W._Deu31_1='摩西以斯言告以色列众曰、';
W._Deu31_2='我今百有二十岁矣、不复能出入于尔中、耶和华亦曾谕我曰、尔不得渡此约但、';
W._Deu31_3='尔上帝耶和华为尔先导、歼斯族于尔前、使尔据有其地、约书亚必导尔济河、如耶和华所言、';
W._Deu31_4='耶和华翦灭亚摩利二王西宏与噩、及其国、亦必如是待斯族、';
W._Deu31_5='耶和华既付之于尔、当如我所谕而待之、';
W._Deu31_6='强乃志、壮乃心、勿畏葸、勿恐惶、尔上帝耶和华与尔偕往、不弃尔、不遗尔、';
W._Deu31_7='摩西召约书亚、于以色列众前谕之曰、强乃志、壮乃心、尔必与民偕往、入耶和华誓赐其祖之地、使得为业、';
W._Deu31_8='耶和华为尔先导、与尔同在、不弃尔、不遗尔、勿畏惧、勿惊惶、○';
W._Deu31_9='摩西书此律、授舁耶和华约匮之利未人祭司、及以色列长老、';
W._Deu31_10='谕之曰、每七载、豁免年、构庐节期、';
W._Deu31_11='以色列众咸至、觐尔上帝耶和华于其所选之处、当诵此律、使众闻之、';
W._Deu31_12='集民男女幼稚、及旅于尔邑者、俾其听之、学习寅畏尔上帝耶和华、遵守此律之言、';
W._Deu31_13='子女尚无识者、亦使听之、学习毕生寅畏尔上帝耶和华、于渡约但而得之地、○';
W._Deu31_14='耶和华谕摩西曰、尔之死期伊迩、当召约书亚偕诣会幕、我将付托之、摩西与约书亚乃诣会幕、';
W._Deu31_15='耶和华乘云柱见于幕中、云柱止于幕门、';
W._Deu31_16='耶和华谕摩西曰、尔与列祖偕眠、斯民必于所至之地、徇欲从异族之神、离弃我、背我与立之约、';
W._Deu31_17='是日我必怒而弃之、掩面不顾、使被吞噬、多遭灾祸、时彼必曰、此灾临我、岂非以我上帝不在我中乎、';
W._Deu31_18='因其转从他神、行此恶事、我必掩面不顾之、';
W._Deu31_19='故当作歌、教以色列人、使其口诵、以为之证、';
W._Deu31_20='我所誓许其祖流乳与蜜之地、既导之入、彼得饱食、身体丰肥、斯时也、彼转从他神、藐视乎我、背我之约、';
W._Deu31_21='洎乎多遭灾祸、斯歌在其后裔之口、尚未遗忘、必为其证、盖我未导之入所誓赐之地、已知其所图、';
W._Deu31_22='当日摩西作歌、教以色列人、';
W._Deu31_23='耶和华谕嫩之子约书亚曰、强乃志、壮乃心、尔将导以色列人入我所誓赐之地、我必偕尔、○';
W._Deu31_24='摩西以此律言、书之既毕、';
W._Deu31_25='遂谕舁耶和华约匮之利未人曰、';
W._Deu31_26='以此律书、置于尔上帝耶和华约匮之侧、为证于尔、';
W._Deu31_27='盖我知尔悖逆强项、我今犹存、与尔同在、尔尚悖逆耶和华、况我殁后乎、';
W._Deu31_28='当使尔支派之长老有司咸集、我将以此言告之、呼吁天地、于彼为证、';
W._Deu31_29='我知我死之后、尔必自坏、离我所谕之道、至于末期、灾祸必临尔身、因尔行耶和华所视为恶者、尔之所为、激其震怒、';
W._Deu31_30='摩西尽诵歌词、使以色列会众听闻、';
W._Deu32_1='天其侧耳、我将有言、地其听我口中之语、';
W._Deu32_2='我道淋漓若雨、我言滴沥如露、犹小雨之润草、似时雨之灌蔬、';
W._Deu32_3='我将扬耶和华之名、尔其称我上帝为大、';
W._Deu32_4='维彼磐石、其工纯全、其道正直、上帝诚实旡妄、公正无私、';
W._Deu32_5='惟此世代、乖戾邪曲、对于上帝、行事邪僻、弗为其子、乃为点污、';
W._Deu32_6='愚昧无知之民、报耶和华乃如是乎、彼非尔父而购尔乎、彼乃造尔立尔、';
W._Deu32_7='追忆往古之日、思念历代之年、问于尔父、彼必示尔、询诸长老、彼必告尔、';
W._Deu32_8='至高者使诸族得业、俾世人散处、爰定列邦之疆域、循以色列之人数、';
W._Deu32_9='耶和华之分乃其庶民、雅各为其恒业、';
W._Deu32_10='彼遇之于荒漠之地、兽嘷之野、护卫之、眷顾之、保之如眸子、';
W._Deu32_11='如鹰搅巢、振翮于雏、舒翼以引、负之其上、';
W._Deu32_12='独耶和华导之、无异族之神偕在、';
W._Deu32_13='使其驾行地之高处、食田所产、?岩穴所出之蜜、哺坚石所产之油、';
W._Deu32_14='使食牛酪、羊乳羔脂、及巴珊之牡绵羊、牡山羊、至嘉之麦、亦饮葡萄之汁、';
W._Deu32_15='耶书仑丰肥而奔踶、硕大而光泽、乃违离造之之上帝、藐视救之之磐石、';
W._Deu32_16='崇事异族之神、以触其忌、行作可憎之事、以激其怒、';
W._Deu32_17='祭祀鬼魔、非是上帝、乃彼素所未识、新造初立之神、尔祖未尝寅畏者、';
W._Deu32_18='产尔之磐石、尔不忆之、生尔之上帝、尔乃忘之、';
W._Deu32_19='耶和华见而憎之、因其子女干厥震怒、';
W._Deu32_20='曰、我将掩面、不加眷顾、观其终局如何、彼乃乖戾之族、无诚信之子女、';
W._Deu32_21='彼以非神者触我忌、以虚无者激我怒、我将以异族触彼忌、以蚩氓激彼怒、';
W._Deu32_22='盖我怒如火燎、烧及阴府、焚毁大地、暨其出产、燃彼山基、';
W._Deu32_23='我将以灾积于其身、以我之矢、射之务尽、';
W._Deu32_24='使其因饥而瘦、因热而败、因苦而灭、害于兽齿、伤于虫毒、';
W._Deu32_25='外遭锋刃、内受惊惶、少男幼女、乳子白叟、沦胥以亡、';
W._Deu32_26='我曰、将散之于远方、绝其志于人间、';
W._Deu32_27='第恐敌人激我、仇人误视、自谓我手力大、非耶和华所行、';
W._Deu32_28='斯民无谋猷、中心无聪慧、';
W._Deu32_29='愿其有智、明乎此事、思厥终局、';
W._Deu32_30='若非其磐石鬻之、耶和华付之、则敌一焉能驱千、二焉能逐万、';
W._Deu32_31='敌之磐石、不如我之磐石、此敌自为证也、';
W._Deu32_32='其葡萄树属所多玛、产自蛾摩拉田、其果如胆、其穗甚苦、';
W._Deu32_33='其酒乃蛇之毒、蝮之恶毒、';
W._Deu32_34='其恶非积于我前、封于我库乎、';
W._Deu32_35='伸冤在我、其足踬时、我必报之、祸日伊迩、灾难速临、';
W._Deu32_36='耶和华见其民之力已废、被束者、自由者、靡有孑遗、必为其民伸冤、为其仆回意、';
W._Deu32_37='曰、彼之神安在、所恃之磐石奚存、';
W._Deu32_38='飨尔祭牲之脂、饮尔灌祭之酒者、其起而助尔护尔、';
W._Deu32_39='当知我之为我、无神偕我、我使人死、亦使人生、我伤之、亦医之、无能拯于我手、';
W._Deu32_40='我向天举手曰、我指永生而誓、';
W._Deu32_41='倘砺闪烁之刃、施行审鞫、敌我者、我必罚之、憾我者、我必报之、';
W._Deu32_42='必使我矢醉于血、我刃吞厥肉、即被虏见杀者之血、敌魁头颅之肉、';
W._Deu32_43='尔列族欤、当与其民同乐、盖彼必为其仆之血伸冤、报复厥敌、必为其地与民赎罪、○';
W._Deu32_44='摩西与嫩之子约书亚、以此歌词、诵与以色列民、';
W._Deu32_45='诵之既毕、';
W._Deu32_46='摩西谓之曰、我今日告尔之词、当存于心、命尔子孙、遵守斯律之言、';
W._Deu32_47='此事于尔、所关非浅、乃尔之生命、由此得以延年、于渡约但而得之地、○';
W._Deu32_48='当日耶和华谕摩西曰、';
W._Deu32_49='摩押地、耶利哥相对之所、亚巴琳山、尼波岗、尔其陟之、瞻望迦南、我所锡于以色列族为业之地、';
W._Deu32_50='尔既陟之、必死于彼、而归乃祖、如尔兄亚伦死于何珥山、而归其祖然、';
W._Deu32_51='昔在寻野、加低斯米利巴水、尔曹不于以色列人中、尊我为圣、干罪于我、';
W._Deu32_52='故我所锡以色列族之地、尔惟遥观、不得入之、';
W._Deu33_1='上帝仆摩西、于未死之先、为以色列人祝嘏、';
W._Deu33_2='曰、耶和华至自西乃、起自西珥、著自巴兰、来自万圣、法律出其右手、势如烈火、';
W._Deu33_3='彼眷爱斯民、众圣在其手中、坐其足下、领受其言、';
W._Deu33_4='摩西命以法律、为雅各会众之恒业、';
W._Deu33_5='彼于耶书仑为王、民之族长咸集、以色列支派皆就之、○';
W._Deu33_6='愿流便生存不死、惟人数维寡、○';
W._Deu33_7='论犹大则曰、耶和华欤、俯听犹大之呼吁、导归故族、彼以手为己搏战、尔必助之攻敌、○';
W._Deu33_8='论利未则曰、耶和华欤、尔之土明乌陵、与尔圣者偕、尔于玛撒试之、于米利巴水与之争、';
W._Deu33_9='言及父母、彼曰我未见之、不认兄弟、不识子女、乃因遵行尔命、谨守尔约、';
W._Deu33_10='彼将以尔律例教雅各、以尔法律诲以色列、焚香于尔前、献全牲燔祭于尔坛、';
W._Deu33_11='耶和华欤、锡嘏其财物、悦纳其所为、洞穿其敌、及憾之者之腰、使不复起、○';
W._Deu33_12='论便雅悯则曰、耶和华所眷爱者、将安居其侧、耶和华终日庇护之、使处两肩之间、○';
W._Deu33_13='论约瑟则曰、愿耶和华锡嘏其地、赐以天上之宝、空际之露、地中之泉、';
W._Deu33_14='日所生之果、月所产之宝、';
W._Deu33_15='古山之上品、恒岳之嘉物、';
W._Deu33_16='地与其中所韫之珍奇、及居荆棘中者之恩惠、愿悉归于约瑟之首、临于冠兄弟者之顶、';
W._Deu33_17='彼如牛之首生、有威可畏、其角如兕角、将抵触异邦、至于地极、以法莲之万万、玛拿西之千千是也、○';
W._Deu33_18='论西布伦则曰、西布伦欤、尔出外可欢欣、以萨迦欤、尔居幕可喜乐、';
W._Deu33_19='必召万民登山、奉献义祭、因其必享海中之丰裕、沙中之珍藏、○';
W._Deu33_20='论迦得则曰、恢廓迦得者、宜颂美焉、迦得伏如牝狮、断伤人之首臂、';
W._Deu33_21='彼先选得其业、乃为立律者所遗留、遂偕族长而来、行耶和华之公义、及其与以色列所立之律例、○';
W._Deu33_22='论但则曰、但乃稚狮、踊跃出于巴珊、○';
W._Deu33_23='论拿弗他利则曰、拿弗他利欤、沾恩既足、受福且盈、由耶和华所赐、西方南方、尔其据以为业、○';
W._Deu33_24='论亚设则曰、愿亚设因多子而获福、为兄弟所悦纳、浸足于油、';
W._Deu33_25='尔之楗乃铁乃铜、尔之力随日所需、○';
W._Deu33_26='耶书仑欤、无有若上帝者、乘云而行、赫赫于天、惟尔是辅、';
W._Deu33_27='永生上帝、为尔居所、恒久之臂、惟尔是扶、逐敌于尔前、命尔殄灭之、';
W._Deu33_28='以色列族、居处绥安、雅各之源、独在产谷与酒之地、天滴甘露、';
W._Deu33_29='以色列欤、尔有福祉、何民若尔、为耶和华所拯、彼乃护尔之干、荣尔之刃、敌必屈伏于尔、尔将履其崇邱、';
W._Deu34_1='摩西自摩押平原、登尼波山、陟耶利哥相对之毗斯迦岭、耶和华示以基列全地、至于但境、';
W._Deu34_2='及拿弗他利全地、以法莲玛拿西地、犹大全地、至于西海、';
W._Deu34_3='南方与棕树城耶利哥谷之平原、至于琐珥、';
W._Deu34_4='耶和华谕之曰、此地乃我所誓于亚伯拉罕以撒雅各、以赐其后裔者、我使尔目睹、惟不得济、';
W._Deu34_5='于是耶和华之仆摩西卒于摩押、如耶和华所言、';
W._Deu34_6='葬于摩押之谷、在伯毗珥相对之所、越至今日、无有知其墓者、';
W._Deu34_7='摩西卒时、年百有二十、其目未眊、其力未衰、';
W._Deu34_8='以色列人于摩押平原、为之哀哭三旬、盈其日数、';
W._Deu34_9='嫩之子约书亚、因摩西曾按手其首、充以智慧之神、以色列人听从之、遵耶和华所谕摩西之命、';
W._Deu34_10='此后以色列中、未有挺生先知、若摩西者、为耶和华晤对相识、';
W._Deu34_11='遣之在埃及地、行异迹奇事于法老、及其诸臣、与其四境、';
W._Deu34_12='并显大能之手、行可畏之事、以色列众目睹、';
