W._Dan1_1='犹大王约雅敬三年、巴比伦王尼布甲尼撒、至耶路撒冷围之、';
W._Dan1_2='主以犹大王约雅敬、及上帝室之器一分、付于其手、携器至示拿地、入于其神之庙、置于其神之库、';
W._Dan1_3='王谕宦官长亚施毗拿、以以色列宗室、及显者中数人、携之而至、';
W._Dan1_4='即少年无疵、美姿容、娴智慧、具知识、明格致、可侍于王宫者、教以迦勒底人之学术语言、';
W._Dan1_5='王命日以己所用之膳、所饮之酒颁之、养之三年、届期侍于王前、';
W._Dan1_6='中有犹大人但以理、哈拿尼雅、米沙利、亚撒利雅、';
W._Dan1_7='宦官长易其名、称但以理曰伯提沙撒、称哈拿尼雅曰沙得拉、称米沙利曰米煞、称亚撒利雅曰亚伯尼歌、';
W._Dan1_8='惟但以理立志、不以王膳与酒自污、遂求宦官长免其受污、';
W._Dan1_9='上帝使但以理蒙恩惠怜恤于宦官长、';
W._Dan1_10='宦官长谓但以理曰、我畏我主我王、既定尔之饮食、何可见尔形容憔悴、不及尔同年少者乎、若然、则于王前、使我莫保首领、';
W._Dan1_11='宦官长委保傅、监理但以理、哈拿尼雅、米沙利、亚撒利雅、';
W._Dan1_12='但以理谓之曰、请试尔仆、饭蔬饮水十日、';
W._Dan1_13='后观我容、及食王膳少者之容、依尔所见而待尔仆、';
W._Dan1_14='乃允斯事、试之十日、';
W._Dan1_15='越十日、见其容、较食王膳少者、尤美而丰、';
W._Dan1_16='保傅乃去所颁之膳与酒、食以菜蔬、';
W._Dan1_17='此四少者、上帝赐以知识聪睿、精于文字学术、但以理洞悉诸启示及梦兆、';
W._Dan1_18='届王所定少者入觐之期、宦官长引之见尼布甲尼撒、';
W._Dan1_19='王与之言、见其中无及但以理、哈拿尼雅、米沙利、亚撒利雅者、遂侍于王前、';
W._Dan1_20='王于所询智慧明哲之事、见其愈于举国之巫人术士十倍、';
W._Dan1_21='但以理在彼、至古列王元年、';
W._Dan2_1='尼布甲尼撒二年、王得梦、心烦不得寝、';
W._Dan2_2='乃召巫人、术士卜筮、及迦勒底人咸至、为王说梦、众入、立于王前、';
W._Dan2_3='王谓之曰、我得梦、中心烦扰、欲知梦兆维何、';
W._Dan2_4='迦勒底人以亚兰方言奏王曰、愿王万岁、请以梦告仆、我则解之、';
W._Dan2_5='王曰、我命已出、如尔不以梦、及其解告我、必解尔体、使尔室为粪场、';
W._Dan2_6='如以梦及其解告我、则必自我而获品物、赏赉、及大尊荣、故当以梦及其解告我、';
W._Dan2_7='彼复奏王曰、请以梦告仆、我则解之、';
W._Dan2_8='王曰、我确知尔欲延其时、因知我命已出、';
W._Dan2_9='如尔不以梦告我、祇以一法惩尔、因尔设诳言妄语告我、以待其时变易、尔其以梦告我、则知尔能解之、';
W._Dan2_10='迦勒底人对曰、王之事、天下无能示之、从未有君王、主治者、掌权者、以此诘巫人术士、及迦勒底人者、';
W._Dan2_11='王所诘者罕矣、除不居于形躯之神外、无能告王、';
W._Dan2_12='王因之怒、忿甚、命歼巴比伦诸哲士、';
W._Dan2_13='王命出、将诛哲士、则索但以理、及其同侪、欲杀之、';
W._Dan2_14='王之侍卫长亚略出、欲杀巴比伦诸哲士、但以理以聪明审慎与之言、';
W._Dan2_15='曰、王命何若是严急哉、亚略以情告之、';
W._Dan2_16='但以理入觐、求王宽限、为王解之、○';
W._Dan2_17='但以理归、以告同侪哈拿尼雅、米沙利、亚撒利雅、';
W._Dan2_18='请其为此秘奥、求天上上帝矜悯、免但以理及其同侪、与其余之巴比伦哲士偕亡、';
W._Dan2_19='于夜间异象中、此秘奥显示于但以理、但以理遂称颂天上上帝、';
W._Dan2_20='曰、智慧能力悉属上帝、愿其名受颂美、永世靡暨、';
W._Dan2_21='彼变更时日、废立君王、以智赐哲士、以识赐达人、';
W._Dan2_22='显示隐微深奥之事、洞悉暗中所有、光与之偕、';
W._Dan2_23='我列祖之上帝欤、我称谢颂美尔、锡我智能、以我侪之所求示我、俾知王事、';
W._Dan2_24='但以理入、见王所命歼巴比伦哲士之亚略曰、勿歼巴比伦哲士、引我觐王、我必为王解之、○';
W._Dan2_25='亚略急引但以理入觐王、奏曰、于犹大俘囚中、我得一人、彼将为王解之、';
W._Dan2_26='王谓称伯提沙撒之但以理曰、我所得之梦与其解、尔能告我乎、';
W._Dan2_27='但以理对曰、王所问之秘奥、哲士术士、巫人卜筮、不能告王、';
W._Dan2_28='惟在天有上帝、显示秘奥、彼以末日必有之事、示尼布甲尼撒王、王在床所得之梦、及所见之异象乃此、';
W._Dan2_29='王在床时、思未来之事、今显示秘奥者、以必有之事示尔、';
W._Dan2_30='此秘奥显示于我、非因我有智慧、逾于众生、乃以梦兆告王、俾知心之所思、';
W._Dan2_31='王见巨像、其形雄伟、辉煌特甚、立于王前、其状可惧、';
W._Dan2_32='像首为精金、胸臂为银、腹股为铜、';
W._Dan2_33='其胫为铁、其足半铁半泥、';
W._Dan2_34='王视之、见一石、非人手所凿、击厥像半铁半泥之足而碎之、';
W._Dan2_35='于是铁泥铜银与金俱碎、如夏日禾场之秕糠、为风飘扬、无从寻觅、击像之石、成为大山、遍盈天下、';
W._Dan2_36='所梦若是、我今为王解之、';
W._Dan2_37='王欤、尔为诸王之王、天上上帝以国以权、以能以荣赐尔、';
W._Dan2_38='凡有居民之处、野兽飞鸟、悉付尔手、俾尔治之、金首即尔也、';
W._Dan2_39='尔后将有一国兴起、亚于尔国、又有其三之国若铜、统辖天下、';
W._Dan2_40='复有其四之国、坚刚似铁、夫铁能服百物而碎之、此国亦必行破坏如铁然、';
W._Dan2_41='尔见其足与趾、半为陶人之泥、半为铁者、其国必分、尔见铁杂于泥、其国必有力如铁然、';
W._Dan2_42='其趾半铁半泥、其国亦半强半弱、';
W._Dan2_43='尔见铁杂于泥、其民必与异族混杂、惟彼此不相洽、如铁不与泥合然、';
W._Dan2_44='当彼列王时、天上上帝必立一国、永不见灭、其权不归他族、将毁前之诸国、而尽灭之、其国恒存弗替、';
W._Dan2_45='尔见有石、自山凿出、非由人手、击碎铁铜泥银及金、斯乃惟皇上帝以未来之事示王、其梦实真、所解诚确、';
W._Dan2_46='尼布甲尼撒王遂面伏于地、拜但以理、命以礼物香品奉之、';
W._Dan2_47='王语但以理曰、尔之上帝、诚为诸神之上帝、诸王之主、显示秘奥、使尔知此秘奥、';
W._Dan2_48='王乃使但以理为大、加以重赉、立之治巴比伦全州、为巴比伦哲士之长、';
W._Dan2_49='但以理求于王、王乃立沙得拉米煞亚伯尼歌、分理巴比伦州事、惟但以理侍于御门、';
W._Dan3_1='尼布甲尼撒王制金像、高六十肘、广六肘、立于巴比伦州杜拉平原、';
W._Dan3_2='遣使召诸方伯、大臣牧伯、刑官库司、议士士师、及诸州牧咸至、为尼布甲尼撒王所立之像、行敬奉之礼、';
W._Dan3_3='于是方伯、大臣牧伯、刑官库司、议士士师、及诸州牧咸集、为尼布甲尼撒王所立之像、行敬奉之礼、俱立于像前、';
W._Dan3_4='遒人大声呼曰、诸民诸国、诸方言者、今命尔曹、';
W._Dan3_5='尔于何时、闻角箫琵琶琴瑟笙、及各乐器之音、即当伏拜尼布甲尼撒王所立之金像、';
W._Dan3_6='凡不伏拜者、即时投于烈火之炉、';
W._Dan3_7='诸民闻角箫琵琶琴瑟、及各乐器之音时、诸民诸国、诸方言者、遂伏拜尼布甲尼撒王所立之金像、';
W._Dan3_8='时、有迦勒底数人、进前控犹大人、';
W._Dan3_9='奏尼布甲尼撒王曰、愿王万岁、';
W._Dan3_10='王欤、尔曾颁诏、凡闻角箫琵琶琴瑟笙、及各乐器之音、当伏拜金像、';
W._Dan3_11='凡不伏拜者、必投于烈火之炉、';
W._Dan3_12='有犹大数人、沙得拉、米煞、亚伯尼歌、乃王所立、以理巴比伦州事者、王欤、斯人不尊重尔、不事尔神、不拜尔所立之金像、';
W._Dan3_13='尼布甲尼撒怒、忿甚、命携沙得拉米煞亚伯尼歌至、遂携之至于王前、';
W._Dan3_14='尼布甲尼撒谓之曰、沙得拉、米煞、亚伯尼歌、尔曹不事我神、不拜我所立之金像、乃故意乎、';
W._Dan3_15='今尔闻角箫琵琶琴瑟笙、及各乐器之音、愿伏拜我所制之像、则可、若不拜之、必即时投于烈火之炉、何神能拯尔于我手耶、';
W._Dan3_16='沙得拉米煞亚伯尼歌对曰、尼布甲尼撒欤、斯事、我侪无庸答尔、';
W._Dan3_17='果尔、我所事之上帝、能拯我于烈火之炉、亦必拯我于尔手、';
W._Dan3_18='即不然、王当知我决不事尔神、不拜尔所立之金像、';
W._Dan3_19='尼布甲尼撒怒甚、向沙得拉米煞亚伯尼歌变色、命爇其炉、烈较寻常七倍、';
W._Dan3_20='亦命军中壮士数人、缚沙得拉米煞亚伯尼歌、投诸烈火之炉、';
W._Dan3_21='三人被缚、仍衣裤袍与亵服、及他衣、投于烈火之炉、';
W._Dan3_22='因王命孔亟、其炉甚热、投沙得拉米煞亚伯尼歌之人、俱为火焰所毙、';
W._Dan3_23='沙得拉米煞亚伯尼歌三人被缚、堕于烈火之炉、';
W._Dan3_24='时、尼布甲尼撒王骇异、急起、谓议士曰、我所缚而投于火者、非三人乎、对曰、王欤、是也、';
W._Dan3_25='王曰、我见四人、不缚不伤、游于火中、其四者之貌、有若神子、';
W._Dan3_26='尼布甲尼撒近烈火之炉门曰、至上上帝之仆、沙得拉米煞亚伯尼歌欤、其出而前、三人即自火中出、';
W._Dan3_27='方伯大臣牧伯、及王之议士咸集、见此三人、火不能伤其身、首发不焦、衣服不变、火燎之臭、亦未及之、';
W._Dan3_28='尼布甲尼撒曰、沙得拉米煞亚伯尼歌之上帝、宜颂美焉、遣其使救赖之之仆、彼背王命、自舍其身、于其上帝外、不事他神、而崇拜之、';
W._Dan3_29='我今颁诏、各民各国、各方言者、凡谤沙得拉米煞亚伯尼歌之上帝、必解其体、使其室为粪场、盖无他神能行拯救若是、';
W._Dan3_30='王遂升沙得拉米煞亚伯尼歌于巴比伦州、';
W._Dan4_1='尼布甲尼撒王诏天下诸民诸国、诸方言者曰、愿尔平康增益、';
W._Dan4_2='至上上帝于我所行之神迹奇事、我以宣之为善、';
W._Dan4_3='大哉其神迹、伟哉其奇事、其国永存、其权历世弗替、○';
W._Dan4_4='我尼布甲尼撒安居于我室、畅遂于我宫、';
W._Dan4_5='爰得一梦、令我畏惧、在床所思、暨所得之异象、使我烦扰、';
W._Dan4_6='乃命引巴比伦哲士、咸诣我前、为我解梦、';
W._Dan4_7='于是巫人术士、迦勒底人、卜筮皆至、我告以梦、彼未为我解之、';
W._Dan4_8='终有但以理、依我神之名、称曰伯提沙撒、为圣神之灵所感者、至于我前、我以梦告之曰、';
W._Dan4_9='巫师长伯提沙撒欤、我知圣神之灵寓于尔中、秘奥无足难尔、其告我所得之梦象、为我解之、';
W._Dan4_10='我在床所得之异象若是、见有一树、植于地中、其干高甚、';
W._Dan4_11='其树生长坚刚、高凌霄汉、四极见之、';
W._Dan4_12='其叶秀茂、厥果繁多、足供众生、野兽伏于其荫、飞鸟栖于其枝、凡有血气者、由之得食、';
W._Dan4_13='我在床所得之异象、见一儆醒之圣使、自天而降、';
W._Dan4_14='大声呼曰、伐其树、斫其枝、摇落其叶、播散其果、使兽离其下、使鸟去其枝、';
W._Dan4_15='惟留其根于地、在田野青草之间、束以铜铁之索、湿以天露、俾与野兽共啮地草、';
W._Dan4_16='变其人心、予以兽心、历至七期、';
W._Dan4_17='此乃儆醒者所定、圣使所命、使生民咸知至上者治世人之国、随意畀人、立人间之至卑者主之、';
W._Dan4_18='我尼布甲尼撒王所得之梦即此、伯提沙撒欤、尔其解之、我国中诸哲士、不能为我解、惟尔能之、盖圣神之灵寓于尔中也、○';
W._Dan4_19='称伯提沙撒之但以理、愕然顷之、中心烦扰、王曰、伯提沙撒欤、勿以梦及其解烦扰、伯提沙撒对曰、我主欤、愿此梦应于憾尔者、其解应于尔敌、';
W._Dan4_20='尔所见之树、生长坚刚、高凌霄汉、四极见之、';
W._Dan4_21='其叶秀茂、厥果繁多、足供众生、野兽伏于其下、飞鸟栖于其枝、';
W._Dan4_22='王欤、生长坚刚者尔也、尔之高大、凌乎霄汉、尔之权势、及于地极、';
W._Dan4_23='王见儆醒之圣使、自天而降曰、伐其树而毁之、惟留其根于地、在田野青草之间、束以铜铁之索、湿以天露、俾与野兽共啮乎草、历至七期、';
W._Dan4_24='王欤、其解若是、至上者所命定、临于我主我王、';
W._Dan4_25='尔将被逐、离乎人群、与野兽同居、啮草如牛、为天露所濡、历至七期、迨尔知至上者治世人之国、随意畀人、';
W._Dan4_26='既命留树之根、乃谓迨尔知天操其权、则尔国复归于尔、';
W._Dan4_27='王欤、请纳我谏、去过而行义、绝恶而恤困、庶可延长绥安、';
W._Dan4_28='凡此皆应于尼布甲尼撒王、';
W._Dan4_29='越十二月、王游于巴比伦王宫、';
W._Dan4_30='曰、此非大巴比伦、我以大能大力建为王都、彰我威荣乎、';
W._Dan4_31='言未竟、自天有声曰、尼布甲尼撒王欤、有言告尔、国位已离尔矣、';
W._Dan4_32='尔将被逐、离乎人群、与野兽同居、啮草如牛、历至七期、迨尔知至上者治世人之国、随意畀人、';
W._Dan4_33='斯言即时验于尼布甲尼撒、被逐离乎人群、啮草如牛、身为天露所濡、迨及发长若鹰毛、甲长若鸟爪、';
W._Dan4_34='厥期既尽、我尼布甲尼撒举目望天、灵性遂复、乃称谢至上者、颂美尊崇永生者、其权永存、其国历世弗替、';
W._Dan4_35='地上居民、悉若无有、彼于天上军旅、地上亿兆、随意而行、无能阻其手、或诘之曰、尔何为者、';
W._Dan4_36='是时我灵性已复、我仍得威严光辉、致国获荣、我之议士大臣、再朝觐我、我复坚立于国位、威势增益于我躬、';
W._Dan4_37='今我尼布甲尼撒、颂美称扬尊崇天上之王、其所行者、悉为真实、其道公义、惟骄泰而行者、则降而卑之、';
W._Dan5_1='伯沙撒王为其大臣千人、设具盛筵、对之饮酒、';
W._Dan5_2='伯沙撒畅饮之际、命取其父尼布甲尼撒自耶路撒冷殿中、所取之金银器皿、王及大臣后妃、以之而饮、';
W._Dan5_3='遂取自耶路撒冷上帝殿中、所取之金器至、王及大臣后妃、以之而饮、';
W._Dan5_4='彼众饮酒、颂赞金银铜铁木石之神、';
W._Dan5_5='维时、有人手之指显见、书文于王宫粉壁、灯台相对之处、王见书文之手、';
W._Dan5_6='王变乎色、中心烦扰、腰骨脱节、两膝相触、';
W._Dan5_7='乃大声而呼、命召术士、迦勒底人、卜筮咸入、王告巴比伦哲士曰、读斯文为我解之者、必身衣绛袍、项垂金索、治国职居其三、';
W._Dan5_8='王之哲士咸入、而莫能读其文、为王解之、';
W._Dan5_9='伯沙撒王忧甚而色变、大臣犹豫、';
W._Dan5_10='太后因王与大臣所言、乃入宴室曰、愿王万岁、勿中怀烦扰、而变乎色、';
W._Dan5_11='尔国中有一人焉、圣神之灵寓于其中、尔父之时、见其通明、聪睿、智慧、若神之智、尔父尼布甲尼撒王、立之为巫人术士、迦勒底人、卜筮之长、';
W._Dan5_12='其名但以理、王称之为伯提沙撒、心性佳妙、有智慧聪睿、且能解梦兆、明隐语、释秘奥、今召之至、彼必解之、○';
W._Dan5_13='但以理被引诣王、王谓之曰、昔我王父自犹大所虏之犹大俘囚、尔即其中之但以理乎、';
W._Dan5_14='我闻神明之灵寓于尔中、具有通明聪睿、美妙之智慧、';
W._Dan5_15='今诸哲士术士、引至我前、使读斯文、为我解之、而不能解、';
W._Dan5_16='我闻尔善解、而释秘奥、尔果能读斯文、为我解之、必身衣绛袍、项垂金索、治国职居其三、';
W._Dan5_17='但以理对曰、尔馈可反于己、尔赉可锡他人、虽然、我必为王读斯文而解之、';
W._Dan5_18='王欤、至上上帝以国位大权、尊荣威严、锡尔父尼布甲尼撒、';
W._Dan5_19='因上帝所赐之大权、诸民诸国、诸方言者、咸战栗畏惧于其前、生杀升降、随其所欲、';
W._Dan5_20='惟其心骄傲、其性刚愎、泰然而行、乃黜其王位、夺其尊荣、';
W._Dan5_21='被逐离乎人群、心变如兽、与野驴同居、啮草如牛、身为天露所濡、迨知至上上帝治世人之国、随意立人主之、';
W._Dan5_22='伯沙撒欤、尔乃其子、虽知此事、而心不自卑、';
W._Dan5_23='惟自高而抗天上之主、取其室中之器、至于尔前、尔与大臣后妃、用以饮酒、颂美金银铜铁木石之神、即无见无闻无知者、至于掌尔气息、定尔道途之上帝、则不尊荣之、';
W._Dan5_24='故上帝使手出于其前、而书此文、';
W._Dan5_25='其文曰、弥尼、弥尼、提客勒、乌法珥新、';
W._Dan5_26='其解曰、弥尼者、上帝数尔国祚、使之永终也、';
W._Dan5_27='提客勒者、尔衡于权、而见亏缺也、';
W._Dan5_28='毗勒斯者、尔国分裂、畀于玛代波斯人也、';
W._Dan5_29='伯沙撒遂命以绛袍衣但以理、以金索垂其项、颁诏使之治国、职居其三、';
W._Dan5_30='是夕迦勒底王伯沙撒见杀、';
W._Dan5_31='玛代人大利乌得其国、时年六十有二、';
