W._1Sa25_1='撒母耳没、以色列众咸集、为之哀悼、在拉玛葬于其第、大卫启行、至巴兰野、○';
W._1Sa25_2='有居玛云者、业在迦密、甚富、有绵羊三千、山羊一千、适在迦密剪羊毛、';
W._1Sa25_3='其人属迦勒族、名拿八、刚愎凶恶、妻名亚比该、聪慧艳丽、';
W._1Sa25_4='大卫在野、闻拿八剪羊毛、';
W._1Sa25_5='遣少者十人、谓之曰、尔上迦密、往见拿八、托我名问其安、';
W._1Sa25_6='曰、愿尔毕生绥安、愿尔举家绥安、愿尔凡所有者皆安、';
W._1Sa25_7='我闻有人为尔剪羊毛、昔尔牧者偕我、我未辱之、在迦密时、终无所失、';
W._1Sa25_8='问尔少者、彼必告尔、我于佳日而至、故愿少者得沾尔恩、随尔手中所有、以赐尔仆、及尔子大卫、';
W._1Sa25_9='大卫之少者至、依此言托大卫名告拿八、不赘一词、';
W._1Sa25_10='拿八曰、大卫为谁、耶西之子为谁、迩时仆逃其主者甚众、';
W._1Sa25_11='岂可以我饼水、及为剪羊毛者所宰之肉、给于不知奚自之人乎、';
W._1Sa25_12='少者旋归、以斯言告大卫、';
W._1Sa25_13='大卫谓从者曰、各佩剑、遂佩之、大卫亦佩剑、从大卫而上者、约四百人、留守什物者二百人、○';
W._1Sa25_14='有少者一人、告拿八妻亚比该曰、大卫自野遣使、问我主安、主反詈之、';
W._1Sa25_15='彼待我甚厚、我在野间与之往来、终不见辱、亦无所失、';
W._1Sa25_16='我牧羊时、彼与我偕、昼夜为我垣墉、';
W._1Sa25_17='今当自筹、如何以行、盖祸必及我主、与其全家、彼乃庸人、不可与言、';
W._1Sa25_18='亚比该急取饼二百、酒二囊、已烹之羊五、烘谷五细亚、葡萄干一百穗、无花果饼二百、俱负于驴、';
W._1Sa25_19='谓其少者曰、尔先往、我后至、惟不告其夫拿八、';
W._1Sa25_20='乘驴下山之坳、大卫率众而来、与之相遇、';
W._1Sa25_21='大卫曾曰、昔我在野、守此鄙夫所有、毫无遗失、实为徒劳、盖彼以恶报善、';
W._1Sa25_22='凡属彼者、我若留其一男、至于明晨、则愿上帝罚大卫之敌维倍、○';
W._1Sa25_23='亚比该见大卫、急下驴、伏地而拜、';
W._1Sa25_24='跪其足下曰、我主欤、愿咎归于我、容婢进言、请垂听焉、';
W._1Sa25_25='求我主勿以庸人拿八为意、其人与名相符、其名拿八、其人愚妄也、我主所遣之少者、婢不及见、';
W._1Sa25_26='我主欤、耶和华既禁尔流人之血、阻尔亲手复仇、我指维生之耶和华、与尔生命以誓、愿尔敌及谋害尔者、俱如拿八、';
W._1Sa25_27='婢所携之礼物、奉于我主、请以给相从之少者、';
W._1Sa25_28='求赦婢过、我主为耶和华战、耶和华必巩固我主之家、我主终身无疵可求、';
W._1Sa25_29='人虽起而追尔、以索尔命、然我主之命、乃封于生命包中、与尔上帝耶和华偕、若夫敌之生命、耶和华则必弃掷之、如以绳发石焉、';
W._1Sa25_30='迨耶和华践其前言、施诸善于我主、立为以色列君、';
W._1Sa25_31='我主不以今日流无辜之血、为己复仇、怀忧抱憾、耶和华厚待我主时、垂念尔婢、';
W._1Sa25_32='大卫曰、以色列之上帝耶和华、今日遣尔迎我、当颂美之、';
W._1Sa25_33='尔今阻我流人之血、亲手复仇、尔智可称、尔躬可赞、';
W._1Sa25_34='以色列之上帝、维生之耶和华、阻我加害于尔、我指之而誓、如尔不速来迎、凡属拿八者、至于明晨、不遗一男、';
W._1Sa25_35='大卫受其物、曰、尔安然以归、我听尔言、徇尔情、';
W._1Sa25_36='亚比该返至拿八、见其家中设宴、可拟王筵、拿八中心欢乐、醉甚、事无巨细、亚比该俱不以告、以待明晨、';
W._1Sa25_37='诘朝、拿八宿酲已解、其妻告以此事、拿八心神丧失、块然如石、';
W._1Sa25_38='越十日、耶和华击之、遂死、';
W._1Sa25_39='大卫闻拿八死、则曰、我见辱于拿八、耶和华伸我之冤、又禁厥仆行恶、以拿八之恶归于其首、当颂美之、大卫遣人语亚比该、欲娶为室、';
W._1Sa25_40='大卫之仆至迦密、见亚比该曰、大卫遣我至此、欲娶尔为室、';
W._1Sa25_41='亚比该遂起、俯伏于地、曰、尔婢为役、以濯我主众仆之足、';
W._1Sa25_42='急起乘驴、五女相从、随大卫之使而往、为大卫妻、';
W._1Sa25_43='大卫先娶耶斯列人亚希暖、二人俱为其妻、';
W._1Sa25_44='扫罗之女米甲、曾为大卫之妻、扫罗使之改适迦琳人拉亿子帕提、';
W._1Sa26_1='西弗人至基比亚、见扫罗曰、大卫匿于旷野前之哈基拉山、';
W._1Sa26_2='扫罗起、率其所简以色列众三千人、下至西弗野、以索大卫、';
W._1Sa26_3='在旷野前之哈基拉山、建营途侧、大卫居野、闻扫罗追之、';
W._1Sa26_4='乃遣侦者、察知扫罗果至、';
W._1Sa26_5='遂起、至扫罗建营之所、观扫罗及其军长尼珥子押尼珥所卧之处、扫罗卧于车营、民众列营四周、';
W._1Sa26_6='大卫谓赫人亚希米勒、及洗鲁雅子约押弟亚比筛曰、谁愿偕我、至扫罗营、亚比筛曰、我愿偕往、';
W._1Sa26_7='大卫与亚比筛夜至民所、见扫罗寝于车营、首旁有戟、插于地、押尼珥与民、四周而卧、';
W._1Sa26_8='亚比筛谓大卫曰、今日上帝以敌付于尔手、许我以戟击之、钉之于地、一击而已、毋庸再击、';
W._1Sa26_9='大卫曰、毋加杀害、耶和华之受膏者、谁举手攻之、而无罪乎、';
W._1Sa26_10='又曰、我指维生之耶和华而誓、耶和华必击之、或使及期而死、或使临陈而亡、';
W._1Sa26_11='耶和华之受膏者、愿耶和华禁我举手攻之、尔第取其首旁之戟、及其水瓶而去、';
W._1Sa26_12='于是大卫取戟及水瓶、二人即去、众皆不见、不知不寤、以耶和华使其沉睡也、';
W._1Sa26_13='大卫越至相对之所、遥立山巅、其间有隙甚巨、';
W._1Sa26_14='呼民及尼珥子押尼珥曰、押尼珥欤、尔不答乎、押尼珥曰、尔为谁、乃呼王乎、';
W._1Sa26_15='大卫曰、尔非豪杰乎、以色列中谁可拟尔、有人入营、欲杀王、尔之主、曷不护卫之、';
W._1Sa26_16='尔所为者非善、我指维生之耶和华而誓、尔曹不卫尔主、耶和华之受膏者、宜死、试观王戟、暨首旁之水瓶安在、';
W._1Sa26_17='扫罗识大卫声、遂曰、我子大卫、此尔声乎、大卫曰、王欤、我主、是我声也、';
W._1Sa26_18='又曰、我主追仆、曷故、我何所为、我手中有何恶、';
W._1Sa26_19='我主我王、请听仆言、如耶和华激尔攻我、愿其歆享祭物、若由人意、愿耶和华诅之、盖今逐我、不容附于耶和华之业、命我往事他神、';
W._1Sa26_20='以色列王之出、乃索跃蚤、如人猎鹑于山、今愿勿使我血、流于远耶和华之地、';
W._1Sa26_21='扫罗曰、我有罪矣、我子大卫可归、今日尔以我命为宝、我亦不复害尔、我为人愚昧、谬妄之甚、';
W._1Sa26_22='大卫曰、王戟在此、命一少者来取可也、';
W._1Sa26_23='耶和华必依人公义诚实而报之、盖今日耶和华付尔于我手、而我不愿举手攻其受膏者、';
W._1Sa26_24='我今日以尔命为重、愿耶和华亦以我命为重、且援我于诸难、';
W._1Sa26_25='扫罗曰、我子大卫、愿尔得福、尔将大有作为、而获胜焉、大卫遂行、扫罗亦归、';
W._1Sa27_1='大卫意谓、必有一日、我亡于扫罗手、不如遁入非利士地、扫罗则绝其望、不复索我于以色列境、我乃脱于其手、';
W._1Sa27_2='遂起、与从者六百人、往投迦特王玛俄子亚吉、';
W._1Sa27_3='大卫与其二妻、耶斯列女亚希暖、及曾适拿八、迦密女亚比该、同仆从并眷聚、咸偕亚吉居于迦特、';
W._1Sa27_4='或以大卫逃于迦特告扫罗、扫罗不复索焉、○';
W._1Sa27_5='大卫谓亚吉曰、如沾尔恩、请以郊外之邑、赐我居处、何必偕王居京都乎、';
W._1Sa27_6='亚吉赐以洗革拉、故洗革拉属犹大王、迄于今日、○';
W._1Sa27_7='大卫居非利士地、计一年有四月、';
W._1Sa27_8='大卫与其从者、往侵基述人、基色人、亚玛力人、此族素居斯土、自书珥至埃及、';
W._1Sa27_9='大卫击之、无论男女、不存其生、取牛羊驴驼及衣服、归见亚吉、';
W._1Sa27_10='亚吉曰、今日所侵何地、曰、犹大南境、耶拉篾南境、基尼南境、';
W._1Sa27_11='大卫不生存男女、携至迦特、盖曰、恐其以我事告人云、大卫所为如此、彼居非利士地、所为常若是、';
W._1Sa27_12='亚吉信大卫、曰、彼使其民以色列深恨之、必永为我仆、';
W._1Sa28_1='维时、非利士人集其军旅、欲与以色列战、亚吉谓大卫曰、尔知尔与从者、必在军中、偕我而出、';
W._1Sa28_2='大卫曰、仆之所为、尔必知之、亚吉曰、如是、我立尔为侍卫、恒保我首、○';
W._1Sa28_3='撒母耳既没、以色列众为之哀悼、葬于故邑拉玛、扫罗曾于国中、逐凭鬼者及巫觋、';
W._1Sa28_4='非利士人咸集、往书念建营、扫罗集以色列众、建营于基利波、';
W._1Sa28_5='扫罗见非利士之军旅、则惧、中心战栗、';
W._1Sa28_6='询于耶和华、耶和华不以梦与乌陵先知答之、';
W._1Sa28_7='扫罗谓其仆曰、为我寻一女巫、我将就而问焉、仆曰、在隐多珥有女巫、';
W._1Sa28_8='扫罗改装易服而往、二人偕之、夜至妇所、曰、请尔凭神、为我卜筮、我所称其名者、可招之上、';
W._1Sa28_9='妇曰、扫罗绝凭鬼者及巫觋于国中、彼之所为、尔所知也、何设机槛、以害我命、致我于死乎、';
W._1Sa28_10='扫罗指耶和华而誓曰、我指维生之耶和华而誓、尔不因此受刑、';
W._1Sa28_11='妇曰、为尔招谁上乎、曰、招撒母耳、';
W._1Sa28_12='妇见撒母耳、则大声而呼、谓扫罗曰、何欺我耶、尔乃扫罗、';
W._1Sa28_13='王曰、勿畏、尔所见者何、妇曰、我见有神由地而出、';
W._1Sa28_14='曰、其状若何、曰、有一老者、身衣礼服、扫罗知为撒母耳、则伏地而拜、';
W._1Sa28_15='撒母耳谓扫罗曰、尔何扰我、使我上耶、扫罗曰、我甚窘急、非利士人将与我战、上帝离我、不以先知与梦答我、故招尔至、示我以所当行、';
W._1Sa28_16='撒母耳曰、耶和华既已离尔、为尔之敌、曷问我哉、';
W._1Sa28_17='昔耶和华藉我所言、今行于尔、夺国于尔手、以畀尔邻大卫、';
W._1Sa28_18='尔不听耶和华命、成其烈怒于亚玛力、故今日耶和华以此加诸尔、';
W._1Sa28_19='且将尔与以色列人、付于非利士人手、明日尔及尔子、必与我偕、以色列军旅、亦付于非利士人手、';
W._1Sa28_20='扫罗闻撒母耳言、惧甚、身仆于地、因其永朝永夕、饮食俱废、遂致无力、';
W._1Sa28_21='妇近扫罗、见其忧甚、谓之曰、婢听王言、冒死不顾、遵谕而行、';
W._1Sa28_22='请纳婢言、容以片饼陈于尔前、食之、则可得力、以便遄征、';
W._1Sa28_23='扫罗辞曰、我不食、仆与妇强之、乃允、起于地、坐于床、';
W._1Sa28_24='妇家有肥犊、遂速宰之、取面抟之、炊无酵饼、';
W._1Sa28_25='进于扫罗及其仆前、俱食之、是夜起而往、';
W._1Sa29_1='非利士人集其军旅于亚弗、以色列人建营于耶斯列泉旁、';
W._1Sa29_2='非利士牧伯率军、或百或千、向前而进、大卫与其从者偕亚吉、随诸其后、';
W._1Sa29_3='非利士牧伯曰、此希伯来人何为、亚吉曰、此非以色列王扫罗臣仆大卫乎、彼与我偕、有日有年、自投诚至今、未见其有过、';
W._1Sa29_4='牧伯怒亚吉曰、可使此人返尔所置之地、毋令偕我出战、恐战陈之间、反为我敌、彼欲与其主和、何所需耶、非以我众之首级乎、';
W._1Sa29_5='昔有人舞蹈唱和曰、扫罗杀其千千、大卫杀其万万、非此大卫乎、';
W._1Sa29_6='亚吉召大卫曰、我指维生之耶和华而誓、尔乃端正、偕我出入军中、我视为善、自尔来归、未尝见尔有恶、惟牧伯不爱尔、';
W._1Sa29_7='今当安然以归、勿使牧伯不悦、';
W._1Sa29_8='大卫曰、我何所为、自我从尔、至于今日、尔视尔仆有何事故、不容往攻我主我王之敌、';
W._1Sa29_9='亚吉曰、尔在我前为善、如上帝之使然、此我所知、但牧伯谓尔不可偕我往战、';
W._1Sa29_10='尔及尔主之仆、明晨夙兴、及旦而去、';
W._1Sa29_11='翌日、大卫与从者夙兴、归非利士地、非利士人遂往耶斯列、';
W._1Sa30_1='越至三日、大卫与从者至洗革拉、亚玛力人已侵南土、及洗革拉、且击洗革拉而毁之、';
W._1Sa30_2='其中妇女、无少长、悉虏之、不杀一人、俱携之去、';
W._1Sa30_3='大卫与从者至、见邑已毁、妻孥被虏、';
W._1Sa30_4='遂皆大声而哭、至于力尽乃已、';
W._1Sa30_5='大卫二妻、耶斯列女亚希暖、及曾适迦密人拿八之亚比该、亦被虏、';
W._1Sa30_6='民为子女、衷怀苦恼、相语以石击大卫、大卫窘甚、然恃其上帝耶和华、而强厥志、○';
W._1Sa30_7='大卫谓祭司亚希米勒子亚比亚他曰、请携圣衣至、亚比亚他遂携之至、';
W._1Sa30_8='大卫询于耶和华曰、若追其军、可及之乎、曰、追之必及、而反所有、';
W._1Sa30_9='大卫与从者六百人、往至比梭溪、';
W._1Sa30_10='有二百人惫甚、不能渡、故留于彼、惟大卫与四百人往追、';
W._1Sa30_11='在田遇一埃及人、携至大卫、给之以饼、饮之以水、';
W._1Sa30_12='又给以无花果饼一角、葡萄干二穗、食之、精神乃复、盖彼历三昼夜、未尝饮食、';
W._1Sa30_13='大卫曰、汝属何人、奚自而来、曰、我乃埃及少者、为亚玛力人仆、三日前遘疾、见弃于主、';
W._1Sa30_14='我军曾侵基利提南方、与犹大境、攻迦勒之南、且毁洗革拉、';
W._1Sa30_15='大卫曰、愿导我至其军乎、曰、尔指上帝以誓、必不杀我、不付我于主手、我则导尔至其军、';
W._1Sa30_16='既至、见亚玛力人遍布于地、饮食舞蹈、因在非利士地、及犹大境、攘夺货财甚多故也、';
W._1Sa30_17='大卫击之、自黎明至次日之夕、除四百少者乘驼而遁外、无一得免者、';
W._1Sa30_18='大卫尽返亚玛力人所掠之物、拯其二妻、';
W._1Sa30_19='无论少长子女、及所掠之物、大卫悉返之、未失其一、';
W._1Sa30_20='且夺敌之牛羊、驱于其前、曰、此大卫所获也、';
W._1Sa30_21='大卫至二百人所、昔彼困惫、不能相从、留于比梭溪、今出迎大卫、与其从者、大卫前问其安、';
W._1Sa30_22='大卫从者中、有恶人匪徒曰、彼不偕我往、所获之物勿与、第其妻孥、可携而去、';
W._1Sa30_23='大卫曰、兄弟乎、耶和华既辅翼我、以敌军付于我手、其所赐之物、勿若是以行、';
W._1Sa30_24='所言之事、谁欲从之、临陈与守物者、所得维均、';
W._1Sa30_25='是日大卫定此为以色列之典章律例、至于今日、○';
W._1Sa30_26='大卫至洗革拉、由所获之物中、取而馈其友朋犹大长老、曰、自耶和华敌所获之物、奉尔为礼、';
W._1Sa30_27='在伯特利、南土拉末、雅提珥、';
W._1Sa30_28='亚罗珥、息末、以实提莫、';
W._1Sa30_29='拉哈勒、耶拉篾诸邑、基尼诸邑、';
W._1Sa30_30='何珥玛、歌拉珊、亚挞、';
W._1Sa30_31='希伯仑、及大卫与从者素所往来之地、俱有馈焉、';
W._1Sa31_1='非利士人与以色列人战、以色列人遁、在基利波山、见杀而仆、';
W._1Sa31_2='非利士人急追扫罗及其子、杀其三子、约拿单、亚比拿达、麦基舒亚、';
W._1Sa31_3='扫罗被攻、战势剧烈、射者追及之、窘急特甚、';
W._1Sa31_4='谓执兵者曰、尔其拔剑刺我、免未受割者至、刺而侮我、执兵者惧甚、不敢奉命、扫罗遂伏剑而死、';
W._1Sa31_5='执兵者见扫罗死、亦伏剑偕死、';
W._1Sa31_6='是日扫罗与其三子、及执兵者、暨其仆从俱亡、';
W._1Sa31_7='居山谷相对之所、与约但河东之以色列人、见以色列人遁、扫罗及子皆死、遂弃邑而逃、非利士人至而居之、○';
W._1Sa31_8='翌日、非利士人来剥尸、见扫罗及三子、仆于基利波山、';
W._1Sa31_9='乃斩扫罗首、剥其铠甲、遣使至非利士四境、传于偶像之庙、以及民间、';
W._1Sa31_10='置其铠甲于亚斯他录庙、钉其尸于伯珊城垣、';
W._1Sa31_11='基列雅比居民、闻非利士人待扫罗之事、';
W._1Sa31_12='壮士咸起、竟夕而行、自伯珊城垣、取扫罗及其子之尸、携至雅比焚之、';
W._1Sa31_13='取其骸骨、葬于雅比垂丝柳下、禁食七日、';
