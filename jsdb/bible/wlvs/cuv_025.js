W._Deu11_1='故当爱尔上帝耶和华、恒守其谕、及其典章、律例诫命、';
W._Deu11_2='尔之子女、我不与之言、因其未知未见尔上帝耶和华之督责、及其大威、能手奋臂、';
W._Deu11_3='异迹奇事、所行于埃及法老王、与其全国、';
W._Deu11_4='及于埃及军旅车马追尔时、使红海之水覆没之、翦灭之、以迄今日、';
W._Deu11_5='尔由旷野至此、所行于尔、';
W._Deu11_6='及于流便裔、以利押子大坍、亚比兰、使地启口吞之、与其眷属、帷幕人物、绝于以色列族中、';
W._Deu11_7='耶和华所为之大事、惟尔目击、';
W._Deu11_8='故我今日所谕尔之诫命、尔当恪守、致强厥志、以入所往而得之地、';
W._Deu11_9='延年于耶和华誓赐尔祖、及其后裔之土、即流乳与蜜之地、';
W._Deu11_10='尔所出之埃及地、既播其种、以足导水灌之、如灌蔬圃、';
W._Deu11_11='惟尔所往而得之地不然、乃有陵谷、自受天雨、';
W._Deu11_12='乃尔上帝耶和华眷顾之地、自年始迄岁终、垂顾不已、○';
W._Deu11_13='我今所谕之诫命、尔若听从、爱尔上帝耶和华、一心一意而奉事之、';
W._Deu11_14='则必降雨于地、春秋以时、使尔获谷、及酒与油、食之而饱、';
W._Deu11_15='野有草莱、以养牲畜、';
W._Deu11_16='尔其慎之、勿受惑而转移、崇事他神、';
W._Deu11_17='致耶和华震怒击尔、使天闭塞不雨、物产不生、尔则于耶和华所赐之美地、必速灭亡、';
W._Deu11_18='故尔必以我言、藏于衷、存于心、系于手以为号、戴于额以为饰、';
W._Deu11_19='诲尔子女、坐于室、行于路、或寝或兴、恒论乎此、';
W._Deu11_20='书于尔室门柱、及尔邑门、';
W._Deu11_21='俾尔与子、增加时日、于耶和华誓赐尔祖之地、如天覆地之久、';
W._Deu11_22='若守我所谕尔之诫命、于尔上帝耶和华爱之附之、而行其道、';
W._Deu11_23='则耶和华必于尔前、逐此较尔强大之族、使尔据有其土、';
W._Deu11_24='尔足所履之地、必为尔有、自旷野至利巴嫩、自伯拉大河至西海、悉为尔境、';
W._Deu11_25='必无人能御尔、于尔所履之地、尔上帝耶和华、必使其民悚惧恐惶、以践其言、○';
W._Deu11_26='今日我以祝与诅置于尔前、';
W._Deu11_27='尔若听尔上帝耶和华之诫命、即我所谕尔者、则必受祝、';
W._Deu11_28='若弗听之、转离我今所谕尔之道、而从素所未识之神、则必受诅、';
W._Deu11_29='既至尔上帝耶和华导入为业之地、当以祝词宣于基利心山、以诅词宣于以巴路山、';
W._Deu11_30='此二山、非在约但西、日入之处、居亚拉巴之迦南人境内、与吉甲相对、近摩利之橡林乎、';
W._Deu11_31='尔将渡约但、入据尔上帝耶和华所赐之地、而居于彼、';
W._Deu11_32='我今陈于尔前之典章律例、当谨守遵行焉、';
W._Deu12_1='尔在尔祖之上帝耶和华所赐之地、毕生所当守之典章律例、我今谕尔、';
W._Deu12_2='尔所驱逐诸族、事神之处、或山邱之上、或绿树之下、俱当毁灭、';
W._Deu12_3='毁其坛、碎其柱像、焚其木偶、斫其雕像、灭其名于斯土、';
W._Deu12_4='勿效其俗、以事尔上帝耶和华、';
W._Deu12_5='尔上帝耶和华于尔支派中、所选寄名之处、尔当诣而求之、';
W._Deu12_6='奉献尔之燔祭、他祭、所应输之什一、举祭、许愿祭、乐献祭、及首生之牛羊、';
W._Deu12_7='在彼食于尔上帝耶和华前、与尔眷属、乐乎尔手所为、即尔上帝耶和华锡嘏之事、';
W._Deu12_8='我今在此、各行其是、后勿复尔、';
W._Deu12_9='尔上帝耶和华赐尔安居为业之地、尔尚未至、';
W._Deu12_10='既渡约但、居于尔上帝耶和华使尔所据之地、脱于四周诸敌之扰、得其绥安、';
W._Deu12_11='所命尔之燔祭、他祭、所应输之什一、举祭、及许愿于耶和华之美祭、俱当携之、至尔上帝耶和华所选寄名之处、';
W._Deu12_12='尔与子女仆婢、及居尔邑无分无业之利未人、咸乐于尔上帝耶和华前、';
W._Deu12_13='慎勿随在献尔燔祭、';
W._Deu12_14='惟当献于耶和华在尔支派中所选之处、在彼行我所命、';
W._Deu12_15='然于诸邑、可以随意宰牲食肉、依尔上帝耶和华所赐之福、洁与不洁之人、俱可食之、犹食獐鹿、';
W._Deu12_16='惟勿食血、必倾于地、有如倾水、';
W._Deu12_17='谷与酒油之什一、首生之牛羊、许愿祭、乐献祭、举祭、不可食于诸邑、';
W._Deu12_18='惟于尔上帝耶和华所选之处、尔与子女仆婢、及居尔邑之利未人食之、乐乎尔手所为、于尔上帝耶和华前、';
W._Deu12_19='尔其慎之、居于斯土、毕生勿遗利未人、○';
W._Deu12_20='迨尔上帝耶和华践其前言、辟尔土宇、如尔意谓、我欲食肉、则可随其所欲、';
W._Deu12_21='若尔上帝耶和华所选寄名之处、离尔甚远、则可取耶和华所赐尔之牛羊宰之、随意食于诸邑、循我所命、';
W._Deu12_22='食之如食獐鹿、洁与不洁之人、俱可食之、';
W._Deu12_23='惟当决志、勿食其血、盖血乃生命也、不可并生命而食之、';
W._Deu12_24='必倾于地、有如倾水、';
W._Deu12_25='毋食之、以行耶和华所视为正者、而享福祉、爰及子孙、';
W._Deu12_26='惟尔所有圣物、与许愿所献者、必携至耶和华所选之处、';
W._Deu12_27='燔祭之肉与血、当献于尔上帝耶和华之坛、此外牺牲之血、必倾于坛、而食其肉、';
W._Deu12_28='我所命尔之言、当听而守之、致行尔上帝耶和华所视为善为正者、而享福祉、爰及子孙、历世靡暨、○';
W._Deu12_29='迨尔上帝耶和华、在尔将往而据之地、灭其族于尔前、尔得其地而居之、';
W._Deu12_30='彼既灭于尔前、尔当慎之、勿受诱而从之、勿问其神、自谓斯族若何事神、我亦如之、';
W._Deu12_31='尔事尔上帝耶和华、不可效之、盖耶和华所憎之恶事、彼悉行之于其神、至以子女焚而献之、';
W._Deu12_32='凡我所谕尔者、尔必谨守遵行、毋增毋减、';
W._Deu13_1='如尔中有先知、或作梦者起、施行异迹奇事、';
W._Deu13_2='所言有验、遂语尔曰、宜从他神而事之、乃尔素所未识者、';
W._Deu13_3='毋听其言、盖尔上帝耶和华试尔、欲知尔果一心一意、爱尔上帝耶和华否、';
W._Deu13_4='当顺从尔上帝耶和华、而寅畏之、守其诫、听其命、事之附之、';
W._Deu13_5='尔上帝耶和华导尔出埃及、脱于奴隶之室、惟彼先知、与作梦者、以言逆之、诱尔违尔上帝耶和华所命行之道、则必杀之、以除尔中之恶、○';
W._Deu13_6='如尔同母兄弟、或尔子女、或怀中之妻、或如命之友、私诱尔曰、我其往事他神、尔与尔祖所未识者、';
W._Deu13_7='即尔四周诸族之神、或近或远、自地极至天涯、';
W._Deu13_8='尔毋从之、毋听之、毋惜之、毋恤之、毋匿之、必杀勿赦、';
W._Deu13_9='尔先加手击之、众后击之、';
W._Deu13_10='尔上帝耶和华导尔出埃及、脱于奴隶之室、彼欲诱尔离之、故当以石击之致死、';
W._Deu13_11='以色列众闻之必惧、不复行此恶于尔中、○';
W._Deu13_12='尔上帝耶和华赐尔诸邑、俾尔居之、';
W._Deu13_13='若闻一邑之中、有匪类出、诱居民曰、我其往事他神、乃尔所未识者、';
W._Deu13_14='则当究问详察、如得其情、果于尔中有此可恶之事、';
W._Deu13_15='必以刃击其邑民、与其牲畜、及凡所有、而殄灭之、';
W._Deu13_16='聚其货财于衢、为尔上帝耶和华焚之、并焚其邑、俾为邱墟、毋得再建、';
W._Deu13_17='应灭之物、毋少存于尔手、使耶和华息其烈怒、矜尔恤尔、俾尔昌炽、践其所誓尔祖之言、';
W._Deu13_18='缘尔听尔上帝耶和华之言、守我今日所谕之诫、行其所视为正者也、';
W._Deu14_1='尔曹皆尔上帝耶和华之子、毋为死者割肉薙额、';
W._Deu14_2='盖尔乃尔上帝耶和华之圣民、耶和华于天下万民中、特选尔为己民、○';
W._Deu14_3='可憎之物、尔不可食、';
W._Deu14_4='畜中所可食者、牛与绵羊山羊、';
W._Deu14_5='鹿、獐、赤鹿、麇、麢羊、麈、麋、';
W._Deu14_6='畜之分蹄支趾而反啮者、可食、';
W._Deu14_7='惟反啮分蹄之畜中、有不可食者、若驼、兔、沙番、反啮而不分蹄、当以为不洁、';
W._Deu14_8='豕虽分蹄、而不反啮、当以为不洁、斯畜之肉毋食、其尸毋扪、○';
W._Deu14_9='水中百族、有翅有鳞者、俱可食、';
W._Deu14_10='无翅无鳞者、不可食、当以为不洁、';
W._Deu14_11='羽族之洁者、俱可食、';
W._Deu14_12='其不可食者、即鹰、鹗、雕、';
W._Deu14_13='鸢、鹯、鹞、与其类、';
W._Deu14_14='鸦、与其类、';
W._Deu14_15='鸵鸟、夜鹰、鱼鹰、雀鹰、与其类、';
W._Deu14_16='鸬鹚、鹭鸶、角鸱、';
W._Deu14_17='鹈鹕、爰居、鱼狗、';
W._Deu14_18='白鹤、苍鹭、与其类、戴鵀、蝙蝠、';
W._Deu14_19='凡飞虫、必以为不洁、不可食、';
W._Deu14_20='羽族之洁者、俱可食、○';
W._Deu14_21='尔乃尔上帝耶和华之圣民、凡自毙之物不可食、旅于尔中者、可予之食、鬻于外人亦可、毋以羔母之乳烹羔、○';
W._Deu14_22='每岁播种所产、田畴所出、当什输其一、';
W._Deu14_23='尔谷与酒与油、什输其一、及牛羊之首生者、皆必食于尔上帝耶和华前、在其所选寄名之处、以习恒畏尔上帝耶和华、';
W._Deu14_24='尔上帝耶和华锡尔嘏时、如其所选寄名之处、离尔甚远、不能携之至彼、';
W._Deu14_25='则必易之以金、包而执之、往尔上帝耶和华所选之处、';
W._Deu14_26='以金市物、牛羊、清酒、醇醪、随心所欲、食于尔上帝耶和华前、与尔眷属同乐、';
W._Deu14_27='居于尔邑之利未人、无分无业、亦勿遗之、○';
W._Deu14_28='每三年中、必以是年所产、什输其一、贮于尔邑、';
W._Deu14_29='使无分无业之利未人、与居尔邑之宾旅、以及孤寡、皆来食之而饱、致尔上帝耶和华、于尔凡百所为、锡嘏于尔、';
W._Deu15_1='每届七年、当有豁免、';
W._Deu15_2='其例如左、耶和华之豁免、既经布告、凡借贷于邻者、必豁免之、不索其偿、';
W._Deu15_3='如外人可索之、惟属己之物、贷于兄弟者、则当豁免、';
W._Deu15_4=(null)
W._Deu15_5='尔若听尔上帝耶和华之命、守我今日所谕尔之诫、则尔中必无贫乏者、盖尔上帝耶和华、必在所赐为业之地、锡嘏于尔、';
W._Deu15_6='尔上帝耶和华必践其言、锡嘏于尔、尔则贷金于列邦、不贷列邦之金、可辖列邦、不受列邦之辖、○';
W._Deu15_7='尔上帝耶和华赐尔之地、无论何邑、有穷乏之昆弟、毋顽尔心、握手而不之济、';
W._Deu15_8='必启尔手、贷之以补其缺、';
W._Deu15_9='慎勿恶念是怀、谓七年豁免之期伊迩、遂睥睨贫乏之昆弟、而弗之给、致彼吁耶和华、归罪于尔、';
W._Deu15_10='尔必给之、给时心不忧郁、为此之故、尔上帝耶和华、必于凡尔所行、及手所为、锡嘏于尔、';
W._Deu15_11='其地不无贫人、故我命尔、必启尔手、以济境内穷乏之昆弟、○';
W._Deu15_12='如尔昆弟希伯来人、或男或女鬻于尔、服役六年、越至七年、必释之、';
W._Deu15_13='既释之、毋使徒手而去、';
W._Deu15_14='必由羊群、禾场、酒醡、取而予之、依尔上帝耶和华锡嘏于尔者、从优给之、';
W._Deu15_15='当忆尔昔在埃及为奴、尔上帝耶和华赎尔、故我今日以此谕尔、';
W._Deu15_16='仆若爱尔及尔家、以与尔同居为善、谓尔、不愿离尔而去、';
W._Deu15_17='则当取锥贯耳于门、俾其永为尔仆、待婢亦然、';
W._Deu15_18='彼事尔六年、较之佣人、其值维倍、故释之时、勿以为难、尔上帝耶和华、必于凡尔所为、锡嘏于尔、○';
W._Deu15_19='牛羊首生之牡者、当区别为圣、献于尔上帝耶和华、首生之牛、毋令其耕、首生之羊、毋剪其毛、';
W._Deu15_20='尔与眷属、每岁于尔上帝耶和华所选之处食之、';
W._Deu15_21='如有残缺、或跛或瞽、无论何疵、不可以祭尔上帝耶和华、可于尔邑食之、洁与不洁之人、俱可食之、如食獐鹿、';
W._Deu15_22='惟毋食其血、必倾于地、有如倾水、';
W._Deu15_23=(null)
W._Deu16_1='届亚笔月、必为尔上帝耶和华守逾越节、因于是月之夜尔上帝耶和华导尔出埃及、';
W._Deu16_2='必在耶和华所选寄名之处、献牛羊于尔上帝耶和华、以为逾越之祭、';
W._Deu16_3='毋食有酵之饼、七日之内、必食无酵饼、即困苦饼、以尔昔出埃及维速、当忆是日、毕生勿忘、';
W._Deu16_4='七日间、尔四境毋存酵、首日薄暮、所献祭肉、毋留于明晨、';
W._Deu16_5='勿于尔上帝耶和华所赐诸邑、献逾越之祭、';
W._Deu16_6='惟献于尔上帝耶和华所选寄名之处、在薄暮日入时、即尔出埃及时也、';
W._Deu16_7='在尔上帝耶和华所选之处、烹而食之、明晨归于己幕、';
W._Deu16_8='六日间、必食无酵饼、越至七日、必有肃会、以事尔上帝耶和华、是日不可操作、○';
W._Deu16_9='当核七七日、自刈麦之首日始、';
W._Deu16_10='守七七节、以事尔上帝耶和华、依尔上帝耶和华所锡之嘏、以乐献祭奉之、';
W._Deu16_11='尔与子女仆婢、暨居尔中之利未人、以及宾旅孤寡、咸在尔上帝耶和华所选寄名之处、乐于其前、';
W._Deu16_12='尔当追忆、昔在埃及为奴、必守此典、而遵行之、○';
W._Deu16_13='禾场酒醡所出、尔既敛藏、当守构庐节七日、';
W._Deu16_14='节期之间、尔与子女仆婢、暨居尔邑之利未人、以及宾旅孤寡、俱必喜乐、';
W._Deu16_15='七日必守节于尔上帝耶和华前、在其所选之处、盖尔上帝耶和华、于尔物产、及凡所为、锡嘏于尔、必当喜乐不胜、';
W._Deu16_16='除酵节、七七节、构庐节、尔之丁男、每岁三觐尔上帝耶和华、于其所选之处、毋徒手而至、';
W._Deu16_17='各依尔上帝耶和华所锡之嘏、随力以献、○';
W._Deu16_18='于尔上帝耶和华所赐之邑、按各支派、设立士师、有司、秉公鞫民、';
W._Deu16_19='毋反其正、毋偏视人、毋受贿赂、盖贿赂使明者目盲、义者词屈、';
W._Deu16_20='必循至公、则可生存、得尔上帝耶和华所锡之土、';
W._Deu16_21='为尔上帝耶和华筑坛、毋树木偶于侧、';
W._Deu16_22='毋立柱像、乃尔上帝耶和华所恶者也、';
W._Deu17_1='牛羊如有残缺、或有恶疾、勿献于尔上帝耶和华、盖此为尔上帝耶和华所恶也、○';
W._Deu17_2='在尔上帝耶和华所赐之邑、尔中如有男女、作恶于尔上帝耶和华前、违背其约、';
W._Deu17_3='往事他神、而崇拜之、或日月、或天象、非我所命者、';
W._Deu17_4='或以告尔、尔既闻之、则必详察、如得其情、果于以色列中、有此可恶之事、';
W._Deu17_5='必携行恶之男女、至于邑门、以石击之致死、';
W._Deu17_6='当杀之人、必有二三人为证、则可杀、证人惟一、则不可、';
W._Deu17_7='证者先加手击之、众后击之、以除尔中之恶、○';
W._Deu17_8='如尔邑中有讼事、为流血、为争竞、为鬬殴、尔所难鞫者、则当诣尔上帝耶和华所选之处、';
W._Deu17_9='见利未人祭司、与在位之士师、而询问之、彼必示尔如何判断、';
W._Deu17_10='在耶和华所选之处、凡其所示所教者、尔当遵行、';
W._Deu17_11='彼所教之法律、所示之判断、所谕之语言、尔必遵行、毋偏于左、毋偏于右、';
W._Deu17_12='有人擅行、不从立于尔上帝耶和华前服役之祭司、或不从士师、其人必死、除恶于以色列中、';
W._Deu17_13='民众闻此必惧、不复擅行、○';
W._Deu17_14='既至尔上帝耶和华所锡之地、据而居之、意谓必立王以治我、如四周之国然、';
W._Deu17_15='则必以尔上帝耶和华所选者、立之为王、必尔同侪方可、外族之人不可治尔、';
W._Deu17_16='王勿增马、勿使民返埃及、以增其马、盖耶和华曾谕尔曰、不可复往此途、';
W._Deu17_17='毋多置妃嫔、恐致心偏、毋广积金银、';
W._Deu17_18='既登国位、当从利未人祭司所存之法律、录为一册、';
W._Deu17_19='置于其侧、毕生诵之、以习寅畏其上帝耶和华、遵守法律之言、及厥典章、';
W._Deu17_20='免其对于昆弟、中心骄矜、违此诫命、偏于左右、则可延年于国、在以色列中、爰及子孙、';
W._Deu18_1='利未人祭司、及其全支派、在以色列中无分无业、可食献于耶和华之火祭、及其产业、';
W._Deu18_2='彼在昆弟中无业、耶和华为其业、如其所谕、';
W._Deu18_3='民献祭、或牛或羊、祭司所当得者、前腿两颊与胃、';
W._Deu18_4='初熟之谷、及酒与油、首剪之羊毛、亦必给之、';
W._Deu18_5='盖尔上帝耶和华于尔诸支派中、选彼及其子孙、藉耶和华之名、侍立服役、历世靡暨、○';
W._Deu18_6='如有利未人离其所居以色列之邑、一心愿至耶和华所选之处、';
W._Deu18_7='则亦可藉其上帝耶和华之名、以供役事、如其昆弟立于耶和华前之利未人然、';
W._Deu18_8='分其所得之食、而己鬻祖业所得之金不与焉、○';
W._Deu18_9='既至尔上帝耶和华所赐之地、勿效其民所为可恶之事、';
W._Deu18_10='凡使子女经火者、卜筮者、观兆者、用法术者、行邪术者、';
W._Deu18_11='持咒者、交鬼者、为觋者、招魂者、勿留之于尔中、';
W._Deu18_12='凡行此者、皆为耶和华所恶、诸族行此可恶之事、故尔上帝耶和华逐之于尔前、';
W._Deu18_13='尔于尔上帝耶和华、当为纯全之人、';
W._Deu18_14='尔所将逐之族、听从观兆者、卜筮者、惟尔上帝耶和华、不容尔行是、';
W._Deu18_15='尔上帝耶和华将于尔昆弟中、为尔挺生先知若我、尔宜听之、';
W._Deu18_16='昔在何烈大会之日、尔求尔上帝耶和华曰、我上帝耶和华之声、勿使再闻、烈火勿令复见、免我死亡、';
W._Deu18_17='时、耶和华谕我曰、彼所言者善也、';
W._Deu18_18='我将于其昆弟中、为彼挺生先知如尔、以我言授于其口、使以我命悉告于众、';
W._Deu18_19='彼藉我名所传之言、凡不听从者、我必讨之、';
W._Deu18_20='如有先知擅藉我名、言我所未谕者、或藉他神之名而言、必致之死、';
W._Deu18_21='如尔意谓、耶和华所未谕之言、何以知之、';
W._Deu18_22='凡先知藉耶和华之名而言、事有不成不验、则非耶和华之言、乃先知自擅而言耳、尔勿畏之、';
W._Deu19_1='尔上帝耶和华既灭诸族、以地锡尔、使尔继之、居于其邑、其室、';
W._Deu19_2='则当于尔上帝耶和华所赐为业之地、区别三邑、';
W._Deu19_3='以其所赐之地、分为三区、修筑道途、俾误杀人者可遁于彼、';
W._Deu19_4='误杀人者遁于彼而得生、有定例焉、素无仇怨、而误杀人、';
W._Deu19_5='如人结侣入林伐木、斫时斧脱于柯、中侣致死、其人必遁于斯邑而得生、';
W._Deu19_6='免报复者、心急追之、以路遥远、及而杀之、然彼与见杀者、素无仇怨、罪不应死、';
W._Deu19_7='故我谕尔区别三邑、';
W._Deu19_8=(null)
W._Deu19_9='我今所谕之命、尔果谨守、爱尔上帝耶和华、恒行其道、蒙尔上帝耶和华践其所誓尔祖之言、恢廓尔境、以所许赐尔祖之地锡尔、则必于三邑之外、别设三邑、';
W._Deu19_10='免无辜之血、流于尔上帝耶和华所赐为业之地、流血之罪归尔、';
W._Deu19_11='如人憾其邻里、伏而击之致死、逃于斯邑之一、';
W._Deu19_12='其邑之长老、必遣人执之、付于报复者之手、而致之死、';
W._Deu19_13='尔勿惜之、必除无辜之血于以色列中、俾尔获福、○';
W._Deu19_14='尔于尔上帝耶和华所赐之地、既得为业、则邻里之界址、前人所定者、毋得迁移、○';
W._Deu19_15='人有所犯、无论何罪、证者惟一、毋听之、必凭二三证者之言、以定其谳、';
W._Deu19_16='如有妄证、起而罪人、';
W._Deu19_17='讼者二人当就耶和华、立于当时之祭司士师前、';
W._Deu19_18='士师详察、其证果伪、欲害昆弟、';
W._Deu19_19='则必以其所欲加诸昆弟者、加乎其身、以除恶于尔中、';
W._Deu19_20='他人闻之必惧、不复行此恶事、';
W._Deu19_21='尔毋惜之、必以命偿命、目偿目、齿偿齿、手偿手、足偿足、';
W._Deu20_1='尔出与敌战、见车马人民、较尔尤众、毋畏之、盖尔上帝耶和华、导尔出埃及者偕尔、';
W._Deu20_2='临陈时、祭司当至民前、';
W._Deu20_3='告之曰、以色列欤、尔其听之、今日临敌而战、毋怯心、毋畏惧、毋战栗、毋因敌而惊恐、';
W._Deu20_4='盖尔上帝耶和华与尔偕往、攻敌拯尔、';
W._Deu20_5='族长当告民曰、筑室未贺者可归、免亡于陈、而他人贺之、';
W._Deu20_6='植葡萄园、未食其果者可归、免亡于陈、而他人食之、';
W._Deu20_7='聘妻未娶者可归、免亡于陈、而他人娶之、';
W._Deu20_8='族长又当告民曰、畏葸心怯者可归、免使同侪亦丧胆、';
W._Deu20_9='族长言竟、当立军长以率众、○';
W._Deu20_10='尔临城攻之、先告以和、';
W._Deu20_11='如以和应、自启邑门、则邑民必纳贡而事尔、';
W._Deu20_12='如不欲和而欲战、则必环而攻之、';
W._Deu20_13='迨尔上帝耶和华以邑付尔、必刃击其丁男、';
W._Deu20_14='惟其妇女、孩提牲畜、与邑中所有之货财、尔可取之、尔上帝耶和华所赐敌人之物、尔可享之、';
W._Deu20_15='离尔甚远之邑、不属斯族者、必如是待之、';
W._Deu20_16='惟此诸族之邑、尔上帝耶和华赐尔为业、凡有气息者、勿留其一、';
W._Deu20_17='赫人、亚摩利人、迦南人、比利洗人、希未人、耶布斯人、尔必尽行殄灭、循尔上帝耶和华命、';
W._Deu20_18='免彼教尔、效其行于诸神可恶之事、致获罪于尔上帝耶和华、○';
W._Deu20_19='尔欲取城、环攻日久、毋以斧斫树、其果可食、故勿伐之、田间之树、岂人也耶、而可攻乎、';
W._Deu20_20='惟尔所知非结果之树、则可伐之、以为营垒、迨至敌城破降之日、';
W._Deu21_1='在尔上帝耶和华所锡为业之地、若见有被杀者、卧于田间、不知谁杀、';
W._Deu21_2='则尔之长老士师、必至其处、于四周之邑、度其远近、';
W._Deu21_3='最近之邑、其长老必取牝犊、未负轭服役者、';
W._Deu21_4='牵至活水之谷、其地未经耕种、则于谷中折犊之颈、';
W._Deu21_5='利未人祭司必适其所、盖其为尔上帝耶和华所简、以供役事、藉耶和华之名、为民祝嘏、凡诸争竞鬬殴、俱凭其言而定、';
W._Deu21_6='离见杀者最近之邑、其长老必在谷中、盥手于折颈之犊上、';
W._Deu21_7='曰、我手未流此血、我目亦未之见、';
W._Deu21_8='耶和华欤、尔所赎之以色列族、求尔宥之、勿使无辜之血、归于尔名、于是流血之罪得赦、';
W._Deu21_9='尔行耶和华所视为正者、则流血之罪、可除于尔中、○';
W._Deu21_10='尔出与敌战、尔上帝耶和华付之尔手、尔即虏之、';
W._Deu21_11='其间见有美女、尔恋慕之、欲纳为妻、';
W._Deu21_12='可携之归、使薙发修甲、';
W._Deu21_13='去被虏时所衣之衣、居于尔家、哀其父母、历至一月、然后与之同寝、成为夫妇、';
W._Deu21_14='如后不见悦于尔、可容之去、俾其自由、尔既玷之、勿鬻而得金、勿待之若婢、○';
W._Deu21_15='人有二妻、一见爱、一被恶、均生子、而被恶者之子居长、';
W._Deu21_16='使子承业时、不可废被恶者之子、而立见爱者之子为长子、';
W._Deu21_17='必认被恶者之子为长子、倍其业以与之、盖彼为强健时所首生者、宜得长子之业、○';
W._Deu21_18='人有悖逆之子、不听父母之言、虽责之仍不听、';
W._Deu21_19='父母当执之、携至其邑门长老前、';
W._Deu21_20='告曰、此子悖逆、不听我言、饕餮沉湎、';
W._Deu21_21='其邑之民、必石击之致死、以除恶于尔中、使以色列众闻之而惧、○';
W._Deu21_22='人犯死罪、而致之死、悬之于木、';
W._Deu21_23='毋使其尸悬木竟夕、必是日葬之、免污尔上帝耶和华所赐为业之地、盖被悬者、乃上帝所诅也、';
