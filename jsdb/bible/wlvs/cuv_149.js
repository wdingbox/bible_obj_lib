W._Phm1_1='为耶稣基督之囚保罗、与兄弟提摩太、书达所爱同劳之腓利门、';
W._Phm1_2='及姊妹亚腓亚、与我同伍之亚基布、暨在尔家之会、';
W._Phm1_3='愿恩惠平康、由我父上帝、及主耶稣基督归尔、○';
W._Phm1_4='我恒谢我上帝、于祈祷间念及尔、';
W._Phm1_5='缘闻尔之爱、与向主耶稣及众圣徒之信、';
W._Phm1_6='致尔与众之信有效、得识尔曹所有之善、在于基督、';
W._Phm1_7='兄弟欤、我于尔爱、喜慰特甚、因诸圣徒之心、由尔而畅遂也、○';
W._Phm1_8='故我虽于基督、以所宜者侃侃命尔、';
W._Phm1_9='然如我年迈之保罗、今且为基督耶稣而被囚、宁以爱而求尔、';
W._Phm1_10='即为我子阿尼西母求尔、乃我于缧绁中所生者、';
W._Phm1_11='彼素无益于尔、而今于尔我俱有益、';
W._Phm1_12='我遣之归尔、彼乃我之腹心、';
W._Phm1_13='我欲留之偕我、于福音之缧绁中代尔事我、';
W._Phm1_14='第不识尔意、我不欲为、使尔之善非出于强、乃出于愿、';
W._Phm1_15='彼暂离尔、或俾尔永有之、';
W._Phm1_16='不复如仆、乃逾于仆、为所爱之兄弟、于我且然、况于尔乎、且在形躯、亦在主也、';
W._Phm1_17='尔若以我为侣、则纳之如纳我、';
W._Phm1_18='若彼有枉尔负尔者、则皆归之于我、我将偿之、';
W._Phm1_19='此我保罗之手书也、尔躬负我、我姑弗言、';
W._Phm1_20='兄弟欤、使我于主中得尔助、我心于基督而畅遂、';
W._Phm1_21='我深信尔之顺服、故书以遗尔、知尔所为、必过于我所言、';
W._Phm1_22='尔亦当为我备馆舍、盖我望由尔祈祷、得就尔也、○';
W._Phm1_23='为基督耶稣、与我同囚之以巴弗、';
W._Phm1_24='及同劳之马可、亚里达古、底马、路加、皆问尔安、';
W._Phm1_25='愿主耶稣基督之恩在尔衷、阿们、';
