W._Mak7_1='法利赛人及士子数人、自耶路撒冷来、集就耶稣、';
W._Mak7_2='见其徒有以俗手以食者、即未盥手也、';
W._Mak7_3='盖法利赛人、与犹太众、执古人遗传、不力盥其手、则不食、';
W._Mak7_4='自市归、不浴不食、其受而守之者、更有多端、若杯爵铜器、亦洗之、';
W._Mak7_5='乃问耶稣曰、尔之门徒、不依古人遗传、以俗手而食、何也、';
W._Mak7_6='耶稣曰、善夫、以赛亚指尔伪善者之豫言也、如记云、斯民以口尊我、而心则远我、';
W._Mak7_7='其拜我徒然、以所教者、乃人所命也、';
W._Mak7_8='尔曹舍上帝诫、执人遗传、';
W._Mak7_9='又曰、诚哉、尔废上帝诫、守尔遗传也、';
W._Mak7_10='盖摩西曰、敬尔父母、又曰、詈父母者、必死之、';
W._Mak7_11='惟尔则曰、若人谓父母云、尔可由我得益者、乃各耳板、即谓已献于上帝、';
W._Mak7_12='则不许其再有所事于父母矣、';
W._Mak7_13='是尔以所授遗传、废上帝道也、尔之所为多类此、';
W._Mak7_14='遂复招众谓之曰、皆宜听我而悟焉、';
W._Mak7_15='未有自外入者能污人、';
W._Mak7_16='惟自内出者、斯污人也、';
W._Mak7_17='遂离众入室、其徒问此喻之说、';
W._Mak7_18='耶稣曰、尔亦如斯不悟乎、岂不知凡自外入者、不能污人、';
W._Mak7_19='因非入其心、乃入其腹、而遗于厕、斯言也、谓食物皆洁也、';
W._Mak7_20='又曰、出于人者、斯污人、';
W._Mak7_21='盖自内即自人心、出诸恶念、';
W._Mak7_22='如苟合、盗窃、凶杀、淫乱、贪婪、恶毒、诡骗、邪侈、妒嫉、讪谤、骄傲、狂悖、';
W._Mak7_23='凡斯恶行、皆自内出、而污人也、○';
W._Mak7_24='耶稣去彼、往推罗西顿境内、入一室、不欲人知、而不能隐、';
W._Mak7_25='适有一妇、其幼女患邪鬼、闻耶稣事、则来伏其足下、';
W._Mak7_26='斯妇乃希利尼人、叙利非尼基族也、求耶稣逐鬼出其女、';
W._Mak7_27='耶稣曰、容儿曹先饱、取其饼投狗、非宜也、';
W._Mak7_28='对曰、主、然、案下之狗、亦得食儿曹遗屑耳、';
W._Mak7_29='耶稣曰、因此一言、尔其往哉、鬼已出尔女矣、';
W._Mak7_30='妇归、见女卧于床、而鬼已出、○';
W._Mak7_31='耶稣出推罗境、过西顿、经低加波利境、至加利利海、';
W._Mak7_32='有携聋而口吃者、求其手按之、';
W._Mak7_33='耶稣引之离众、至僻处、以指探其耳、唾而扪其舌、';
W._Mak7_34='仰天叹曰、以法大、译即启也、';
W._Mak7_35='其耳即启、舌结解、而言明矣、';
W._Mak7_36='耶稣戒众、毋以告人、然愈戒而愈播扬、';
W._Mak7_37='众不胜奇异曰、其所为皆善、使聋者闻、哑者言矣、';
W._Mak8_1='维时、大众复集、无所食、耶稣召其徒曰、';
W._Mak8_2='我悯斯众、已偕我三日而无食、';
W._Mak8_3='若遣之饥而归、途间必困惫、盖有远来者也、';
W._Mak8_4='门徒曰、此乃野、何由得饼、以饱斯众乎、';
W._Mak8_5='曰、尔有饼几何、对曰、七、';
W._Mak8_6='乃命众坐于地、取七饼祝而擘之、予门徒、使陈之、遂陈于众前、';
W._Mak8_7='又有小鱼数尾、既祝、亦使陈之、';
W._Mak8_8='众食而饱、拾其屑七篮、';
W._Mak8_9='食者约四千人、耶稣乃遣之、';
W._Mak8_10='偕其徒登舟、至大玛努他境、○';
W._Mak8_11='法利赛人出而诘之、求自天之兆以试之、';
W._Mak8_12='耶稣中心太息曰、斯世胡为求兆乎、我诚语汝、必不予之以兆、';
W._Mak8_13='于是去之、复登舟往彼岸、○';
W._Mak8_14='门徒忘携饼、舟中仅一饼耳、';
W._Mak8_15='耶稣戒之曰、慎之哉、当防法利赛人与希律之酵、';
W._Mak8_16='众相议曰、是为我侪无饼也、';
W._Mak8_17='耶稣知之曰、何因无饼而相议耶、尔犹未识未悟乎、尔心顽乎、';
W._Mak8_18='尔有目不见、有耳不闻、亦不忆乎、';
W._Mak8_19='我擘五饼予五千人、尔拾屑盈几筐乎、对曰、十二、';
W._Mak8_20='又七饼予四千人、尔拾屑盈几篮乎、对曰、七、';
W._Mak8_21='曰、尔尚不悟乎、○';
W._Mak8_22='至伯赛大、有携瞽者就之、求其扪焉、';
W._Mak8_23='乃执瞽者手、携出村外、唾其目、以手按之、曰、有所见否、';
W._Mak8_24='瞽者仰视曰、我见人矣、观其若树而行也、';
W._Mak8_25='复手按其目、其人凝视则愈、明见庶物、';
W._Mak8_26='遂遣之归、曰、勿入村、○';
W._Mak8_27='耶稣与门徒往该撒利亚腓立比诸乡、途间问曰、人谓我为谁、';
W._Mak8_28='对曰、施洗之约翰、或云以利亚、或云先知之一、';
W._Mak8_29='曰、尔曹谓我为谁、彼得对曰、尔乃基督、';
W._Mak8_30='遂戒之、毋以告人、';
W._Mak8_31='由是始诲之曰、人子必受诸苦、为长老祭司诸长士子所弃、且见杀、三日复起、';
W._Mak8_32='耶稣明出此言、彼得援而谏之、';
W._Mak8_33='耶稣回顾门徒、责彼得曰、撒但退、以尔不体上帝之事、乃体人之事耳、';
W._Mak8_34='遂召众与门徒、语之曰、欲从我者、当克己、负其十架以从、';
W._Mak8_35='盖欲救其生者、将丧之、为我及福音丧其生者、将救之、';
W._Mak8_36='利尽天下、而失其生、何益之有、';
W._Mak8_37='人将以何者易其生乎、';
W._Mak8_38='当此奸恶之世、凡耻我及我之道者、人子以父之荣、偕圣使而临时、亦将耻其人矣、';
W._Mak9_1='耶稣曰、我诚语汝、立于此者、有人未死之先、得见上帝国乘权而临也、○';
W._Mak9_2='越六日、耶稣携彼得、雅各、约翰、潜陟高山、当前变状、';
W._Mak9_3='其衣灿烂皎白、世之漂者、无能白之若此、';
W._Mak9_4='有以利亚摩西见、与之语、';
W._Mak9_5='彼得谓耶稣曰、夫子、我侪在此善矣、容结三庐、一为尔、一为摩西、一为以利亚、';
W._Mak9_6='盖不自知所谓、皆惧甚故也、';
W._Mak9_7='云适覆之、有声自云出曰、此我爱子、尔其听之、';
W._Mak9_8='忽尔环视、不复见人、惟耶稣而已、○';
W._Mak9_9='下山时、耶稣戒之曰、人子尚未自死复起、毋以所见告人、';
W._Mak9_10='门徒服膺斯言、互议自死复起何意、';
W._Mak9_11='乃问之曰、士子言以利亚必先至、何欤、';
W._Mak9_12='耶稣曰、以利亚果先至、兴复诸事、但记云、人子必经诸苦、为人所忽、何耶、';
W._Mak9_13='我语汝、以利亚已至、而人任意待之、如所记焉、○';
W._Mak9_14='至门徒所、见大众环之、士子与之辩论、';
W._Mak9_15='众见耶稣、甚异之、趋前问安、';
W._Mak9_16='耶稣问之曰、尔与之辩论者何、';
W._Mak9_17='众中一人对曰、夫子、我携我子就尔、彼患哑鬼、';
W._Mak9_18='随在执之、倾跌之、则流涎嚼齿、而枯槁焉、我请尔徒逐之、而不能也、';
W._Mak9_19='耶稣曰、不信之世、我偕尔至几何时、忍尔至几何时乎、携之就我、';
W._Mak9_20='遂携之至、一见耶稣、鬼即拘挛之、其人仆地、辗转流涎、';
W._Mak9_21='耶稣问其父曰、患此自何时乎、对曰、自少时、';
W._Mak9_22='鬼屡投之于火于水、欲灭之、傥尔能为、则悯而助我侪、';
W._Mak9_23='耶稣曰、何云傥尔能为、于信者无不能也、';
W._Mak9_24='子之父即呼曰、我信矣、设有未尽、其助余、';
W._Mak9_25='耶稣见众趋集、则叱邪鬼曰、喑聋之鬼、我命尔出、毋复入之、';
W._Mak9_26='鬼号呼、极拘挛之、乃出、其子若死、人多谓其已死矣、';
W._Mak9_27='耶稣执其手扶之、遂起、';
W._Mak9_28='既入室、门徒窃问曰、我侪不能逐之、何耶、';
W._Mak9_29='耶稣曰、斯类也、藉非祈祷、无能出之、○';
W._Mak9_30='于是去彼、经加利利、不欲人知、';
W._Mak9_31='诲其徒曰、人子将见付于人手、杀之、三日复起、';
W._Mak9_32='门徒未达、而不敢问、○';
W._Mak9_33='至迦百农、耶稣在室、问其徒曰、尔途间所议者何、';
W._Mak9_34='门徒默然、因其争辩孰大也、';
W._Mak9_35='耶稣坐、呼十二徒曰、欲为首者、必为众末、为众役也、';
W._Mak9_36='遂以孩提置其中、且抱之、';
W._Mak9_37='语门徒曰、凡因我名接一若是孩提者、即接我、接我者、非接我、乃接遣我者也、○';
W._Mak9_38='约翰谓耶稣曰、夫子、我侪见一人、以尔名逐鬼、禁之、以其不从我侪也、';
W._Mak9_39='耶稣曰、毋、盖未有以我名行异能、而遽诽我者也、';
W._Mak9_40='不敌我侪者、即向我侪也、';
W._Mak9_41='凡因尔属基督、以一杯水饮尔者、我诚语汝、断不失其赏也、';
W._Mak9_42='凡陷信我小子之一者、宁以巨磨悬其颈、投于海、';
W._Mak9_43=(null)
W._Mak9_44='傥尔一手陷尔、则斫之、宁残而入于生、胜有二手入地狱不灭之火、';
W._Mak9_45=(null)
W._Mak9_46='傥尔一足陷尔、则斫之、宁跛而入于生、胜有二足投于地狱不灭之火、';
W._Mak9_47='傥尔一目陷尔、则去之、宁一目而进上帝国、胜有二目投于地狱、';
W._Mak9_48='在彼虫不死、火不灭、';
W._Mak9_49='盖凡人必盐之以火、';
W._Mak9_50='盐善矣、若失其咸、何以调之、尔曹宜自有盐、而相和也、';
W._Mak10_1='耶稣去彼、至犹太境、及约但外、众复集就之、耶稣如常训诲、';
W._Mak10_2='有法利赛人就而问曰、人出妻可乎、盖试之也、';
W._Mak10_3='耶稣曰、摩西命尔何耶、';
W._Mak10_4='曰摩西许书离书出之、';
W._Mak10_5='耶稣曰、以尔必顽、故书斯命予尔、';
W._Mak10_6='然自造物之始、即造男女、';
W._Mak10_7='缘此、人必离父母、胶漆其妻、';
W._Mak10_8='二者成为一体、如是、不复为二、乃一体矣、';
W._Mak10_9='故上帝所耦者、人不可分之也、';
W._Mak10_10='入室、门徒复以此问之、';
W._Mak10_11='耶稣曰、凡弃妻而他娶者、乃负妻行淫也、';
W._Mak10_12='妻弃夫而他适者、亦行淫也、○';
W._Mak10_13='有携孩提就耶稣、欲其扪之者、门徒斥之、';
W._Mak10_14='耶稣见而不悦曰、容孩提就我、勿禁之、盖属上帝国者、乃如是人也、';
W._Mak10_15='我诚语汝、凡承上帝国、而不如孩提者、断不得入也、';
W._Mak10_16='乃抱之、按手而祝焉、○';
W._Mak10_17='耶稣出于途、有趋就者、跪而问曰、善哉、夫子、我当何为、以承永生、';
W._Mak10_18='耶稣曰、何善我乎、善者惟一、上帝而已、';
W._Mak10_19='夫诸诫尔所识也、毋杀、毋淫、毋窃、毋妄证、毋欺诈、敬尔父母、';
W._Mak10_20='对曰、夫子、凡此、我自幼悉守之矣、';
W._Mak10_21='耶稣顾而爱之曰、尔犹缺一、往鬻所有以济贫、则将有财于天、且来从我、';
W._Mak10_22='其人闻言色沮、愀然而去、赀厚故也、○';
W._Mak10_23='耶稣环视、谓其徒曰、有财者入上帝国、难矣哉、';
W._Mak10_24='门徒异其言、耶稣又曰、小子、恃财者入上帝国、难矣哉、';
W._Mak10_25='驼穿针孔、较富者入上帝国犹易也、';
W._Mak10_26='门徒讶甚、曰、然则谁能得救乎、';
W._Mak10_27='耶稣目之曰、于人固不能、于上帝则不然、盖上帝无不能也、';
W._Mak10_28='彼得曰、我侪已舍一切以从尔矣、';
W._Mak10_29='耶稣曰、我诚语汝、为我及福音、舍屋宇、兄弟、姊妹、父母、子女、田畴者、';
W._Mak10_30='未有不于今时获百倍、即屋宇、兄弟、姊妹、母子、田畴、兼之窘逐、而来世获永生也、';
W._Mak10_31='然多有先者将为后、而后者先也、○';
W._Mak10_32='上耶路撒冷时、途间、耶稣行于前、门徒异之、从者惧焉、耶稣复携十二徒、以己将遇之事告之、';
W._Mak10_33='曰、我侪上耶路撒冷、人子见付于祭司诸长及士子、拟以死、付之异邦人、';
W._Mak10_34='戏之、唾之、扑而杀之、三日复起、○';
W._Mak10_35='西庇太之子雅各约翰进曰、夫子、我所求尔者、愿为我行之、';
W._Mak10_36='耶稣曰、欲我何为、';
W._Mak10_37='对曰尔荣时、赐我侪一坐尔左、一坐尔右、';
W._Mak10_38='耶稣曰、尔所求者、尔不知也、我饮之杯、尔能饮乎、我受之洗、尔能受乎、';
W._Mak10_39='对曰、能、曰、我饮之杯、尔将饮之、我受之洗、尔将受之、';
W._Mak10_40='但坐我左右、非我得赐、惟为谁备之、则谁赐、';
W._Mak10_41='十徒闻之、则憾雅各约翰、';
W._Mak10_42='耶稣召之曰、所谓君异邦者主其治、而大人执其权、尔所知也、';
W._Mak10_43='惟尔中不然、欲为大者、必为尔役、';
W._Mak10_44='欲为首者、必为众仆、';
W._Mak10_45='盖人子至、非以役人、乃役于人、且舍生为众赎也、○';
W._Mak10_46='至耶利哥、偕门徒及大众出邑时、有瞽而乞者、底买之子巴底买、坐于路旁、';
W._Mak10_47='闻为拿撒勒人耶稣、呼曰、大卫之裔耶稣、矜恤我、';
W._Mak10_48='众责之、使缄默、彼愈呼曰、大卫之裔、矜恤我、';
W._Mak10_49='耶稣止、命召瞽者来、众乃召之曰、安尔心、起、耶稣召尔矣、';
W._Mak10_50='即弃衣亟起、而就耶稣、';
W._Mak10_51='耶稣曰、欲我何为、瞽者对曰、夫子、我欲得见、';
W._Mak10_52='耶稣曰、往哉、尔信愈尔矣、遂得见、从耶稣于路、';
W._Mak11_1='近耶路撒冷、至橄榄山之伯法其、及伯大尼、耶稣遣其徒二人、';
W._Mak11_2='语之曰、尔往前村、至则见小驴絷焉、从无乘之者、解而牵之来、';
W._Mak11_3='傥人问尔胡为行是、则曰主需之、彼必立遣之、';
W._Mak11_4='遂往、遇小驴絷于门外衢间、解之、';
W._Mak11_5='旁立者曰、解驴何为、';
W._Mak11_6='遂以耶稣之言对、许之、';
W._Mak11_7='乃牵小驴就耶稣、置己衣于上、耶稣乘之、';
W._Mak11_8='多有以己衣布于路者、或伐田间树枝布之、';
W._Mak11_9='前行后从者呼曰、和散那、即求救之意奉主名而来者、宜颂也、';
W._Mak11_10='临格之国、即我祖大卫之国、宜颂也、高高在上欤、和散那、○';
W._Mak11_11='耶稣进耶路撒冷、入殿、环视诸物、既暮、偕十二徒出、至伯大尼、○';
W._Mak11_12='翌日、出伯大尼、耶稣饥、';
W._Mak11_13='遥见无花果树有叶、就之、意于其上或有所得、及至、惟叶而已、盖非果期也、';
W._Mak11_14='耶稣谓树曰、今而后、永无人由尔食果矣、其徒闻之、○';
W._Mak11_15='至耶路撒冷、耶稣入殿、逐其中贸易者、倾兑钱者之几、及鬻鸽者之椅、';
W._Mak11_16='且不许人携具过殿、';
W._Mak11_17='诲之曰、记不云乎、吾室必称万邦祈祷之室、而尔曹以为盗巢也、';
W._Mak11_18='祭司诸长及士子闻此、谋何以灭之、盖惧之、以众奇其训也、○';
W._Mak11_19='每及暮、耶稣出城、○';
W._Mak11_20='朝经无花果树、见自根而槁、';
W._Mak11_21='彼得忆而言曰、夫子、试观尔所诅之无花果树已槁矣、';
W._Mak11_22='耶稣曰、宜信上帝、';
W._Mak11_23='我诚语汝、凡命此山移而投海、中心不疑、惟信所言必成者、则必得之也、';
W._Mak11_24='故我语尔、凡尔所祷而求者、信其已得、则必得之、';
W._Mak11_25=(null)
W._Mak11_26='立而祷时、傥有憾于人、则恕之、致尔天父亦恕尔过焉、○';
W._Mak11_27='复至耶路撒冷、耶稣行于殿、祭司诸长士子长老就之、';
W._Mak11_28='曰、尔以何权行是、赐尔行此权者谁耶、';
W._Mak11_29='耶稣曰、我试问尔一言、尔答我、则我告尔以何权行是、';
W._Mak11_30='约翰之洗、自天乎、自人乎、尔其答之、';
W._Mak11_31='其人窃议曰、若云自天、彼必曰曷不信之、';
W._Mak11_32='若云自人、则又畏民、盖皆以约翰为先知也、';
W._Mak11_33='遂对曰、不知也、耶稣曰、我亦不告尔以何权行是矣、';
W._Mak12_1='耶稣以喻语众曰、有植葡萄园者、环之以篱、掘酒醡、建望楼、租与农夫、遂往异地、';
W._Mak12_2='届期、遣一仆就农夫、取葡萄园之果、';
W._Mak12_3='农夫执而扑之、使之徒返、';
W._Mak12_4='复遣他仆、农夫伤其首、且辱之、';
W._Mak12_5='又遣一仆、农夫杀之、复遣多仆、或扑或杀、';
W._Mak12_6='尚有爱子、卒遣之、曰、彼必敬我子矣、';
W._Mak12_7='农夫相语曰、此其嗣子、且来杀之、则业归我矣、';
W._Mak12_8='遂执而杀之、弃诸园外、';
W._Mak12_9='园主将何为、必至灭此农夫、以园付他人焉、';
W._Mak12_10='经云、工师所弃之石、成为屋隅首石、';
W._Mak12_11='此主所为者、我目而奇之、尔未读乎、';
W._Mak12_12='其人知斯喻指己而言、欲执之、而畏众、遂去之、○';
W._Mak12_13='后遣法利赛与希律党数人、欲即其言以陷之、';
W._Mak12_14='既至、谓之曰、夫子、我知尔乃诚者、不徇乎人、盖不以貌取人、而诚以上帝道训人者也、纳税于该撒宜否、我侪纳乎、否乎、';
W._Mak12_15='耶稣知其诈、曰、何试我耶、取一钱予我观之、';
W._Mak12_16='遂取之、耶稣曰、是像与号为谁、对曰、该撒、';
W._Mak12_17='曰、以该撒之物纳该撒、以上帝之物纳上帝、众甚奇之、○';
W._Mak12_18='有撒都该人、即言无复起者、就而问曰、';
W._Mak12_19='夫子、摩西书于我云、若人兄死、遗妻而无子、其弟当纳其妻、生子以嗣兄、';
W._Mak12_20='有兄弟七人、长者娶妻、无子而死、';
W._Mak12_21='其二纳之、亦无子而死、其三亦然、';
W._Mak12_22='七人皆取之而无子、厥后妇亦死、';
W._Mak12_23='复起时、将为谁之妻乎、盖七人皆纳之矣、';
W._Mak12_24='耶稣曰、尔之误、非因不识经、与上帝之能乎、';
