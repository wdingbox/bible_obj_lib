W._Job1_1='乌斯地有名约伯者、为人纯全端正、寅畏上帝、离弃诸恶、';
W._Job1_2='生子七、女三、';
W._Job1_3='其产有羊七千、驼三千、牛五百耦、牝驴五百、仆从众多、在东方、斯人为至大、';
W._Job1_4='厥子各于所定之日、设筵于室、邀其姊妹三人共食、';
W._Job1_5='宴日既过、约伯召而洁之、晨兴、按其人数、为之献燔祭、盖曰、恐我子干罪、心违上帝、约伯所为恒若此、○';
W._Job1_6='一日、上帝众子诣耶和华前、撒但亦与焉、';
W._Job1_7='耶和华谓撒但曰、尔奚自、对曰、遍历尘寰、往来其间而返、';
W._Job1_8='耶和华曰、我仆约伯、尔留意乎、彼纯全端正、寅畏上帝、离弃诸恶、世无其匹、';
W._Job1_9='对曰、约伯寅畏上帝、岂无所为乎、';
W._Job1_10='尔岂非藩围其身家、及凡所有乎、锡嘏其手所为、其产增益于地、';
W._Job1_11='今且伸手击其所有、必面违尔、';
W._Job1_12='耶和华曰、凡彼所有、悉付尔手、惟勿加手于其身、撒但乃退、○';
W._Job1_13='一日、约伯子女宴于兄室、';
W._Job1_14='使者来告约伯曰、牛耕于田、驴啮刍于侧、';
W._Job1_15='示巴人猝至、掠之、以刃杀仆、惟我独逃、以告、';
W._Job1_16='言时、又一人至曰、上帝之火、自天而降、焚羊及仆、惟我独逃、以告、';
W._Job1_17='言时、又一人至曰、迦勒底人、分为三队猝至、掠驼、以刃杀仆、惟我独逃、以告、';
W._Job1_18='言时、又一人至曰、尔子女宴于兄室、';
W._Job1_19='大风自野至、击室四隅、室倾、少者被压而死、惟我独逃、以告、';
W._Job1_20='约伯遂起、裂衣薙首、伏地而拜、';
W._Job1_21='曰、我裸而出母胎、亦裸而归、耶和华与之、耶和华取之、耶和华之名、宜颂美也、';
W._Job1_22='约伯于此诸事、不干罪、不非上帝、';
W._Job2_1='又一日、上帝众子诣耶和华前、撒但亦与焉、';
W._Job2_2='耶和华谓撒但曰、尔奚自、对曰、遍历尘寰、往来其间而返、';
W._Job2_3='耶和华曰、我仆约伯、尔留意乎、彼纯全端正、寅畏上帝、离弃诸恶、世无其匹、尔虽激我、无故灭之、彼仍守厥正、';
W._Job2_4='撒但对曰、以皮代皮、人愿捐其所有、以保生命、';
W._Job2_5='今且伸手击其骨肉、必面违尔、';
W._Job2_6='耶和华曰、彼在尔手、惟存其生、';
W._Job2_7='撒但退、击约伯、使之发痈、自踵至顶、';
W._Job2_8='乃坐于灰、以片瓦搔身、';
W._Job2_9='其妻曰、尔犹守正乎、其违上帝而死、';
W._Job2_10='曰、尔出言、如愚妇也、我侪自上帝受福、不亦受祸乎、约伯于此诸事、未尝以口干罪、○';
W._Job2_11='约伯三友、提幔人以利法、书亚人比勒达、拿玛人琐法、闻彼遭此诸难、各自其地至、相约偕往、哀而慰之、';
W._Job2_12='举目遥望、而不之识、大声号哭、各裂其衣、向天扬尘蒙首、';
W._Job2_13='同坐于地、历七昼夜、见其忧甚、无与言者、';
W._Job3_1='厥后、约伯启口、诅其诞辰、';
W._Job3_2=(null)
W._Job3_3='曰、愿我生之日泯没、人言妊男之夕无有、';
W._Job3_4='愿是日晦冥、上帝不垂顾之、辉光不烛照之、';
W._Job3_5='愿幽暗阴翳取之、叆叇覆之、日蚀恐之、';
W._Job3_6='愿是夕为昏黑所夺、不豫于年期、不入乎月数、';
W._Job3_7='愿是夕孤寂、不闻欢声、';
W._Job3_8='愿彼诅日、有术招鳄者诅之、';
W._Job3_9='愿其晨星闇然、盼光不得、曙色不见、';
W._Job3_10='因其不闭我母胎之门、不掩我目前之难、';
W._Job3_11='我何不堕胎而死、何不甫产而亡、';
W._Job3_12='胡为膝接我、乳哺我、';
W._Job3_13='非然者、则已宴然而卧、安然而寝、';
W._Job3_14='与为己重建邱墟之君相同在、';
W._Job3_15='或与有金、以银充室之侯伯相偕、';
W._Job3_16='或如未满期之胎、未见光之婴、';
W._Job3_17='在彼凶暴者息骚扰、困惫者得康宁、';
W._Job3_18='囚者相安、不闻督迫之声、';
W._Job3_19='尊卑同居、奴脱于主、○';
W._Job3_20='胡为赐光于受难者、赐生于苦心者、';
W._Job3_21='彼望死不得、掘地求之、甚于求宝藏、';
W._Job3_22='寻获冢墓、则喜乐不胜、';
W._Job3_23='人为上帝所域、行径迷茫、胡为锡之以光、';
W._Job3_24='我未食而先叹、呻吟之声、有如水涌、';
W._Job3_25='所虑者临我、所惧者及我、';
W._Job3_26='不得平康、不得安居、不得宴息、而难至焉、';
W._Job4_1='提幔人以利法曰、';
W._Job4_2='人若试与尔言、尔厌之乎、然谁能自禁不言耶、';
W._Job4_3='昔尔训众、手弱者坚之、';
W._Job4_4='将踬者以言持之、膝弱者健之、';
W._Job4_5='今也灾难临尔、而尔迷惘、迫尔、而尔惊惶、';
W._Job4_6='尔之所恃、非在寅畏乎、尔之所望、非在正行乎、';
W._Job4_7='试思无辜者伊谁沦没、端正者何处见绝、';
W._Job4_8='以我观之、耕恶种孽、所获如之、';
W._Job4_9='上帝吹嘘、彼则丧亡、上帝震怒、彼则消灭、';
W._Job4_10='狮之吼、与猛狮之声俱息、稚狮之齿见折、';
W._Job4_11='老狮绝食而死、牝狮之子离散、';
W._Job4_12='我窃得一事、我耳微闻其声、';
W._Job4_13='乃于夜间人酣睡时、出于幻想之意、';
W._Job4_14='惊骇战栗临我、百骨悚动、';
W._Job4_15='神过我前、毛发森竖、';
W._Job4_16='彼立、不辨其状、第见有象、在于目前、静默之中、我闻有声云、';
W._Job4_17='必死之人、岂义于上帝乎、世人岂洁于造之者乎、';
W._Job4_18='即其臣仆、犹不足恃、即其使者、尚责其愚、';
W._Job4_19='况居土舍、基尘埃、为蠹所败者乎、';
W._Job4_20='旦夕之间、即见毁灭、永归乌有、无人介意、';
W._Job4_21='其中幕索、非见夺乎、未得智慧、而陨亡焉、';
W._Job5_1='尔且呼吁、有应者乎、诸圣之中、尔谁向乎、';
W._Job5_2='忿怒杀愚人、妒忌灭痴者、';
W._Job5_3='尝见愚者盘根、我立诅其室家、';
W._Job5_4='其子远乎宁域、受屈抑于邑门、无人援拯、';
W._Job5_5='饥者食其禾稼、自棘篱而取之、陷阱启口、吞其货财、';
W._Job5_6='祸非自土而生、灾非自地而发、';
W._Job5_7='人生遇难、如火星之飞扬、';
W._Job5_8='若我、则必仰望上帝、以事托之、';
W._Job5_9='彼行大事不可测、行奇事不胜数、';
W._Job5_10='降雨于土壤、赐水于田畴、';
W._Job5_11='卑者置之于高处、忧者举之于宁域、';
W._Job5_12='败狡者之计、俾其所谋不得成、';
W._Job5_13='令智者自中其诡计、使谲者之谋早败、';
W._Job5_14='若辈昼遇晦冥、午间扪搎、有如昏夜、';
W._Job5_15='惟上帝脱贫人于口中刀、援之于强者手、';
W._Job5_16='如是、穷乏者有望、不义者缄口、○';
W._Job5_17='上帝所惩者有福、故全能者之谴责、尔勿轻视、';
W._Job5_18='盖彼破之、而复裹之、伤之、而手医之、';
W._Job5_19='尔遇六灾、彼必救之、即遭七难、祸不及身、';
W._Job5_20='饥时拯尔于死亡、战时脱尔于锋刃、';
W._Job5_21='口舌之害、尔得避匿、灾祸临时、尔无畏惧、';
W._Job5_22='遭毁灭饥馑而反笑、遇野兽亦无恐、';
W._Job5_23='田石尔与盟、野兽与尔和、';
W._Job5_24='帐幕之安可知、稽尔羊牢、无有所失、';
W._Job5_25='且知尔族繁衍、尔裔如地上之茂草、';
W._Job5_26='尔寿满盈、始归坟墓、譬诸禾束、届期盖藏、';
W._Job5_27='此理我已详察、诚为如是、尔其闻而知之、自得其益、';
W._Job6_1='约伯曰、';
W._Job6_2='惟愿权我之忧、衡我之难、';
W._Job6_3='较诸海沙尤重、故我言词造次、';
W._Job6_4='全能者之矢、入于我躬、我神饮其毒、上帝之威烈、列陈攻我、';
W._Job6_5='野驴有薪岂呼乎、牛有刍岂鸣乎、';
W._Job6_6='物淡无盐可食乎、蛋白有味乎、';
W._Job6_7='此事乃如可厌之食、我灵弗受之、';
W._Job6_8='惟愿得我所求、上帝赐我所望、';
W._Job6_9='即其乐意压我、伸手绝我、';
W._Job6_10='我则尚有慰藉、纵罹无已之苦、犹可踊跃、因我未违圣者之言、';
W._Job6_11='我力若何、尚可待乎、我终若何、尚可忍乎、';
W._Job6_12='我力岂石之力乎、我体岂铜乎、';
W._Job6_13='我中非无辅助乎、我智非尽屏除乎、';
W._Job6_14='人将颓败、失其对全能者之寅畏、其友宜矜恤之、';
W._Job6_15='我昆弟行诈伪、如溪之竭、如涧之涸、';
W._Job6_16='初因凝冰而闇、雪藏其中、';
W._Job6_17='至暖则消、既暑则干、';
W._Job6_18='沿溪而行之旅、迂道入野而死、';
W._Job6_19='提玛之行旅望之、示巴之群侣企之、';
W._Job6_20='失所望则抱愧、至其地则蒙羞、';
W._Job6_21='尔曹亦然、见彼威烈、则恐惧焉、';
W._Job6_22='我岂云供我、或以物馈我、';
W._Job6_23='岂云援我于敌手、赎我于虐人、';
W._Job6_24='请尔训诲、我则缄口、且使我知、何事有过、';
W._Job6_25='正言之力何其大、惟尔之谴、何所谴耶、';
W._Job6_26='尔欲谴言词乎、不知绝望之人、其论如风、';
W._Job6_27='尔欲为孤子而探阄、以友朋为贸易、';
W._Job6_28='请尔观我、必不觌面言诳、';
W._Job6_29='请尔转意、勿为不义、其复转意、我事乃义、';
W._Job6_30='我舌有不义乎、我口不辨邪恶乎、';
W._Job7_1='人在于世、无战争乎、其日不犹佣人之日乎、';
W._Job7_2='奴冀昏暮、佣望工值、';
W._Job7_3='我受累月之苦、亦若是、辛劳之夜、为我而定、';
W._Job7_4='我寝则曰、何时而兴、而夜何时逝乎、辗转反侧、迄于平旦、';
W._Job7_5='我体被蛆与土、肤既合而复裂、';
W._Job7_6='我日速于梭、消磨于无望、';
W._Job7_7='我命只在呼吸、尔其念之、我目不复见福祉、';
W._Job7_8='观者之目、不复见我、尔目视我、我已乌有、';
W._Job7_9='如云消散而没、人入阴府、亦不复返、';
W._Job7_10='不再归于其室、故土不复识之、';
W._Job7_11='缘此、我不自禁我口、我神之痛必言之、我心之苦必诉之、';
W._Job7_12='我岂沧海、岂鳄鱼、致尔防御我乎、';
W._Job7_13='如曰我床必慰我、我榻必解我忧、';
W._Job7_14='则尔以梦幻惊我、以异象恐我、';
W._Job7_15='甚至我魂宁愿气闭死亡、愈于寄此骸骨、';
W._Job7_16='我厌生命、不欲久存、我日空虚、愿勿顾我、';
W._Job7_17='世人维何、致尔大之、而注意焉、';
W._Job7_18='每晨临之、每时试之、';
W._Job7_19='尔至何时、转目不我顾、待我咽津乎、';
W._Job7_20='鉴察人者、我即有罪、于尔何涉、曷以我为的、使我视己为重负、';
W._Job7_21='何不赦我过、宥我愆、以我将卧于土、尔勤求我、已不在焉、';
W._Job8_1='书亚人比勒达曰、';
W._Job8_2='尔为此言、迄于何时、尔口之词、有若狂风、伊于胡底、';
W._Job8_3='上帝岂背乎公、全能者岂戾乎义、';
W._Job8_4='如尔子女获罪于彼、致受其过之报、';
W._Job8_5='尔若勤求上帝、祈于全能者、';
W._Job8_6='躬为清洁正直、上帝必为尔憬然、俾尔公义之室振兴、';
W._Job8_7='尔始虽微小、终必昌炽、';
W._Job8_8=(null)
W._Job8_9='我为昨日之人、罔有知识、在世之日如影、请尔询于前代、务厥祖所考验、';
W._Job8_10='彼岂不训告尔、以心内之言语尔乎、';
W._Job8_11='苇无泥能生乎、蒲无水能长乎、';
W._Job8_12='尚青之时、未经芟刈、先百草而枯槁、';
W._Job8_13='忘上帝者、其径亦如斯、不虔敬者、其望必泯灭、';
W._Job8_14='所恃者必断折、所赖者乃蛛网、';
W._Job8_15='倚室而室不立、扶室而室不存、';
W._Job8_16='草受日光、其色青葱、蔓延圃外、';
W._Job8_17='根绕垒、深及石、';
W._Job8_18='假令被除、离乎其所、其地则不识之、谓曰、未尝见尔、';
W._Job8_19='其途中之乐如此、厥后他物自地而生、';
W._Job8_20='上帝不弃完人、不扶恶人、';
W._Job8_21='必以嬉笑充尔口、欢呼满尔唇、';
W._Job8_22='憾尔者必蒙羞耻、行恶者其幕无存、';
W._Job9_1='约伯曰、';
W._Job9_2='我诚知其若是、但人于上帝前、安能为义、';
W._Job9_3='若欲与辩、千难答一、';
W._Job9_4='其心明、其力强、自愎而敌之者、孰能亨通、';
W._Job9_5='彼发怒以倾山、移山而山不觉、';
W._Job9_6='使地震而离所、其柱动摇、';
W._Job9_7='命日则不出、封星则不见、';
W._Job9_8='独张天宇、履蹈海涛、';
W._Job9_9='造北斗参昴、及南方之宫、';
W._Job9_10='行大事不可测、行奇事不胜数、';
W._Job9_11='过我而我不见、前行而我不觉、';
W._Job9_12='彼取之、谁能拒之、孰问之曰、尔何为耶、';
W._Job9_13='上帝不回厥怒、助拉哈伯者、屈伏于其下、';
W._Job9_14='况我何敢答之、择言与辩、';
W._Job9_15='我虽为义、亦不敢答、惟祈于鞫我者而已、';
W._Job9_16='我若吁之而蒙允、犹不信其听我声、';
W._Job9_17='彼以暴风折我、无故益我之伤、';
W._Job9_18='不容我呼吸、以苦充我、';
W._Job9_19='若论能力、彼则云我在此、若言讯鞫、彼则云谁定期、';
W._Job9_20='我虽为义、我口犹罪我、我虽纯全、我口犹证我背戾、';
W._Job9_21='我乃纯全、而不自顾、厌我生命、';
W._Job9_22='事皆一致、故曰完人恶人、俱为上帝所灭、';
W._Job9_23='如灾忽行杀戮、无辜者遘难、彼必笑之、';
W._Job9_24='世界付于恶人之手、蒙蔽鞫者之面、为之者、非上帝而谁、';
W._Job9_25='我日速于邮传、趋而不见福祉、';
W._Job9_26='日过如扁舟、又如疾下攫物之鹰、';
W._Job9_27='我若自谓、必忘我怨、去忧色、为欢容、';
W._Job9_28='则因我苦而惧、知尔不以我为无辜、';
W._Job9_29='我必见罪、何犹徒劳、';
W._Job9_30='我即以雪濯身、以碱洁手、';
W._Job9_31='尔必浸我于坑、我衣亦将厌我、';
W._Job9_32='彼非人与我等、俾我应答、与同赴审、';
W._Job9_33='其间无听讼者、措手于我两造、';
W._Job9_34='愿其杖离我、其威烈不复怖我、';
W._Job9_35='我则敢言、无所畏葸、盖我自觉非若彼也、';
W._Job10_1='我心厌我生命、将纵言我忧、述我中心之苦、';
W._Job10_2='语上帝曰、毋拟我罪、示我何因、与我争辩、';
W._Job10_3='尔手所造、则虐待之、轻视之、恶人之谋、则焜耀之、尔岂以是为善乎、';
W._Job10_4='尔岂肉眼、鉴观岂若世人、';
W._Job10_5='尔日岂如人之日、尔年岂如人之年、';
W._Job10_6='致尔寻我愆、察我罪、';
W._Job10_7='究之、尔知我非恶人、莫能援于尔手、';
W._Job10_8='尔手造我、甄陶成形、乃欲灭我、';
W._Job10_9='请尔记忆、昔尔造我、犹之合土、今使我复归尘埃乎、';
W._Job10_10='其时岂非倾我如乳、凝我如酪、';
W._Job10_11='衣我以皮肉、维我以筋骨、';
W._Job10_12='赐我生命、加我恩宠、眷佑我神、';
W._Job10_13='然尔有意、久蓄于衷、我所知也、';
W._Job10_14='我若干罪、尔则注目、必不赦我愆尤、';
W._Job10_15='我若行恶、则有祸矣、我若为义、亦不昂首、愧耻盈怀、目击我难、';
W._Job10_16='我若昂首、尔则猎我若狮、显奇异于我躬、';
W._Job10_17='尔复立证攻我、向我增怒、如军旅迭出以击我、';
W._Job10_18='胡为出我于胎、莫若气绝、无目见我、';
W._Job10_19='则我虽有若无、出胎即舁于墓、';
W._Job10_20='我日非几希乎、请尔止而舍我、俾我稍得慰藉、';
W._Job10_21='在我往而不返之先、未至幽冥阴翳之地、';
W._Job10_22='其地昏黑幽冥、阴翳混沌、其光乃暗、';
W._Job11_1='拿玛人琐法曰、';
W._Job11_2='言既多、岂可不答、侈口者、岂得称义、';
W._Job11_3='尔之夸诩、岂能俾人缄口、尔之姗笑、岂不致愧、';
W._Job11_4='尔曰我道纯正、我在上帝目中为洁、';
W._Job11_5='愿上帝发言、启口以攻尔、';
W._Job11_6='示尔以智慧之奥秘、盖彼富有知识、当知上帝罚尔、较之尔罪所应受者、犹为少也、';
W._Job11_7='尔以考究、可测度上帝乎、尔能洞悉全能者乎、';
W._Job11_8='其智高于穹苍、尔能何为、深于阴府、尔有何知、';
W._Job11_9='其度宽于地、阔于海、';
W._Job11_10='彼若经过、执人而禁之、集人而鞫之、孰能御焉、';
W._Job11_11='盖其洞悉虚妄之人、明鉴罪恶、不待忖度、';
W._Job11_12='世人空空无知、生而等于野驴之子、';
W._Job11_13='尔若秉心正直、向上帝举手、';
W._Job11_14='有恶在手、即远屏之、不容不义居于尔幕、';
W._Job11_15='则可仰面无愧、坚立不惧、';
W._Job11_16='必忘尔苦、忆之如逝水、';
W._Job11_17='尔寿高朗、愈于日午、虽有幽暗、终如平旦、';
W._Job11_18='因有希冀、则帖然稳固、四周觇望、则坦然宴息、';
W._Job11_19='尔可偃卧、恐尔者无人、仰尔者维众、';
W._Job11_20='惟彼恶人、其目必盲、逃避无地、彼之所望、在绝其生、';
W._Job12_1='约伯曰、';
W._Job12_2='尔曹为民、无疑也、智慧将与尔偕亡、';
W._Job12_3='然我亦有聪明、不亚于尔、所言之事、谁不知之、';
W._Job12_4='我吁上帝、蒙其俞允、而贻笑于邻里、义人完人、乃为笑柄、';
W._Job12_5='安居者中存轻视患难之意、足踬者则遇之、';
W._Job12_6='寇贼之幕、乃获亨通、以己手为神、激上帝怒者、竟享稳固、';
W._Job12_7='试问走兽、彼必训尔、试问飞鸟、亦必告尔、';
W._Job12_8='与地言之、彼必诲尔、海中鳞族、亦必语尔、';
W._Job12_9='凡此、谁不知乃耶和华所为、';
W._Job12_10='动物之生、世人之气、悉在其手、';
W._Job12_11='耳岂非辨言、如口之尝食乎、';
W._Job12_12='年老者有智慧、寿高者有聪明、';
W._Job12_13='在上帝有智慧能力、亦有谋略聪明、';
W._Job12_14='毁之不得复建、锢人莫之能释、';
W._Job12_15='止水则水涸、出之则地淹、';
W._Job12_16='在彼具能力、有智慧、受惑与惑人者、皆其所辖、';
W._Job12_17='褫谋夫、携之去、使士师为愚、';
W._Job12_18='释君王之所系、转以索系其腰、';
W._Job12_19='褫祭司、携之去、使强者倾覆、';
W._Job12_20='废忠诚者之才辩、夺年老者之知识、';
W._Job12_21='被王侯以羞耻、释倔强者之带、';
W._Job12_22='自暗中显彼隐秘、俾阴翳著于光明、';
W._Job12_23='使列邦时兴时灭、或廓之、或虏之、';
W._Job12_24='夺诸国民长之聪明、使其流离于无路之荒野、';
W._Job12_25='若辈无光、暗中摸索、以致蹁跹若醉、';
