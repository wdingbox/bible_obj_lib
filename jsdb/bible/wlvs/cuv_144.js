W._1Ts1_1='保罗、西拉、提摩太、书达帖撒罗尼迦之会、在父上帝及主耶稣基督中者、愿恩惠平康归尔 、○';
W._1Ts1_2='我侪为尔众恒谢上帝、祈祷间念及尔、';
W._1Ts1_3='于我父上帝前、恒念尔之以信而行、以爱而劳、以望我主耶稣基督而忍、';
W._1Ts1_4='上帝所爱之兄弟、我知尔蒙选矣、';
W._1Ts1_5='因我之福音达尔、不第以言、乃以能、以圣神、且以充实之信、尔亦知我侪在尔中为尔为何如人、';
W._1Ts1_6='且尔效我侪、亦效主、于多难中、以圣神之乐而受道、';
W._1Ts1_7='致为在马其顿亚该亚诸信者之模楷、';
W._1Ts1_8='盖主之道、自尔声闻于外、不第于马其顿亚该亚、且尔于上帝之信、随在播扬、我侪无庸有言、';
W._1Ts1_9='盖彼自言、我如何入于尔中、尔如何弃像而归上帝、以事生且真之上帝、';
W._1Ts1_10='俟其子自天降临、即其自死起之耶稣、拯我侪脱将来之震怒者也、';
W._1Ts2_1='兄弟乎、尔知我侪昔入尔中、非徒然也、';
W._1Ts2_2='我侪于腓立比受苦受辱、乃尔所知、然赖我上帝、在窘迫中与尔侃侃言上帝之福音、';
W._1Ts2_3='盖我之劝诲、非出于谬、非出于污、非以诡谲、';
W._1Ts2_4='惟上帝既鉴我、福音是托、遂如是而言、非悦乎人、乃悦乎鉴我心之上帝也、';
W._1Ts2_5='我侪从无谄谀、乃尔所知、亦未掩饰贪婪、上帝为之证、';
W._1Ts2_6='虽为基督使徒、可令人崇敬、然未求荣于尔、亦未求荣于人、';
W._1Ts2_7='惟温柔于尔中、犹乳媪煦妪其子、';
W._1Ts2_8='我侪既如是恋慕尔、愿予尔者、不第上帝之福音、亦己之生命、因尔为我所深爱也、';
W._1Ts2_9='兄弟乎、尔念我劳苦、昼夜操作、免累尔中一人、以宣上帝福音于尔、';
W._1Ts2_10='我侪向尔信者所行、如何以圣以义、无疵可摘、尔与上帝证之、';
W._1Ts2_11='尔亦知我侪如何视尔各人、劝勉、安慰、指证、犹父之于子、';
W._1Ts2_12='致尔行合乎上帝、即召尔入其国、而与其荣者也、○';
W._1Ts2_13='是以我谢上帝不辍、因尔由我闻上帝道而纳之、非如人道、乃上帝道、是诚上帝道运行于尔信者之中也、';
W._1Ts2_14='兄弟乎、尔尝效犹太属基督耶稣之上帝会、以尔受苦于同族、犹彼于犹太人也、';
W._1Ts2_15='犹太人杀主耶稣及诸先知、又窘逐我侪、不悦于上帝、且敌众人、';
W._1Ts2_16='禁我侪语于异邦人、使之得救、常盈厥罪、而震怒临之、至乎其极矣、○';
W._1Ts2_17='兄弟乎、我侪暂违尔、乃以面、非以心、殷勤益切、甚愿见尔、';
W._1Ts2_18='故我保罗一再欲就尔、而撒但阻我、';
W._1Ts2_19='夫我侪所望所乐、及所夸之冕为何、非尔于我主耶稣降临时、得在其前乎、';
W._1Ts2_20='盖尔乃我之荣、我之乐也、';
W._1Ts3_1='故我不能复忍、愿独留于雅典、';
W._1Ts3_2='遣我兄弟提摩太、于基督福音为上帝役者、以坚尔曹、为尔之信而慰尔、';
W._1Ts3_3='免有人为诸苦所摇、盖尔自知分定于此也、';
W._1Ts3_4='我偕尔时、豫告我侪将受难、后果如是、尔所知也、';
W._1Ts3_5='缘此、我不能复忍、遣人欲知尔信、恐为试者所惑、而我徒劳、';
W._1Ts3_6='今提摩太自尔返、报我嘉音、言尔之信与爱、且常缅怀我、切愿见我、如我于尔然、';
W._1Ts3_7='兄弟乎、故我于诸颠沛患难中、因尔之信而受慰、';
W._1Ts3_8='尔若坚立主中、我则生矣、';
W._1Ts3_9='我在上帝前、为尔所乐之乐、将何以答谢上帝乎、';
W._1Ts3_10='昼夜切求、愿见尔面、以补尔信之不逮、○';
W._1Ts3_11='愿我父上帝、与我主耶稣、导我以坦途就尔、';
W._1Ts3_12='又愿主俾尔之相爱、益而充之、且及于众、如我于尔然、';
W._1Ts3_13='致坚尔心、圣而无间、在我父上帝前、于我主耶稣偕其诸圣者而临之时焉、';
W._1Ts4_1='兄弟乎、我犹有言、因主耶稣、求尔劝尔、依尔素受于我者、当如何而行、悦乎上帝、既行之、则宜增益之、';
W._1Ts4_2='尔知我由主耶稣以何诫授尔、';
W._1Ts4_3='夫尔成圣戒淫、乃上帝之旨、';
W._1Ts4_4='欲尔各知以圣以尊、自安其室、';
W._1Ts4_5='毋纵欲、犹不识上帝之异邦人、';
W._1Ts4_6='勿逾闲、欺乃兄弟、凡如此者、主必报之、如我昔所告尔而证之也、';
W._1Ts4_7='盖上帝召我、非致污、乃成圣、';
W._1Ts4_8='故拒之者非拒人、乃拒赐圣神之上帝也、○';
W._1Ts4_9='至于爱兄弟、无庸书以示尔、因尔自受教于上帝、而相爱矣、';
W._1Ts4_10='且行于遍马其顿之兄弟、但我劝尔、宜增益之、';
W._1Ts4_11='又当恬静是务、己事是图、手自操作、一如我命、';
W._1Ts4_12='俾正尔行以向外人、致无匮乏、○';
W._1Ts4_13='兄弟乎、至于已寝者、我不欲尔不知、免尔忧伤、如无望者然、';
W._1Ts4_14='若信耶稣死而复起、则宗耶稣而寝者、上帝亦将引与俱来、';
W._1Ts4_15='我以主言告尔、迨主临时、我侪之生存者、不先乎已寝者、';
W._1Ts4_16='盖主将以大呼、与天使长之声、及上帝之角、自天而降、则宗基督而死者必先起、';
W._1Ts4_17='厥后我侪之生存者、将偕彼众见摄于云际、迎主于天空、遂与主永偕矣、';
W._1Ts4_18='故尔宜以此言相慰也、';
W._1Ts5_1='兄弟乎、论及时期、无庸书以示尔、';
W._1Ts5_2='盖尔详知、主之日至、如夜间之盗、';
W._1Ts5_3='人方谓平康稳固、灭亡突及之、如产难之及于妊妇、而莫能避也、';
W._1Ts5_4='兄弟乎、尔非在暗中、致是日如盗袭尔、';
W._1Ts5_5='尔皆为属光之人、属昼之人、我侪不由于夜、或于暗也、';
W._1Ts5_6='勿如众寝、宜儆醒节制、';
W._1Ts5_7='盖寝者寝于夜、醉者醉于夜、';
W._1Ts5_8='但我侪既属昼、则宜节制、以信与爱为胸镜、以得救之望为兜鍪、';
W._1Ts5_9='上帝豫定我侪、非致于怒、乃由我主耶稣基督而得救、';
W._1Ts5_10='彼为我死、使我或寤或寝、偕彼而生、';
W._1Ts5_11='故宜彼此劝慰、互相建立、如尔所行、○';
W._1Ts5_12='兄弟乎、我求尔、凡在尔中勤劳、且为主治尔警尔者、尔其识之、';
W._1Ts5_13='因其所为、深爱而极重之、亦当彼此和辑、';
W._1Ts5_14='我劝兄弟、妄者警之、怯者励之、弱者扶之、宽以待众、';
W._1Ts5_15='慎勿以恶报恶、惟彼此恒趋于善、且及于众、';
W._1Ts5_16='喜乐靡暨、';
W._1Ts5_17='祈祷不辍、';
W._1Ts5_18='凡事感谢、此乃上帝之旨、由基督耶稣及于尔者也、';
W._1Ts5_19='毋熄圣神、';
W._1Ts5_20='毋藐豫言、';
W._1Ts5_21='考验诸事、惟善是执、';
W._1Ts5_22='诸恶是戒、○';
W._1Ts5_23='愿平康之上帝、使尔纯圣、保全尔灵与心与身、于我主耶稣基督降临之日、悉无可责、';
W._1Ts5_24='召尔者乃诚、必践其言、○';
W._1Ts5_25='兄弟乎、为我侪祈祷、○';
W._1Ts5_26='宜接吻惟圣、问诸兄弟安、';
W._1Ts5_27='我因主命尔、读此书于诸兄弟、○';
W._1Ts5_28='愿我主耶稣基督之恩偕尔曹、';
