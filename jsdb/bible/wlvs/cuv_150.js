W._Heb1_1='昔上帝以诸先知、多次多方谕列祖、';
W._Heb1_2='今值季世、以其子谕我侪、即所立为万有之嗣、并由之而造诸世者、';
W._Heb1_3='彼为上帝荣之光华、质之真像、且以有能之言、持载万有、既洁众罪、则坐于皇皇在上者之右、';
W._Heb1_4='超越于天使、以其所得之名尊于彼也、';
W._Heb1_5='盖上帝曾向何天使云、尔乃我子、今日生尔、又云、我将为其父、彼将为我子、';
W._Heb1_6='其使冢子入世时、则曰、上帝之使、皆当拜之、';
W._Heb1_7='言及天使、则曰、上帝令其使为风、其役为火焰、';
W._Heb1_8='惟言及其子、则曰、上帝欤、尔之位爰及世世、尔之国柄、乃正直之柄也、';
W._Heb1_9='尔好义恶恶、故上帝即尔之上帝、以喜乐之膏膏尔、超越尔侣、';
W._Heb1_10='又曰、主欤、尔元始奠地之基、诸天乃尔手之工、';
W._Heb1_11='天地必亡、惟尔恒存、彼皆如衣而渐旧、';
W._Heb1_12='尔将卷之如袍、彼若衣而更易、惟尔依然、尔年无尽、';
W._Heb1_13='上帝曾向何天使云、尔坐我右、俟我使尔敌为尔足几、';
W._Heb1_14='天使非皆服役之神、奉遣以事蒙救者乎、';
W._Heb2_1='故我侪当益慎所闻者、恐或遗之、';
W._Heb2_2='盖由天使所言若果巩固、凡干犯不顺者、皆受义报、';
W._Heb2_3='拯救如此之大、我若忽之、胡能逭乎、此乃主始言之、而闻者证于我侪、';
W._Heb2_4='且上帝依己旨、以异兆奇迹、及万殊之能、并圣神之颁赐、亦共证之、○';
W._Heb2_5='夫我所言将来之世、上帝未令服于天使、';
W._Heb2_6='但有证者云、世人为谁、尔垂念之、人子为谁、尔眷顾之、';
W._Heb2_7='尔使之少逊于天使、冠之以尊荣、立之于尔手所造者之上、';
W._Heb2_8='使万物服其足下、既使万物服之、则不遗一物不服之矣、第迄于今、我侪未见万物服之、';
W._Heb2_9='惟见少逊于天使之耶稣、缘死之苦、冠以尊荣、致由上帝之恩、为万人死也、';
W._Heb2_10='盖万物所本所归者、欲引众子得荣、使救之之君、以苦难而完全、宜也、';
W._Heb2_11='夫圣之者与圣者、皆出于一、故称之为兄弟而不耻、';
W._Heb2_12='曰、我将宣尔名于我兄弟、颂尔于会中、';
W._Heb2_13='又曰、我将赖之、又曰、试观我及上帝所赐我之众子、';
W._Heb2_14='夫众子既属血气、彼亦同之、致得由死而灭秉死权者、即魔也、';
W._Heb2_15='且释夫因畏死而终身屈服者、';
W._Heb2_16='彼不援天使、援亚伯拉罕之裔、';
W._Heb2_17='故凡事宜如兄弟、得于上帝之事、为矜恤忠信之大祭司、为民罪作挽回之祭、';
W._Heb2_18='盖己曾见试而受难、则能助凡见试者也、';
W._Heb3_1='是以清洁之兄弟、与天之召、宜思我侪所信奉之使者、大祭司耶稣、';
W._Heb3_2='彼忠于立己者、如摩西于上帝之家然、';
W._Heb3_3='其受荣逾于摩西、犹造家者之尊于家也、';
W._Heb3_4='盖家必有造之者、惟造万有者即上帝也、';
W._Heb3_5='夫摩西如仆、忠于上帝家、以证后日将言之事、';
W._Heb3_6='但基督如子、以治其家、我侪若持守果毅、及所夸之望、巩固至终、则为其家人矣、';
W._Heb3_7='是故如圣神所云、尔曹今日若闻其言、';
W._Heb3_8='勿刚愎乃心、犹昔之激怒、即试我于野之日、';
W._Heb3_9='尔之列祖、试我验我、历四十年、视我所为、';
W._Heb3_10='故我不悦此代之人曰、其心常迷、不识我路、';
W._Heb3_11='我怒而誓曰、彼必不入我之安息也、';
W._Heb3_12='兄弟乎、尔宜慎免尔中或怀不信之恶心、背维生之上帝、';
W._Heb3_13='乘有今日、宜日相劝勉、免尔中有因罪恶之诡谋、以致刚愎、';
W._Heb3_14='盖我侪若持守初信、巩固至终、则可与于基督矣、';
W._Heb3_15='故曰、尔曹今日若闻其言、勿刚愎乃心、犹昔激怒时也、';
W._Heb3_16='其闻而激怒者谁耶、非从摩西出埃及之众乎、';
W._Heb3_17='又四十年彼所不悦者谁耶、非干罪而尸仆于野者乎、';
W._Heb3_18='又誓之不得入其安息者谁耶、非不顺从者乎、';
W._Heb3_19='由是观之、彼不得入、不信故也、';
W._Heb4_1='既有入其安息之许、故宜戒惧、免尔或有不及之者、';
W._Heb4_2='盖福音宣于我侪、如于彼然、但所闻无益于彼、因闻之者无信以融洽之也、';
W._Heb4_3='夫我侪之信者、得入安息、如上帝所言、我怒而誓曰、彼必不入我安息、然其工自创世时已毕矣、';
W._Heb4_4='盖论第七日有云、上帝于第七日、毕其诸工而安息、';
W._Heb4_5='于此又云、彼必不入我安息、';
W._Heb4_6='既有宜入之人、而先闻福音者、因不顺、故不入、';
W._Heb4_7='历年既多、于大卫书复定一日、如上所云、尔曹 今日若闻其言、勿刚愎乃心、';
W._Heb4_8='傥约书亚已以安息赐之、则后必不复言他日矣、';
W._Heb4_9='由是观之、尚遗一安息、为上帝之民也、';
W._Heb4_10='盖入其安息者、亦以毕其工而安息、如上帝然、';
W._Heb4_11='故我侪宜黾勉以入此安息、免有效其不顺之状而倾覆者、';
W._Heb4_12='盖上帝之道、活泼灵通、利于两刃之剑、能剖刺魂与灵、节与髓、亦立辨人之心思意志也、';
W._Heb4_13='无物不显于其前、万有悉呈露于鞫我者之目也、○';
W._Heb4_14='我侪既有大祭司上帝子耶稣、经行诸天、则宜固守所承奉者、';
W._Heb4_15='盖我之大祭司、非不能体恤我荏弱、彼乃凡事见试、与我无异、惟无罪耳、';
W._Heb4_16='故当毅然近于恩座、以得矜恤、并承随时之恩佑焉、';
W._Heb5_1='凡由人间所选之大祭司、乃为人而立、以司上帝之事、俾其为罪献祭与礼、';
W._Heb5_2='己既囿于荏弱、故亦容忍愚昧迷罔之人、';
W._Heb5_3='故当为罪献祭、为民亦为己也、';
W._Heb5_4='且无人自取此尊、惟蒙召于上帝、如亚伦者、';
W._Heb5_5='如是、基督之为大祭司、亦非自荣、乃上帝语之曰、尔乃我子、今日生尔、';
W._Heb5_6='于他书亦云、尔依麦基洗德之班、永为祭司、';
W._Heb5_7='彼在世时、大呼涕泣、以其祈祷吁恳、献于能救之出死者、且因其寅畏而得升闻、';
W._Heb5_8='彼虽为子、犹因所历之苦、而学顺服、';
W._Heb5_9='及其完全、则为凡顺服之者永救之原、';
W._Heb5_10='上帝称之为大祭司、依麦基洗德之班焉、○';
W._Heb5_11='论及斯人、我有多辞、难以剖析、以尔钝于听闻也、';
W._Heb5_12='盖以时而论、尔当为师、然尚需人以上帝圣诏小学之始、教导尔曹、且为需乳不需粒食者、';
W._Heb5_13='凡食乳者、不悟义理之言、以其为赤子耳、';
W._Heb5_14='惟粒食宜于成人、因其习练、而才识明通、能别夫善恶也、';
W._Heb6_1='故于基督道之始、我姑舍之、惟完全是务、不复置基、有若改悔死行、信奉上帝、';
W._Heb6_2='以及施洗、按手、死者复起、永世之鞫、诸训是也、';
W._Heb6_3='傥上帝许之、我则行此、';
W._Heb6_4='夫人既蒙光照、得承天赉、共与圣神、';
W._Heb6_5='且承上帝嘉言、及来世之权能、';
W._Heb6_6='后若离弃、则不能使之更新而改悔、因其复钉上帝子于十架、而显辱之也、';
W._Heb6_7='盖地既霑屡降之雨、而生百蔬、适耕者之用、则受祝于上帝、';
W._Heb6_8='若生棘茨、则见弃、而近于诅、其终则见爇矣、○';
W._Heb6_9='爱友乎、我虽言是、然深信尔之行、必愈乎此、而近乎救也、';
W._Heb6_10='盖上帝非不义、忘尔之工、及向其名所彰之爱、以尔素役事圣徒、今犹役事之、';
W._Heb6_11='我欲尔各显此殷勤、终怀充实之望、';
W._Heb6_12='致尔勿怠、惟效由信与忍而承所许者、○';
W._Heb6_13='夫上帝许亚伯拉罕时、因无大于己者可指而誓、乃指己而誓、';
W._Heb6_14='曰、我祝则祝尔、昌则昌尔、';
W._Heb6_15='故亚伯拉罕恒忍、则获所许、';
W._Heb6_16='盖人必指大于己者而誓、凡有争辩、则誓以定之、';
W._Heb6_17='上帝欲于将承所许者、益彰其旨之不易、故实之以誓、';
W._Heb6_18='既有二不易之事、上帝固不能诳、我侪既已逃往庇所、持守所置吾前之望、则大得慰藉矣、';
W._Heb6_19='我有此望、如魂有锚、巩固不移、且入幔内、';
W._Heb6_20='前驱之耶稣、为我侪进入、永立为大祭司、依麦基洗德之班焉、';
W._Heb7_1='夫此麦基洗德、撒冷王也、为至高上帝之祭司、昔遇亚伯拉罕攻杀诸王而旋、则祝之、';
W._Heb7_2='亚伯拉罕亦以所有者、什一赠之、其名初译为义王、继为撒冷王、即平康王、';
W._Heb7_3='彼无父母、无谱系、无生始、无寿终、犹上帝子恒为祭司焉、○';
W._Heb7_4='试思先祖亚伯拉罕、以所获之极品什一赠之、其人之尊为何如耶、';
W._Heb7_5='夫利未子孙受祭司职者、亦奉命依律取什一于民、即出于亚伯拉罕之身、为其兄弟者、';
W._Heb7_6='但麦基洗德不属利未谱系、乃取什一于亚伯拉罕、而祝其蒙许者、';
W._Heb7_7='卑者受祝于尊、乃不易之理也、';
W._Heb7_8='今之取什一者、俱为必死之人、惟彼则有证其为生者、';
W._Heb7_9='且可谓取什一之利未、曾由亚伯拉罕而输什一、';
W._Heb7_10='盖麦基洗德遇亚伯拉罕时、利未尚在其先祖之身矣、○';
W._Heb7_11='昔民在利未人祭司职下受律、若由之得完全、则何须别兴一祭司、依麦基洗德之班、而不谓之依亚伦班乎、';
W._Heb7_12='盖祭司之职既易、则律亦必易、';
W._Heb7_13='此言所指者、乃属他支、从未有侍于坛者、';
W._Heb7_14='我主出自犹大明矣、此支、摩西未尝以祭司职言之、';
W._Heb7_15='既云别兴一祭司、犹麦基洗德之状、其事更昭然矣、';
W._Heb7_16='其立也、非依形躯诫命之律、乃依永生之能、';
W._Heb7_17='有证之者曰、尔依麦基洗德之班、永为祭司、';
W._Heb7_18='夫前诫因荏弱无益而废、';
W._Heb7_19='盖律无所成全、遂引入愈善之望、我侪由之而近上帝、';
W._Heb7_20='其立也、非不以誓、';
W._Heb7_21='他祭司则无誓而立、惟斯则以誓、因谕之者云、主誓不悔、尔永为祭司、';
W._Heb7_22='如是、则耶稣为愈善之约之中保矣、';
W._Heb7_23='彼为祭司者固多、因有死而不得恒存、';
W._Heb7_24='惟此以永存故、其职则不易也、';
W._Heb7_25='故凡赖之以近上帝者、彼悉能救之、以其恒生、为之吁求也、○';
W._Heb7_26='夫如是之大祭司、宜乎我侪、乃至圣无恶无污、远乎罪人、高出诸天、';
W._Heb7_27='非若彼大祭司每日献祭、先为己罪、后为民罪、盖一献己而已足矣、';
W._Heb7_28='律立荏弱之人为大祭司、惟律后之誓言、则立子永为完全者、';
W._Heb8_1='夫今之所言、其首要者、即我侪有如是之大祭司、坐于皇皇在天者之右、';
W._Heb8_2='为圣所及真幕之执事、设此幕者、主也、非人也、';
W._Heb8_3='凡大祭司、皆为献礼与祭而立、故此大祭司亦必有所献、';
W._Heb8_4='若其在世、则不为祭司、盖有依律献礼者在焉、';
W._Heb8_5='彼所奉事、乃在天者之像与影耳、如摩西将造幕时、奉谕云、宜谨依在山所示尔之式而造诸物、';
W._Heb8_6='今耶稣得更美之执事、以其为中保于愈善之约、此约乃于愈善之许而立者、';
W._Heb8_7='倘前约无缺、则无庸立后约矣、';
W._Heb8_8='惟视其有缺、则曰、主云、时日将至我与以色列家、及犹大家、必立新约、';
W._Heb8_9='非依我与其先祖所立之约、即在援其手、导之出埃及时者、主云、彼不恒守我约、故我弗眷顾之、';
W._Heb8_10='又云、斯日以后、我与以色列家所立之约、乃以我律置其衷、铭其心、我于彼为上帝、彼于我为民、';
W._Heb8_11='勿须各训其邻里及其兄弟云、宜识主、盖自卑至尊、皆必识我、';
W._Heb8_12='以我将宽恕其不义、不复忆其罪愆、';
W._Heb8_13='约既曰新、则以前者为旧、夫旧而渐衰者、殆近于消灭矣、';
W._Heb9_1='夫前约有崇事之仪、与斯世之圣所、';
W._Heb9_2='盖设有一幕、其前者称圣所、内有灯台与几、及陈设饼、';
W._Heb9_3='二幔之后、其幕称至圣所、';
W._Heb9_4='有焚香之金鼎、与遍包以金之约匮、内有贮玛那之金樽、亚伦萌芽之杖、与约版二、';
W._Heb9_5='匮上有荣华之基路伯、覆翼赎罪所、此数者姑弗详言、';
W._Heb9_6='凡此既备、诸祭司恒入前幕、行崇奉之事、';
W._Heb9_7='其内幕、惟大祭司岁一入之、无不以血为己及民之愆而献焉、';
W._Heb9_8='圣神明示前幕尚存时、圣所之路犹未显也、';
W._Heb9_9='斯乃今时之表式、其所献之礼与祭、不能使崇事者依良心而得完全、';
W._Heb9_10='夫礼也祭也、以及饮食盥濯、仅为形躯之仪、其设立也、乃待振兴之时耳、○';
W._Heb9_11='基督至矣、为将来佳事之大祭司、由于愈大愈全之幕、非手所造、不属斯世、';
W._Heb9_12='且非以羊与犊之血、乃以己血、一入圣所、遂成永赎焉、';
W._Heb9_13='若牛羊之血、与牝犊之灰、洒于不洁者、尚能圣之、致形躯得洁、';
W._Heb9_14='况基督由永生之神、献己于上帝、无有瑕疵、其血岂不尤能洁尔良、去死行以事维生之上帝乎、';
W._Heb9_15='是以彼为新约之中保、以死而赎前约下之罪愆、俾蒙召者得所许之永业、';
W._Heb9_16='凡有遗命、必待命之者死、';
W._Heb9_17='既死、则遗命坚矣、命之者尚在、遗命有庸乎、';
W._Heb9_18='故前约之立、非不以血也、';
W._Heb9_19='盖摩西既依律言诸诫于民、则取犊与羊之血、并水、与绛绵、牛膝草、洒于其书、以及诸民、';
W._Heb9_20='曰、此乃上帝所命尔约之血、';
W._Heb9_21='又以血洒幕及供事之器、';
W._Heb9_22='且依律则诸物几皆以血而洁、若无流血、则无赦免、○';
W._Heb9_23='夫在天诸物之像、须以此而洁、但在天之物、当用愈善之祭洁之、';
W._Heb9_24='盖基督非入手造之圣所、似真圣所之形状者、乃入于天、今于上帝前为我侪而显焉、';
W._Heb9_25='亦非屡以己献、如彼大祭司、岁以非己之血入圣所、';
W._Heb9_26='若然、则自创世以来彼必屡受苦矣、但今值季世、乃一显著、献己为祭、以除人罪、';
W._Heb9_27='夫存乎人者有一死、死后有鞫、';
W._Heb9_28='如是、基督一献己以负众罪、将以无罪复显于望之者、而致拯救、';
W._Heb10_1='夫律既为将来佳事之影、非其真形、必不能以历年恒献之祭、使近之者完全、';
W._Heb10_2='若然、则献祭之事岂不止乎、盖崇事者一洁、不复觉罪、';
W._Heb10_3='惟历年献祭、乃使人忆罪耳、';
W._Heb10_4='盖牛羊之血、不能除罪、';
W._Heb10_5='故基督临世时曰、祭与礼尔不欲之、乃为我备一身焉、';
W._Heb10_6='燔祭罪祭、尔不悦之、';
W._Heb10_7='我则曰、上帝欤、我来以行尔旨、乃经卷载及我者、';
W._Heb10_8='前既言祭与礼、燔祭罪祭、尔不欲之、且不悦之、是皆依律而献者、';
W._Heb10_9='后则曰、我来以行尔旨、乃除其先、以立其后也、';
W._Heb10_10='我侪由此旨、赖耶稣基督一献其身、而得成圣矣、';
W._Heb10_11='凡祭司日立而奉事、屡献一式之祭、究不能除罪也、';
W._Heb10_12='惟彼既为罪而献一祭、以至永久、则坐上帝右、';
W._Heb10_13='俟诸敌为其足几、';
W._Heb10_14='盖以一献、使成圣者永为完全、圣神亦为我侪证之、';
W._Heb10_15='盖曰、主既云、斯日以后、我与彼所立之约、';
W._Heb10_16='乃以我律赋其心、铭其衷、';
W._Heb10_17='又曰、我不复忆其罪、及其不法、';
W._Heb10_18='夫既赦之、则不复为罪献祭矣、○';
W._Heb10_19='兄弟乎、我侪既赖耶稣之血、毅然而入圣所、';
W._Heb10_20='由彼为我侪所辟新且生之路、经乎幔、即其形躯也、';
W._Heb10_21='且既有大祭司、宰上帝家、';
W._Heb10_22='则宜以诚心笃信而进、心被洒以除是非之谬误、身亦为清水所涤、';
W._Heb10_23='持守所承之望而不移、盖许之者诚信也、';
W._Heb10_24='宜彼此顾恤、激励于仁爱善行、';
W._Heb10_25='勿辍会集、如彼辍之者、惟相劝勉、见彼日愈近而愈切、○';
W._Heb10_26='我侪既识真理、而故干罪、则无复有赎罪之祭、';
W._Heb10_27='惟战栗待鞫、及灭诸敌之烈火耳、';
W._Heb10_28='拒摩西之律者、有二三人为证、其死无恤、';
W._Heb10_29='况践踏上帝子、以所由成圣之约血为俗、且狎侮施恩之神、尔意若人受刑、其重为何如乎、';
W._Heb10_30='盖曰、伸冤在我、我必报之、又曰、主必鞫其民、此谁所言、我侪固知之矣、';
W._Heb10_31='陷于维生上帝手、可惧哉、○';
W._Heb10_32='尔当忆曩日蒙光照后、所忍诸难之大战、';
W._Heb10_33='或受诟谇艰辛、为人之戏剧、或人受此苦、而己与之、';
W._Heb10_34='盖人在缧绁、尔体恤之、人夺尔业、尔喜听之、因知有愈美恒存之业也、';
W._Heb10_35='故勿去尔果毅、盖有大赏焉、';
W._Heb10_36='尔须忍、致尔既行上帝旨、则得其所许、';
W._Heb10_37='盖曰、尚有须臾、则来者必来、决不稽迟、';
W._Heb10_38='惟我义者、必由信而生、若其退缩、我心不悦之、';
W._Heb10_39='然我侪非属退缩而致沦亡者、乃属信而致灵之得救者也、';
W._Heb11_1='夫信为所望者之基、未见者之据、';
W._Heb11_2='古人以之而得美称、';
W._Heb11_3='我侪以信、知诸世界乃由上帝之言而造、致所见者、非由可见者而成也、';
W._Heb11_4='亚伯以信、而献祭于上帝、较该隐尤善、由是得证为义、即上帝因其礼而证之、且由此信虽死犹言、';
W._Heb11_5='以诺以信而被徙、使之不死、人不复遇焉、上帝徙之故也、盖其未徙之先、已得上帝悦之之证、';
W._Heb11_6='外乎信则不见悦、就上帝者、必信其有、且信其赏赉求之者也、';
W._Heb11_7='挪亚以信、而得示以未见之事、寅畏而备方舟、以救其家、由此而罪世、且得依信之义也、';
W._Heb11_8='亚伯拉罕有信、蒙召承顺、往于将受为业之地、既出、不知所往、';
W._Heb11_9='以信而旅于所许之地、如在异地、与共承一许之以撒雅各居幕无殊焉、';
W._Heb11_10='盖望有基之邑、其营之造之者、上帝也、';
W._Heb11_11='撒拉有信、虽逾生育之年、尚能怀妊、以许之者诚信也、';
W._Heb11_12='故自一人犹已死者、生育如天星之繁多、如海沙之无数、○';
W._Heb11_13='此皆有信而死、未得所许、惟遥望而迎之、自谓在世为宾旅、为寄居者、';
W._Heb11_14='夫如是言者、明表其寻求家乡也、';
W._Heb11_15='若念所出之地、必有机可归、';
W._Heb11_16='惟其所慕者尤善、即在天者、故上帝不耻称为彼之上帝、盖已为之备邑焉、○';
W._Heb11_17='亚伯拉罕有信、见试时献以撒、即欣承诸许者、献其独生之子、';
W._Heb11_18='主曾语之曰、尔裔将由以撒而称、';
W._Heb11_19='彼以为上帝能使人自死而起、亦如自死中而反受其子也、';
W._Heb11_20='以撒有信、于将来之事、祝雅各以扫、';
W._Heb11_21='雅各有信、濒死时、祝约瑟二子、扶杖而拜、';
W._Heb11_22='约瑟有信、临终时、言及以色列裔之将去此、且以己之骸骨嘱之、';
W._Heb11_23='摩西生时、其父母有信、见子美都、匿之三月、不畏王命、';
W._Heb11_24='摩西有信、既长、不愿称为法老女之子、';
W._Heb11_25='宁与上帝民共受艰辛、不欲暂享罪恶之乐、';
W._Heb11_26='以为缘基督受辱、富于埃及所有之财货、望赏赉故也、';
W._Heb11_27='彼以信而去埃及、不畏王怒、因其坚忍、如见莫能见者、';
W._Heb11_28='以信而立逾越节、及洒血礼、免灭长子者及于民众、';
W._Heb11_29='民众以信而涉红海、如履陆地、埃及人试行之而沈溺、';
W._Heb11_30='且以信而环绕耶利哥城、历七日而倾圮、';
W._Heb11_31='娼妓喇合以信、而和平接纳侦者、故不与不顺者偕亡、';
W._Heb11_32='我又何言哉、如基甸、巴拉、参孙、耶弗他、大卫、撒母耳、与诸先知、若言之、时则不足矣、';
W._Heb11_33='其人以信而服诸国、行公义、得应许、箝狮口、';
W._Heb11_34='灭火势、避锋刃、弱而强、战而勇、破异邦军、';
W._Heb11_35='有妇得其死者复生、亦有遭酷刑而不愿赎、欲得尤善之复起、';
W._Heb11_36='又有受戏玩、鞭扑、缧绁、囹圄之试、';
W._Heb11_37='受石击、锯解、磨炼、死于锋刃、衣绵羊山羊之皮而流离、受穷乏、患难、暴虐、';
W._Heb11_38='于荒野、山岭、洞穴、地窟、转徙无常、若此之人、乃斯世不堪有者也、';
W._Heb11_39='是皆以信得美证、而未获所许、';
W._Heb11_40='盖上帝为我侪所备尤善、使彼外乎我侪者、不得完全也、';
W._Heb12_1='既有若许之证者、云集围我、则宜释诸重负与纠缠之罪、以恒忍而趋我前程、';
W._Heb12_2='瞻望耶稣、即我信之始终、彼为陈于其前之乐、忍受十架、轻视耻辱、今得坐于上帝右、';
W._Heb12_3='其忍受恶人如此之横逆、尔宜念之、免致疲倦丧志、';
W._Heb12_4='尔攻罪恶、尚未捍御至于流血、';
W._Heb12_5='又忘劝尔之言、如谕子曰、吾子乎、主惩尔、勿轻视、受其谴、勿丧志、';
W._Heb12_6='盖主所爱者惩之、所纳诸子扑之、';
W._Heb12_7='尔之所忍乃为受惩、上帝待尔如子矣、焉有子而父不惩之者乎、';
W._Heb12_8='夫惩众所共也、而尔无之、则为私生、而非子矣、';
W._Heb12_9='且我生身之父惩我、我尚敬之、况诸神之父、不更宜服之以得生乎、';
W._Heb12_10='彼乃暂依己意而惩、惟此则为我之益、使我与其圣也、';
W._Heb12_11='凡惩之之时、似非乐、而为忧、后则由惩生练、而结和平之果、即义也、';
W._Heb12_12='故手垂膝痿者、宜起之、';
W._Heb12_13='为尔足直其径、免跛者偏离、宁使之愈焉、○';
W._Heb12_14='宜务和平及清洁于众、盖非清洁、无人得见主也、';
W._Heb12_15='慎之哉、恐有失上帝恩者、恐有苦根发萌以扰尔、致众玷污、';
W._Heb12_16='恐有淫乱者、或轻侮如以扫者、为一??啜、而鬻长子之分、';
W._Heb12_17='尔知其后欲承祝、虽哭泣以求、终亦见弃、盖不得改悔之地也、○';
W._Heb12_18='夫尔非至可扪火炎之山、及晦冥、昏暗、暴风、';
W._Heb12_19='号角之音、宣言之声、闻者咸求勿复与言、';
W._Heb12_20='盖众不克当所命云、傍此山者、虽兽、亦必以石击之、';
W._Heb12_21='且所见者可畏之甚、致摩西云、我悚惧战栗、';
W._Heb12_22='尔所至者、乃锡安山维生上帝邑、在天之耶路撒冷、天军万数、';
W._Heb12_23='诸长子会咸集、即名录于天者、暨鞫众之上帝、并义人得完全者之灵、';
W._Heb12_24='且有新约中保耶稣、与所洒之血、此血所言、较亚伯为尤善、';
W._Heb12_25='语尔者慎勿拒之、盖拒在地之传命者、尚不得逭、况违夫自天者乎、';
W._Heb12_26='当时其声震地、但今则告之曰、尚有其一、我不第震地、亦必震天、';
W._Heb12_27='此所言者、乃指所震必废、如受造之物、俾不震者恒存、';
W._Heb12_28='故我侪既受不震之国、则宜感恩、而以虔恭寅畏、崇事上帝、为其所悦、';
W._Heb12_29='盖我之上帝、乃焚毁之火也、';
W._Heb13_1='兄弟之爱、宜恒存之、';
W._Heb13_2='勿忘寓旅、盖由是而行、曾有接天使而不觉者、';
W._Heb13_3='宜念囚者、如与同囚、念被虐者、因己亦具此身、';
W._Heb13_4='尔众宜重婚姻、勿玷床笫、盖苟合行淫者、上帝必鞫之、';
W._Heb13_5='勿好利、以尔所有为足、盖上帝尝云、我必不弃尔、不遗尔也、';
W._Heb13_6='如是、我侪毅然曰、主乃我助、我无所畏、人其如我何、○';
W._Heb13_7='导尔而宣上帝道于尔者、宜念之、揆其生平之果效、而法其信、';
W._Heb13_8='夫耶稣基督在昨在今、爰及世世、一也、';
W._Heb13_9='勿为异端诸教所荡、盖心以恩而坚、乃善、非以食耳、行乎此者、未获益也、';
W._Heb13_10='我侪有坛、凡奉事于幕者、不得食其物、';
W._Heb13_11='夫牺牲之血、大祭司为罪携入圣所、其体则焚于营外、';
W._Heb13_12='如是、耶稣欲以己血使民成圣、亦受苦于邑门之外、';
W._Heb13_13='故我侪宜负其辱、出营外就之、';
W._Heb13_14='盖我侪于此无恒存之邑、惟求将来者、';
W._Heb13_15='是以当由耶稣、恒献颂赞之祭于上帝、此即承奉其名、口中之果也、';
W._Heb13_16='勿忘为善、供人所需、如此之祭、乃上帝所悦者、';
W._Heb13_17='导尔者宜顺服之、因彼为尔之灵儆醒、如将陈诉者、使彼于此乐而不忧、否则于尔无益也、○';
W._Heb13_18='请尔为我侪祈祷、盖我自信良心素具、凡事欲依正道而行、';
W._Heb13_19='我尤切求尔行此、致返就尔尤速也、○';
W._Heb13_20='愿平康之上帝、曾以永约之血、使群羊之大牧、我主耶稣、自死复生、';
W._Heb13_21='俾尔备乎诸善、以行其旨、且由耶稣基督、于尔之衷成其所悦、愿荣归之、爰及世世、阿们、○';
W._Heb13_22='兄弟乎、我略书以遗尔、请容我劝勉之言、';
W._Heb13_23='尔曹宜知兄弟提摩太已见释、若其速至、我将偕之见尔、';
W._Heb13_24='为问诸导尔者及诸圣徒安、在义大利者问尔安、';
W._Heb13_25='愿恩惠偕尔众、阿们、';
