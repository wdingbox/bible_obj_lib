W._2Ch20_1='厥后、摩押人、亚扪人、及米乌尼人、来攻约沙法、';
W._2Ch20_2='或告约沙法曰、有群众自海外亚兰来攻尔、今在哈洗逊他玛、即隐基底、';
W._2Ch20_3='约沙法惧、决意寻求耶和华、于犹大全地、宣告禁食、';
W._2Ch20_4='犹大人自诸邑而来、会集寻求耶和华、';
W._2Ch20_5='约沙法立于犹大及耶路撒冷会中、在耶和华室之新院前、';
W._2Ch20_6='曰、我列祖之上帝耶和华欤、尔非天上上帝乎、尔非治万民诸国乎、尔手有能有力、无人能御尔也、';
W._2Ch20_7='我上帝欤、斯土居民、尔非逐于尔民以色列前、以此地锡予尔友亚伯拉罕之裔、至于永久乎、';
W._2Ch20_8='彼乃居之、为尔名而建圣所、';
W._2Ch20_9='曰、灾害若临于我、或锋刃惩罚、或疫疠饥馑、缘尔名在此室、我则立于此室与尔之前、因遇难而吁尔、尔必垂听、而施救援、';
W._2Ch20_10='试观亚扪人、摩押人、及西珥山人、即以色列族出埃及时、尔所禁侵其境、使转离之、不加翦灭者、';
W._2Ch20_11='今彼若何报我、乃来逐我、出尔所赐为业之地、';
W._2Ch20_12='我上帝欤、尔不惩之乎、我侪无力御此攻我之众、不知所为、我目惟尔是望、';
W._2Ch20_13='犹大人众、与其妻室、子女孩提、咸立于耶和华前、';
W._2Ch20_14='耶和华之神于会中、感利未人亚萨裔、玛探雅玄孙、耶利曾孙、比拿雅孙、撒迦利雅子雅哈悉、';
W._2Ch20_15='乃曰、犹大人众、耶路撒冷居民、约沙法王、尔其听之、耶和华告尔云、勿缘斯众、畏葸恐惶、盖此战不在尔、乃在上帝也、';
W._2Ch20_16='明日彼众由洗斯阪而上、尔可下而迎之、必遇之于谷口、耶鲁伊勒野前、';
W._2Ch20_17='尔无庸战、当列陈而立、观耶和华之救援、犹大与耶路撒冷人欤、勿畏葸、勿恐惶、明日出而御之、盖耶和华与尔偕焉、';
W._2Ch20_18='约沙法俯首面地、犹大人众、与耶路撒冷居民、俯伏于耶和华前、而崇拜之、';
W._2Ch20_19='哥辖可拉二族之利未人起立、颂赞以色列之上帝耶和华、其声甚大、';
W._2Ch20_20='翌日、民众夙兴、往提哥亚野、出时、约沙法立而言曰、犹大人与耶路撒冷居民欤、宜听我言、信尔之上帝耶和华、则必坚立、信其先知、则必亨通、';
W._2Ch20_21='约沙法既与民议、遂立人讴歌耶和华、衣圣服行于军前曰、当称谢耶和华、以其慈惠永存、';
W._2Ch20_22='甫讴歌颂赞时、耶和华发伏兵、以敌来攻犹大之亚扪人、摩押人、及西珥山人、俱为所击、';
W._2Ch20_23='盖亚扪人、摩押人、起攻西珥山人、杀而灭之、既歼西珥人、则自相残杀、';
W._2Ch20_24='犹大人至旷野戍楼、以望群众、见尸仆地、无一逃者、';
W._2Ch20_25='约沙法与民来取敌人之物、在尸中得货财珍宝甚多、剥尸所得、过于所能负荷、取之三日、物多故也、';
W._2Ch20_26='越至四日、集于比拉迦谷、颂赞耶和华、故其地名曰比拉迦谷、至于今日、';
W._2Ch20_27='约沙法率犹大与耶路撒冷人、欢然而归耶路撒冷、因耶和华使之胜敌而喜也、';
W._2Ch20_28='鸣琴鼓瑟吹角、至耶路撒冷、诣耶和华室、';
W._2Ch20_29='列邦诸族闻耶和华击以色列人之敌、无不畏惧上帝、';
W._2Ch20_30='约沙法之国平康、以其上帝锡之四境绥安也、○';
W._2Ch20_31='约沙法为犹大王、即位时、年三十有五、在耶路撒冷为王、历二十五年、其母名阿苏巴、示利希女也、';
W._2Ch20_32='约沙法循其父亚撒之道、不偏离之、行耶和华所悦、';
W._2Ch20_33='惟崇邱未废、民未决志归其列祖之上帝、';
W._2Ch20_34='约沙法其余事迹之始末、俱载于哈拿尼子耶户书、入于以色列列王纪、○';
W._2Ch20_35='此后、犹大王约沙法、与以色列王亚哈谢联盟、亚哈谢行恶特甚、';
W._2Ch20_36='约沙法与之协和、造舟于以旬迦别、欲往他施、';
W._2Ch20_37='玛利沙人多大瓦子以利以谢、向约沙法预言曰、因尔与亚哈谢联盟、耶和华必毁尔之所造、于是舟破、不能往他施、';
W._2Ch21_1='约沙法与列祖偕眠、同葬于大卫城、子约兰嗣位、';
W._2Ch21_2='约兰弟、约沙法子、亚撒利雅、耶歇、撒迦利雅、亚撒利雅、米迦勒、示法提雅、皆以色列王约沙法子、';
W._2Ch21_3='其父厚赐以金银珍宝、及犹大之坚城、约兰为长子、故以国予之、';
W._2Ch21_4='约兰兴起、得治其父之国、则自强霸、以刃戮其诸弟、及以色列牧伯数人、';
W._2Ch21_5='约兰即位时、年三十有二、在耶路撒冷为王、凡历八年、';
W._2Ch21_6='循以色列列王之道、效亚哈家所为、盖娶亚哈女为后、行耶和华所恶、';
W._2Ch21_7='然耶和华不欲灭大卫家、因与大卫立约、许以永赐灯光于彼、爰及子孙、';
W._2Ch21_8='当约兰时、以东叛犹大、脱于其手、立王自治、';
W._2Ch21_9='约兰率军长、及所有之车而往、以东人围之、约兰夜起击之、及其车长、';
W._2Ch21_10='如是以东叛犹大、至于今日、立拿亦同时而叛、因约兰违弃其列祖之上帝耶和华也、';
W._2Ch21_11='且建崇邱于犹大山、使耶路撒冷居民徇欲、诱惑犹大人、';
W._2Ch21_12='有先知以利亚之书至曰、尔祖大卫之上帝耶和华云、因尔不循尔父约沙法、与犹大王亚撒之道、';
W._2Ch21_13='乃从以色列列王之道、使犹大人及耶路撒冷居民徇欲、如亚哈家然、又戮尔父家诸弟、愈于尔者、';
W._2Ch21_14='耶和华必以巨灾击尔民、与尔妻孥、及凡所有、';
W._2Ch21_15='尔必患肠疾甚剧、日即坠脱、○';
W._2Ch21_16='耶和华激非利士人、与附近古实之亚拉伯人、来攻约兰、';
W._2Ch21_17='侵入犹大、掠王宫之货财、虏其诸子后妃、除季子约哈斯外、一子靡遗、';
W._2Ch21_18='此后、耶和华使约兰患肠疾、莫能疗治、';
W._2Ch21_19='厥疾缠绵、越二年肠坠、痛极而卒、其民不为之焚物、如昔之为其列祖然、';
W._2Ch21_20='约兰即位时、年三十有二、在耶路撒冷为王、凡历八年、逝世无人思慕、葬于大卫城、不在列王之墓、';
W._2Ch22_1='耶路撒冷居民立约兰季子亚哈谢、继之为王、因与亚拉伯人同来攻营之群众、杀约兰诸子之长者、故亚哈谢为王、';
W._2Ch22_2='其即位时、年二十有二、在耶路撒冷为王、仅历一年、其母名亚他利雅、暗利女孙也、';
W._2Ch22_3='亚哈谢循亚哈家之道、盖其母主谋、使之行恶、';
W._2Ch22_4='行耶和华所恶、如亚哈家然、其父没后、亚哈家为之主谋、致其沦丧、';
W._2Ch22_5='且从亚哈家之谋、偕以色列王亚哈子约兰、往基列拉末、与亚兰王哈薛战、约兰为亚兰人所伤、';
W._2Ch22_6='返耶斯列、疗其在拉末与亚兰王哈薛战时、所受之伤、犹大王约兰子亚撒利雅、即亚哈谢因其疾病、下耶斯列视之、';
W._2Ch22_7='亚哈谢往见约兰而沦亡、乃由于上帝、盖彼既至、则偕约兰出迎宁示子耶户、即耶和华所膏、以灭亚哈家者、';
W._2Ch22_8='耶户惩罚亚哈家时、遇犹大牧伯、与服事亚哈谢之诸侄、遂杀之、';
W._2Ch22_9='亚哈谢匿于撒玛利亚、耶户索之、人执而解于耶户前杀之、为之殡葬、曰、约沙法尽心寻求耶和华、此其子也、亚哈谢家无力保其国祚、○';
W._2Ch22_10='亚哈谢母亚他利雅见子已死、起而歼灭犹大王室、';
W._2Ch22_11='约兰王女、亚哈谢妹、祭司耶何耶大妻约示巴于见杀之王子中、窃亚哈谢子约阿施出、与其乳媪藏于寝室、以避亚他利雅、免其被杀、';
W._2Ch22_12='偕匿于上帝室、历有六年、亚他利雅治理斯土、';
W._2Ch23_1='越至七年、耶何耶大自强、召百夫长、耶罗罕子亚撒利雅、约哈难子以实玛利、俄备得子亚撒利雅、亚大雅子玛西雅、细基利子以利沙法、与之立约、';
W._2Ch23_2='众乃遍行犹大、自犹大诸邑、集利未人、及以色列族长、咸至耶路撒冷、';
W._2Ch23_3='会众在上帝室与王立约、耶何耶大谓众曰、王子必当嗣位、循耶和华论大卫子孙之言、';
W._2Ch23_4='今当如是而行、祭司及利未人安息日入值者、三分之一为司阍、';
W._2Ch23_5='三分之一守王宫、三分之一守基址门、民众在耶和华室院、';
W._2Ch23_6='祭司及供役之利未人为圣、可入耶和华室、其外不许他人入之、民众当守耶和华所命、';
W._2Ch23_7='利未人各执器械而环王、凡入室者、必杀之、王出入时、必偕之、';
W._2Ch23_8='利未人与犹大众、皆遵祭司耶何耶大之命、各率其人、安息日入值退值者、盖祭司耶何耶大不令退值之班归也、';
W._2Ch23_9='祭司耶何耶大以上帝室大卫王之戈盾干、予百夫长、';
W._2Ch23_10='使民众各执器械而立、自室右至室左、附坛与室、在王四周、';
W._2Ch23_11='遂导王子出、加冕于其首、予以法律、立之为王、耶何耶大及其子膏之、众曰、愿王万岁、';
W._2Ch23_12='亚他利雅闻民奔走颂王之声、则入耶和华室、至于民所、';
W._2Ch23_13='望见王立于室门柱侧、百夫长与吹角者、侍于王侧、四境之民欢欣吹角、讴歌者以乐器和众颂美、亚他利雅裂衣、呼曰、叛矣、叛矣、';
W._2Ch23_14='祭司耶何耶大率统军之百夫长出、命曰、由队伍之间拥之出、随其后者、必杀以刃、盖祭司曰、勿杀之于耶和华室、';
W._2Ch23_15='遂辟易而出之、至附近马门之王宫、杀之于彼、○';
W._2Ch23_16='耶何耶大与民及王立约、必为耶和华之民、';
W._2Ch23_17='民众皆往巴力庙毁之、摧其坛、碎其像、杀巴力之祭司玛坦于坛前、';
W._2Ch23_18='耶何耶大设官守耶和华室、使利未人祭司掌之、昔大卫分其班次于耶和华室、使献燔祭于耶和华、循摩西律所载、欢呼讴歌、依大卫所定之例、';
W._2Ch23_19='又立阍人守耶和华室门、凡不洁者、不许入之、';
W._2Ch23_20='乃率百夫长、贵胄民长、以及四境之民、自耶和华室、导王而下、由上门入王宫、俾践国位、';
W._2Ch23_21='四境之民欢乐、邑内平康、亚他利雅见杀以刃、';
W._2Ch24_1='约阿施即位时、年七岁、在耶路撒冷为王、历四十年、其母名西比亚、别是巴人也、';
W._2Ch24_2='祭司耶何耶大存日、约阿施行耶和华所悦、';
W._2Ch24_3='耶何耶大为之娶后妃二、诞生子女、';
W._2Ch24_4='厥后、约阿施有意重修耶和华室、';
W._2Ch24_5='乃召祭司及利未人、谓之曰、其往犹大诸邑、由以色列众征金、岁修尔上帝之室、当速成此事、而利未人延缓、';
W._2Ch24_6='王召祭司长耶何耶大、谓之曰、曷不使利未人、由犹大及耶路撒冷、循耶和华仆摩西与以色列会众所定、征其税金、为法幕所用、';
W._2Ch24_7='盖恶妇亚他利雅之子、曾毁上帝室、以耶和华室中区别为圣之物、奉于巴力、';
W._2Ch24_8='于是王命造匮、置于耶和华室门外、';
W._2Ch24_9='在犹大及耶路撒冷宣告、命纳税金、奉于耶和华、即上帝仆摩西在旷野、所命以色列人者、';
W._2Ch24_10='牧伯民众、欣然携金投匮、迨众毕纳、';
W._2Ch24_11='利未人舁匮至王之有司、见金甚多、王之缮写、与祭司长之属吏、至而倾之、复置其所、日日如是、积金甚繁、';
W._2Ch24_12='王与耶何耶大、以金予在耶和华室供役之人、俾雇瓦工木工、铁工铜工、重修耶和华室、';
W._2Ch24_13='诸工操作、逐渐修葺、使上帝室复其旧式、而巩固之、';
W._2Ch24_14='厥功告成、携余金至王与耶何耶大、以制耶和华室之器、供事献祭所用、又作匙与金银诸器、耶何耶大存日、国民恒献燔祭于耶和华室、';
W._2Ch24_15='耶何耶大寿高年迈而卒、时、百有三十岁、';
W._2Ch24_16='葬于大卫城、在列王之中、因其行善于以色列人、奉事上帝、修其室也、';
W._2Ch24_17='耶何耶大卒后、犹大牧伯诣王拜之、王从其言、';
W._2Ch24_18='遂弃其列祖之上帝耶和华室、奉事亚舍拉及偶像、缘此罪戾、震怒及于犹大与耶路撒冷、';
W._2Ch24_19='然耶和华仍遣先知导之归己、先知戒之、而彼不听、';
W._2Ch24_20='上帝之神感祭司耶何耶大子撒迦利亚、乃立于上、告民曰、上帝云、尔何干耶和华之命、致不亨通、尔既弃耶和华、彼亦弃尔、';
W._2Ch24_21='民遂同谋、循王所命、以石击毙之、于耶和华室院、';
W._2Ch24_22='如是、约阿施王不忆其父耶何耶大相待之恩、而杀其子、临死则曰、愿耶和华鉴而究之、○';
W._2Ch24_23='岁暮、亚兰军来攻约阿施、至犹大与耶路撒冷、杀民中诸牧伯、以所掠之货财、送至大马色王、';
W._2Ch24_24='亚兰来军虽少、耶和华因民众弃其列祖之上帝耶和华、付大军于敌手、以惩约阿施、';
W._2Ch24_25='会其疾甚、亚兰人舍之而去、彼之臣仆同谋、为其流祭司耶何耶大子之血、弑之于床、葬于大卫城、惟不在列王之墓、';
W._2Ch24_26='同谋者、乃亚扪妇示米押子撒拔、摩押妇示米利子约萨拔、';
W._2Ch24_27='约阿施诸子之事、与约阿施所受之警戒、及重修上帝室之事、俱载于列王纪传、子亚玛谢嗣位、';
W._2Ch25_1='亚玛谢即位时、年二十有五、在耶路撒冷为王、历二十九年、其母名约耶但、耶路撒冷人也、';
W._2Ch25_2='亚玛谢行耶和华所悦、惟心不专、';
W._2Ch25_3='其国既固、则诛弑其父王之臣、';
W._2Ch25_4='而不杀其子、依摩西律书所载、耶和华命曰、勿因子而杀父、勿因父而杀子、各因己罪而死、';
W._2Ch25_5='亚玛谢集犹大与便雅悯众、循其宗族、立千夫长、百夫长、又核其人数、自二十岁以上、得被简能临陈、执戈持干之战士三十万、';
W._2Ch25_6='又以银一百他连得、在以色列国募英勇之士十万、';
W._2Ch25_7='有上帝仆来见王曰、王欤、勿使以色列军与尔偕往、盖以色列族以法莲之裔、耶和华不与之偕、';
W._2Ch25_8='如尔必往、则奋勇以战、惟上帝必使尔仆于敌前、因上帝有力助之、亦有力仆之也、';
W._2Ch25_9='亚玛谢谓上帝仆曰、我已以银一百他连得、予以色列军、将若何、曰、耶和华能以多于此者赐尔、';
W._2Ch25_10='于是亚玛谢区别自以法莲而来之军、遣之归、彼众甚怒犹大人、忿然而返、';
W._2Ch25_11='亚玛谢毅然率民而出、至盐谷、杀西珥人一万、';
W._2Ch25_12='犹大族又生擒一万、引至岩巅、掷之下而碎之、';
W._2Ch25_13='亚玛谢所遣归之军、不令偕往以战者、攻犹大诸邑、自撒玛利亚至伯和仑、杀人三千、劫物无算、○';
W._2Ch25_14='亚玛谢戮以东人而返、携西珥族之神像、立为己神、跪拜其前、向之焚香、';
W._2Ch25_15='故耶和华怒亚玛谢、遣先知告之曰、斯神未援其民于尔手、尔求之奚为、';
W._2Ch25_16='先知与王言时、王曰、我侪岂立尔为王之谋士、尔休矣、何为见挞、先知乃止、既而曰、我知上帝决意灭尔、因尔行此、不听我劝戒也、○';
W._2Ch25_17='犹大王亚玛谢与人谋、遣使见耶户孙、约哈斯子、以色列王约阿施曰、来、尔我晤面、';
W._2Ch25_18='以色列王约阿施遣使见犹大王亚玛谢曰、利巴嫩之蒺藜、遣使谓利巴嫩之香柏曰、以尔女妻我子、有利巴嫩之野兽过之、践其蒺藜、';
W._2Ch25_19='尔谓我已击以东人、乃心高而自夸、安居于家可耳、何为招祸、以致倾覆、犹大与尔偕亡乎、';
W._2Ch25_20='亚玛谢弗听、此乃由于上帝、欲付之于敌手、因其求以东神也、';
W._2Ch25_21='以色列王约阿施遂上、与犹大王亚玛谢、晤面于犹大之伯示麦、';
W._2Ch25_22='犹大人败于以色列人前、遁而归幕、';
W._2Ch25_23='以色列王约阿施、擒约哈斯亦名亚哈谢孙、约阿施子、犹大王亚玛谢于伯示麦、携至耶路撒冷、毁其城垣、自以法莲门、至城隅之门、凡四百肘、';
W._2Ch25_24='取上帝室中、俄别以东所守之金银与器皿、及王宫之货财、并取人为质、而返撒玛利亚、○';
W._2Ch25_25='以色列王约哈斯子约阿施卒后、犹大王约阿施子亚玛谢、犹在世十五年、';
W._2Ch25_26='亚玛谢其余事迹之始末、俱载于犹大以色列列王纪、';
W._2Ch25_27='自亚玛谢离弃耶和华而后、有人在耶路撒冷谋叛、遂遁于拉吉、叛党遣人追之、至拉吉弑之、';
W._2Ch25_28='乃以马负其尸、同列祖葬于犹大城、';
W._2Ch26_1='犹大民众立乌西雅、又名亚撒利雅继其父亚玛谢为王、时、年十有六岁、';
W._2Ch26_2='亚玛谢与列祖偕眠后、乌西雅恢复以禄、归于犹大、而重建之、';
W._2Ch26_3='乌西雅即位时、年十有六岁、在耶路撒冷为王、历五十二年、其母名耶可利雅、耶路撒冷人也、';
W._2Ch26_4='乌西雅行耶和华所悦、效其父亚玛谢所为、';
W._2Ch26_5='当通晓上帝显示之撒迦利亚存日、乌西雅决志寻求上帝、其寻求耶和华时、上帝使之亨通、';
W._2Ch26_6='往攻非利士人、毁迦特雅比尼亚实突之城垣、在亚实突境内与非利士人中建邑、';
W._2Ch26_7='上帝助其攻非利士人、与居姑珥巴力之亚拉伯人、及米乌尼族、';
W._2Ch26_8='亚扪人纳贡于乌西雅、乌西雅之声名洋溢、至埃及界、因其甚强故也、';
W._2Ch26_9='乌西雅在耶路撒冷建楼于隅门、谷门、城曲之处、而巩固之、';
W._2Ch26_10='亦建楼于旷野、及洼地平原、且多凿井、以其群畜多也、又在山地良田、有农夫与治葡萄者、以其悦农事也、';
W._2Ch26_11='且有战士一军、分队而出、循缮写耶利、与营长玛西雅所核之数、王之将帅哈拿尼雅辖之、';
W._2Ch26_12='族长总数、计二千六百人、俱为勇士、';
W._2Ch26_13='率军旅三十万七千五百人、皆有勇力战鬬、助王攻敌、';
W._2Ch26_14='乌西雅为其军旅备干戈甲胄弓、与激射之石、';
W._2Ch26_15='在耶路撒冷作机、乃巧匠所创、置于城楼角楼、以发矢与巨石、乌西雅之声名传及远方、盖得异常之助、至于强盛也、○';
W._2Ch26_16='彼既强盛、心则高傲、致行邪僻、干犯其上帝耶和华、入耶和华殿、欲焚香于香坛、';
W._2Ch26_17='祭司亚撒利雅与耶和华之祭司八十人、俱为勇者、随之而入、';
W._2Ch26_18='阻之曰、乌西雅欤、焚香于耶和华、非尔之职、乃亚伦子孙为祭司、区别以焚香者之职、尔干罪矣、其出圣所、不得尊荣于上帝耶和华也、';
W._2Ch26_19='乌西雅怒、执鼎焚香、其向祭司怒时、在耶和华室香坛侧、祭司前、额忽生癞、';
W._2Ch26_20='祭司长亚撒利雅与众祭司观之、见其额生癞、乃促之出、彼即速出、因耶和华击之也、';
W._2Ch26_21='乌西雅王患癞至死、独居异室、绝于耶和华室、其子约坦理家政、治国民、';
W._2Ch26_22='乌西雅其余事迹之始末、亚摩斯子先知以赛亚记之、';
W._2Ch26_23='乌西雅与列祖偕眠、因谓为癞者、葬于王陵之田、列祖之侧、子约坦嗣位、';
W._2Ch27_1='约坦即位时、年二十有五、在耶路撒冷为王、历十六年、其母名耶路沙、撒督女也、';
W._2Ch27_2='约坦行耶和华所悦、效其父乌西雅所为、惟弗入耶和华殿、民众尚行邪僻、';
W._2Ch27_3='约坦建耶和华室之上门、在俄斐勒城、多所建造、';
W._2Ch27_4='于犹大山地建邑、亦在丛林建寨及楼、';
W._2Ch27_5='与亚扪族王战而获胜、是年亚扪人纳贡、银一百他进得、小麦一万歌珥、麰麦一万歌珥、二年三年、纳贡亦若是、';
W._2Ch27_6='约坦行正道于其上帝耶和华前、以致强盛、';
W._2Ch27_7='约坦其余事迹、及其战绩行为、俱载于以色列犹大列王纪、';
W._2Ch27_8='其即位时、年二十有五、在耶路撒冷为王、历十六年、';
W._2Ch27_9='与其列祖偕眠、葬于大卫城、子亚哈斯嗣位、';
W._2Ch28_1='亚哈斯即位时、年二十岁、在耶路撒冷为王、历十六年、不效其祖大卫、行耶和华所悦、';
W._2Ch28_2='循以色列诸王之道、为巴力铸像、';
W._2Ch28_3='焚香于欣嫩子谷、以火焚其子女、从异邦可憎之事、即耶和华于以色列人前、所逐诸族之事、';
W._2Ch28_4='且于崇邱、山冈之上、绿树之下、献祭焚香、';
W._2Ch28_5='故其上帝耶和华付之于亚兰王手、亚兰人击之、虏民甚众、携至大马色、又付之于以色列王手、大行杀戮、';
W._2Ch28_6='利玛利子比加在犹大、一日间、杀十二万人、俱为勇士、因弃其列祖之上帝耶和华也、';
W._2Ch28_7='以法莲之勇士细基利、杀王子玛西雅、理王室之押斯利甘、与王相以利加拿、';
W._2Ch28_8='以色列族虏其同宗二十万人、妇孺与焉、亦掠货财甚多、携至撒玛利亚、';
W._2Ch28_9='在彼有耶和华之先知名俄德、出迎返撒玛利亚之军、告之曰、尔列祖之上帝耶和华怒犹大、故付之于尔手、尔乃怒冲霄汉、大行杀戮、';
W._2Ch28_10='今尔有意抑制犹大与耶路撒冷人、使为仆婢、尔曹岂非亦获罪于尔上帝耶和华乎、';
W._2Ch28_11='今听我言、遣归尔所虏之同宗、盖耶和华之烈怒及于尔矣、';
W._2Ch28_12='以法莲之族长数人、约哈难子亚萨利雅、米实利末子比利家、沙龙子耶希西家、哈得莱子亚玛撒、咸起、抵御自陈而返者、';
W._2Ch28_13='曰、勿携所虏之人入此、盖尔所谋、乃使我获罪于耶和华、益我罪过、我罪维大、烈怒及于以色列矣、';
W._2Ch28_14='于是执兵之士、以所虏之人与货财、留于牧伯及会众前、';
W._2Ch28_15='以上录名之人遂起、携被虏之众、自所掠物中取衣、衣其裸者、又予之屦、供以饮食而膏之、弱者乘以驴、导往棕树城耶利哥、至其昆弟、而返撒玛利亚、○';
W._2Ch28_16='是时亚哈斯王遣使求助于亚述王、';
W._2Ch28_17='因以东人击犹大、虏其人、';
W._2Ch28_18='非利士人亦侵犹大洼地、及南方之城邑、取伯示麦、亚雅仑、基低罗、梭哥与其乡里、亭纳与其乡里、瑾琐与其乡里、而居于彼、';
W._2Ch28_19='缘以色列王亚哈斯放恣于犹大、干犯耶和华特甚、故耶和华使犹大卑弱、';
W._2Ch28_20='亚述王提革拉毗尼色至、而不相助、反窘迫之、';
W._2Ch28_21='亚哈斯取耶和华室、及王宫牧伯家之物、馈亚述王、仍无裨益、';
W._2Ch28_22='亚哈斯王困苦之际、愈干犯耶和华、';
W._2Ch28_23='祭大马色即击之者之神、曰、亚兰王之神既助之、我亦祭之、俾其助我、然斯神使彼与以色列众偕亡、';
W._2Ch28_24='亚哈斯集上帝室之器碎之、扃闭室门、在耶路撒冷诸隅筑坛、';
W._2Ch28_25='在犹大诸邑作崇邱、焚香于他神、激其列祖之上帝耶和华怒、';
W._2Ch28_26='亚哈斯其余事迹、及其所行、自始至终、俱载于犹大以色列列王纪、';
W._2Ch28_27='亚哈斯与列祖偕眠、葬于耶路撒冷邑、不入以色列列王之墓、子希西家嗣位、';
