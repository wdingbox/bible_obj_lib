W._Act16_1='保罗至特庇、又适路司得、在彼有门徒提摩太者、犹太信妇之子、其父希利尼人也、';
W._Act16_2='为路司得以哥念诸兄弟所誉、';
W._Act16_3='保罗欲携之同往、以该处之犹太人故、为之行割、盖皆知其父为希利尼人也、';
W._Act16_4='遂经诸邑、以耶路撒冷使徒长老所定之命、授门徒守之、';
W._Act16_5='于是诸会之信益坚、人数日增、○';
W._Act16_6='经行弗吕家加拉太地、且圣神禁其宣道于亚西亚也、';
W._Act16_7='至每西亚境、欲往庇推尼、耶稣之神不许、';
W._Act16_8='乃越每西亚、下特罗亚、';
W._Act16_9='保罗夜见异象、有马其顿人、立而求之曰、请过马其顿助我侪、';
W._Act16_10='保罗见此异象、遂图往马其顿、诚以主召我侪宣福音于彼也、○';
W._Act16_11='自特罗亚扬帆、径至撒摩特喇、次日至尼亚波利、';
W._Act16_12='遂适腓立比、乃马其顿一方之首邑、罗马新疆也、我侪居此数日、';
W._Act16_13='值安息日、出邑门至河滨、知有祈祷所、乃坐、而与会集之妇女言、';
W._Act16_14='有妇名吕底亚、乃推雅推喇邑人、售紫布为业、素拜上帝者也、彼听之、主启其心、专向保罗所言、';
W._Act16_15='妇举家受洗、求我侪曰、若以我为忠于主者、则入居我家、遂强留我侪、○';
W._Act16_16='后适祈祷所、遇一婢为卜筮之鬼所凭、以其术大利厥主、';
W._Act16_17='随保罗及我侪、呼曰、斯人乃至高上帝之仆、以拯救之道宣于尔曹、';
W._Act16_18='如是者多日、保罗厌之、反身谓其鬼曰、我以耶稣基督名、命尔出彼、鬼即出、○';
W._Act16_19='婢之主见其获利之望已失、则执保罗西拉、曳入市、见有司、';
W._Act16_20='解于上宪曰、此犹太人也、大扰我邑、';
W._Act16_21='宣我罗马人不宜受不宜行之规、';
W._Act16_22='群众起而攻之、上宪命褫其衣、杖之、';
W._Act16_23='杖甚、则下之狱、命狱吏固守之、';
W._Act16_24='狱吏受命、下之内狱、以木桎其足、';
W._Act16_25='夜半、保罗西拉载祷载咏、颂美上帝、诸囚倾听、';
W._Act16_26='地忽大震、狱基动摇、诸门顿启、囚之械系尽解、';
W._Act16_27='狱吏寤、见狱门启、拔刀将自杀、意诸囚已逃也、';
W._Act16_28='保罗大声呼曰、毋自戕、我侪咸在、';
W._Act16_29='狱吏索火跃入、战栗伏于保罗西拉前、';
W._Act16_30='导之出、曰、主、我当何为而得救、';
W._Act16_31='曰、信主耶稣、尔与尔家必得救矣、';
W._Act16_32='遂以主道语之、及凡在其家者、';
W._Act16_33='是夜是时、狱吏携二人濯其伤、与其家人即受洗焉、';
W._Act16_34='遂延之入室、为之具餐、既信上帝、举家喜甚、○';
W._Act16_35='及旦、上宪遣隶曰、释此二人、';
W._Act16_36='狱吏以斯言告保罗曰、上宪遣人释尔、今可出、安然而去、';
W._Act16_37='保罗曰、我侪罗马人也、未定罪、而于众前扑之、且下狱、今欲私出我乎、必不可、宜自来引我出也、';
W._Act16_38='隶以此言覆上宪、上宪闻其为罗马人、则惧、';
W._Act16_39='遂来谢焉、引之出、请去其邑、';
W._Act16_40='二人出狱、入吕底亚室、见兄弟而慰之、乃去、';
W._Act17_1='经行暗妃波里、亚波罗尼亚、至帖撒罗尼迦、有犹太人会堂、';
W._Act17_2='保罗依然入之、历三安息日、本诸经与人辩论、';
W._Act17_3='于基督当受害、自死复起、阐发而指陈之、又云、我所宣于尔之耶稣、即基督也、';
W._Act17_4='中有数人受劝、附于保罗西拉、又敬虔之希利尼人甚多、贵妇亦不少、';
W._Act17_5='但犹太人妒之、招纳市井匪类、聚集群众、使阖邑鼓噪、突至耶孙室、欲取二人以予民、';
W._Act17_6='不遇、则曳耶孙、与数兄弟、至邑宰前、呼曰、扰乱天下者亦至此矣、';
W._Act17_7='耶孙纳之、此辈所行、违该撒命、言有他王耶稣也、';
W._Act17_8='众民与邑宰闻之、则悚惧、';
W._Act17_9='乃取耶孙与余人之保而释之、○';
W._Act17_10='兄弟乘夜、急遣保罗西拉往庇哩亚、至则入犹太人会堂、';
W._Act17_11='此邑之人、贤于帖撒罗尼迦人、以其乐于受道、日究经文、果如此否、';
W._Act17_12='故其中多信者、又有希利尼贵妇、及男子亦不少、';
W._Act17_13='但帖撒罗尼迦之犹太人、知保罗宣上帝道于庇哩亚、遂至彼、耸众而扰之、';
W._Act17_14='兄弟即遣保罗适于海、惟西拉提摩太尚留于彼、';
W._Act17_15='送保罗者引至雅典、既受其命、召西拉提摩太速就之、乃返、○';
W._Act17_16='保罗在雅典待之、见其邑偶像充斥、中心愤激、';
W._Act17_17='乃在会堂、与犹太人、及敬虔者辩论、且日在市、与所遇者亦然、';
W._Act17_18='有以彼古罗、斯多亚二教之哲士数人、与之争辨、或曰、此啁嘐者、欲何言耶、或曰、似宣扬异邦鬼神者、盖保罗宣耶稣及复起也、';
W._Act17_19='遂援之至亚略巴古、曰、尔所言之新教、可得闻乎、';
W._Act17_20='尔引异闻入我耳、故我侪欲知其意焉、';
W._Act17_21='盖雅典人及旅是邑者、不遑他务、惟于新者是言是听、○';
W._Act17_22='保罗立于亚略巴古曰、雅典人乎、我见尔凡事敬畏鬼神、过矣、';
W._Act17_23='适游行时、观尔所拜者、遇一坛、书曰、未识之神、尔所未识而崇拜者、我明告尔、';
W._Act17_24='夫造宇宙及其中万有之神、乃天地主、不居手造之殿、';
W._Act17_25='非若有所需者、受人手之供事、自以生命气息、及万物赐众、';
W._Act17_26='且由一本造万邦之人、以居全地、时以定之、界以限之、';
W._Act17_27='俾其寻上帝、庶揣摩得之、然彼不远我侪一人也、';
W._Act17_28='盖我侪在其中而生、而动、而存、如尔作诗者有云、我侪亦为其裔、';
W._Act17_29='既为上帝裔、则不当意其性质如金银石、为人工机巧雕琢者、';
W._Act17_30='是以往时无知、上帝容之、今乃随在命众改悔、';
W._Act17_31='盖彼已定一日、将以所立之人、义鞫天下、乃自死复起之、俾众征信焉、○';
W._Act17_32='众闻死者复起之言、或哂之、或曰、愿再闻尔言此、';
W._Act17_33='于是保罗离之而去、然有数人附而信焉、';
W._Act17_34='中有亚略巴古之丢尼修、及妇大马哩者、又有他人偕之、';
W._Act18_1='厥后、保罗去雅典、至哥林多、';
W._Act18_2='遇犹太人亚居拉者、生于本都、与妻百基拉、甫自义大利来、因革老丢命犹太人尽离罗马、保罗就之、';
W._Act18_3='以同艺故、遂与偕居工作、其艺盖制幕也、';
W._Act18_4='每安息日、保罗在会堂辩论、劝犹太人与希利尼人、○';
W._Act18_5='及西拉提摩太来自马其顿、保罗为道迫切、于犹太人证耶稣为基督、';
W._Act18_6='犹太人敌而谤之、保罗振衣曰、尔血归尔首、我无尤焉、今而后我就异邦人矣、';
W._Act18_7='遂去之、入敬上帝者犹士都之室、邻于会堂、';
W._Act18_8='司会堂者基利司布与其全家信主、哥林多人、多有闻道而信、且受洗者、';
W._Act18_9='夜间、主于异象中、语保罗曰、勿惧、宜言勿默、';
W._Act18_10='盖我偕尔、无人击尔害尔、因我有多民于此邑也、';
W._Act18_11='保罗居彼一年有六月、以上帝道训之、○';
W._Act18_12='迦流为亚该亚方伯时、犹太人同心起而攻保罗、曳至公座之前、';
W._Act18_13='曰、此人劝众违律以拜上帝、';
W._Act18_14='保罗将启口、迦流语犹太人曰、犹太人乎、苟因不义奸恶之事、理宜听尔、';
W._Act18_15='若辩论言语名称、及尔之律、尔自理之、我不欲判此也、';
W._Act18_16='遂逐之出、';
W._Act18_17='众执司会堂者所提尼、于公座前扑之、迦流概不置意、○';
W._Act18_18='保罗尚居多日、乃别诸兄弟、航海往叙利亚、百基拉亚居拉偕之、在坚革哩翦发、有矢誓故也、';
W._Act18_19='至以弗所、留二人于彼、自入会堂、与犹太人辩论、';
W._Act18_20='众请久居、不许、';
W._Act18_21='乃别之曰、若上帝许之、我将反而就尔、遂舟行去以弗所、';
W._Act18_22='至该撒利亚、登岸、上耶路撒冷、问安于会、后下安提阿、';
W._Act18_23='久之又往、以次经加拉太、弗吕家之地、坚诸门徒焉、○';
W._Act18_24='有犹太人亚波罗者、生于亚力山太、至以弗所、';
W._Act18_25='其人博学、谙于诸经、尝受训于主道、且锐志以耶稣之事、详言诲人、彼惟知约翰之洗而已、';
W._Act18_26='在会堂毅然而言、百基拉、亚居拉、闻而延之、述上帝之道尤详、';
W._Act18_27='亚波罗欲往亚该亚、诸兄弟勉之、遗书门徒、令接纳之、既至、大有助于由恩而信者、';
W._Act18_28='盖于众前、力折犹太人、引诸经指明耶稣为基督也、';
W._Act19_1='亚波罗在哥林多时、保罗经行高原、至以弗所、遇数门徒、';
W._Act19_2='问之曰、尔信时已受圣神否、对曰、圣神之临、我未尝闻也、';
W._Act19_3='曰、然则尔受之洗、何所归耶、曰、约翰之洗、';
W._Act19_4='保罗曰、约翰乃施改悔之洗、告民当信后己而来者、即耶稣也、';
W._Act19_5='众闻之、则受洗、归主耶稣之名、';
W._Act19_6='保罗为之按手、圣神临之、遂言诸方言及豫言、';
W._Act19_7='共约十有二人、○';
W._Act19_8='保罗入会堂、毅然而言、历三月、以上帝国之事、辩论劝诲、';
W._Act19_9='有刚愎弗顺者数人、当众前诋诽此道、保罗乃去之、亦令门徒离之、日在推喇奴之学塾辩论、';
W._Act19_10='如是者二年、致居亚西亚之犹太人、希利尼人、悉闻主道、';
W._Act19_11='上帝假保罗手、行非常之能事、';
W._Act19_12='甚有自其身取巾、或襜衣、加诸病者、病即退、邪鬼亦出、';
W._Act19_13='有犹太术士数人、于邪鬼所附者、擅呼主耶稣名、曰、我藉保罗所宣之耶稣命尔出、';
W._Act19_14='行此者、有犹太祭司长士基瓦之七子、';
W._Act19_15='邪鬼应之曰、我知耶稣、亦识保罗、尔曹谁也、';
W._Act19_16='邪鬼所附之人、遂跃其上、胜而制之、致裸且伤、逃出其室、';
W._Act19_17='居以弗所之犹太人、希利尼人、皆知之、无不恐惧、而主耶稣之名丕显矣、';
W._Act19_18='多有信者来、自承其咎、且诉其所为、';
W._Act19_19='素行异术者、多集其书、焚于众前、计值五万金、';
W._Act19_20='主道炽昌、而获胜、有如此者、○';
W._Act19_21='此事既竟、保罗定意经马其顿、亚该亚、往耶路撒冷、曰、至彼后、我亦必见罗马矣、';
W._Act19_22='乃遣供事者二人、提摩太、以拉都、往马其顿、己则暂留亚西亚、○';
W._Act19_23='维时、因斯道大起骚动、';
W._Act19_24='盖有银工底米丢者、素制亚底米银龛、使为此者事业增益、';
W._Act19_25='乃集诸工、与之同业者曰、诸君、我侪以此业获利、尔所知也、';
W._Act19_26='惟此保罗劝导多人、使之转移、谓人手所作者非神、不第于以弗所、亦几遍亚西亚、尔亦闻且见之矣、';
W._Act19_27='如是、不特我业危殆、为人所轻、即大女神亚底米之殿、亦归乌有、且遍亚西亚、及天下所拜者、其显赫将黜矣、';
W._Act19_28='众闻之、怒甚、呼曰、大哉、以弗所人之亚底米也、';
W._Act19_29='举邑扰攘、执保罗之同行者、马其顿人该犹、亚里达古、同心拥入剧场、';
W._Act19_30='保罗欲入见众、门徒不许、';
W._Act19_31='亚西亚官长数人、保罗友也、亦遣人劝之、勿冒险而入、';
W._Act19_32='因群众纷乱、喧哗不一、强半不知何为而集也、';
W._Act19_33='犹太人簇拥亚力山大、或曳之出众前、亚力山大摇手、欲自诉于民、';
W._Act19_34='众识其为犹太人、同声呼曰、大哉、以弗所人之亚底米也、如此者约一时、';
W._Act19_35='司书抚众曰、以弗所人乎、孰不知我邑、乃守大亚底米之殿、及自丢斯所降之像乎、';
W._Act19_36='此事既不能诘、则宜静息、毋造次、';
W._Act19_37='况此人非攘殿物、非讟我女神、而尔曳之至此耶、';
W._Act19_38='若底米丢与所偕之工匠兴讼、自有听讼之期、亦有方伯、彼此质成可也、';
W._Act19_39='尔曹若问他事、可于法律会堂断之、';
W._Act19_40='盖我侪今日无故扰乱、恐因之被鞫、而无辞以解也、';
W._Act19_41='言毕、则散其众、';
W._Act20_1='乱既定、保罗招门徒劝之、遂言别、往马其顿、';
W._Act20_2='经其四境、以多端劝众、则至希腊、';
W._Act20_3='居三月、将乘舟往叙利亚、犹太人设计害之、遂定意由马其顿而反、';
W._Act20_4='从之适亚西亚者、有庇哩亚人毕罗斯之子所巴特、帖撒罗尼迦人亚里达古、西公都、特庇人该犹、并提摩太、及亚西亚人推基古、特罗非摩、';
W._Act20_5='皆先往、在特罗亚相待、';
W._Act20_6='除酵节后、我侪由腓立比航海、五日至特罗亚、与之相会、居七日焉、○';
W._Act20_7='七日之首日、集而擘饼、保罗将于次日启行、与众讲论、延至夜半、';
W._Act20_8='所集之楼、多设灯火、';
W._Act20_9='有少者犹推古、坐牖上、倦而酣睡、保罗讲论已久、少者因睡熟、自三层楼坠下、扶之已死、';
W._Act20_10='保罗下、伏其上而抱之、谓众勿自扰、其生犹存、';
W._Act20_11='乃复上、擘饼而食、相论久之、天明遂行、';
W._Act20_12='少者既生、众携去之、慰甚、○';
W._Act20_13='我侪先登舟往亚朔、欲在彼接保罗、乃其所定、因欲徒步至彼也、';
W._Act20_14='既会于亚朔、我侪接之、遂往米推利尼、';
W._Act20_15='由彼航海、次日经基阿前、又次日泊于撒摩、又次日至米利都、';
W._Act20_16='盖保罗曾定意航海越以弗所、免淹留于亚西亚、乃速行、庶于五旬节、至耶路撒冷也、○';
W._Act20_17='自米利都、遣人至以弗所、招会之长老来、';
W._Act20_18='既至、则谓之曰、尔曹知我自初履亚西亚之日、与尔相偕、始终如何、';
W._Act20_19='我之事主、凡事谦逊涕泣、因犹太人谋害、而历诸艰、';
W._Act20_20='凡益尔者、我无所隐、或于众前、或历诸家、示尔教尔、';
W._Act20_21='劝犹太人、与希利尼人、宜以改悔向上帝、以信向我主耶稣基督、';
W._Act20_22='今我心迫切往耶路撒冷、未知所遇若何、';
W._Act20_23='惟圣神每邑示我、有械系患难俟我也、';
W._Act20_24='然我不以己生为意而贵之、惟欲尽我程途、及由主耶稣所授之职、以证上帝恩惠之福音、';
W._Act20_25='我素与尔交游、宣上帝国、今知尔众不复觌我面矣、';
W._Act20_26='故我今日为证于尔、众人之血、我无与焉、';
W._Act20_27='盖上帝之旨、我无隐讳、悉宣于尔、';
W._Act20_28='尔当自慎、亦慎全群、乃圣神立尔监督于其中、以牧上帝之会、即以己血所购者也、';
W._Act20_29='我知我去后、将有凶狼入尔中、不惜其群、';
W._Act20_30='亦将有人起于尔中、出悖逆之言、诱门徒从之、';
W._Act20_31='故当儆醒、忆我三年之久、昼夜流涕不已、以劝尔众、';
W._Act20_32='今我荐尔于上帝、及其恩道、能建立尔、赐尔有业于凡成圣者之中、';
W._Act20_33='我未始贪人之金银衣服、';
W._Act20_34='乃此二手尝供我、及偕我者之需、尔所知也、';
W._Act20_35='我凡事垂范示尔、当如是勤劳、以扶助柔弱者、且忆主耶稣之言、予者较受者更有福也、○';
W._Act20_36='言毕、跪而偕众祈祷、';
W._Act20_37='众大哭、俯保罗颈、而吻接之、';
W._Act20_38='为其言不复觌我面、甚以为忧、乃送之登舟、';
W._Act21_1='我侪既别众、扬帆径至哥士、翌日至罗底、遂适帕大喇、';
W._Act21_2='遇往腓尼基之舟、登之而行、';
W._Act21_3='遥望居比路、右行而避之、航至叙利亚、于推罗登岸、盖舟于彼卸载也、';
W._Act21_4='遇有门徒、与居七日、斯人感于圣神、谓保罗勿履耶路撒冷、';
W._Act21_5='越七日、启行、众偕妻孥、送至邑外、皆跪于岸祈祷、';
W._Act21_6='互相言别、我侪登舟、众乃归、';
W._Act21_7='自推罗至多利买、水程既尽、乃问安于兄弟、同居一日、';
W._Act21_8='次日去彼、至该撒利亚、入宣道者腓利家居之、彼乃七执事之一也、';
W._Act21_9='有四女、皆处子、而能豫言、';
W._Act21_10='既居数日、有先知亚迦布者、来自犹太、';
W._Act21_11='就我侪、取保罗之带、自缚手足、曰、圣神言犹太人在耶路撒冷、将如是缚斯带之主、付异邦人手矣、';
W._Act21_12='我侪闻此与斯土之人、劝保罗、勿上耶路撒冷、';
W._Act21_13='保罗曰、尔曹胡为哭泣、而摧我心乎、我为主耶稣名、不第受缚、即死于耶路撒冷、亦甘心也、';
W._Act21_14='既不受劝、我侪则止、曰、愿主旨得成焉、○';
W._Act21_15='越数日、束装上耶路撒冷、';
W._Act21_16='有该撒利亚数门徒偕往、携居比路人拿孙、旧门徒也、我侪拟居其家、○';
W._Act21_17='既至耶路撒冷、诸兄弟欣然相接、';
W._Act21_18='次日、保罗与我侪入见雅各、诸长老亦在、';
W._Act21_19='保罗既问众安、即以上帝由己行于异邦之役事、一一述之、';
W._Act21_20='众闻之、归荣上帝、谓保罗曰、兄弟、尔见犹太信者数万、皆热衷守律、';
W._Act21_21='彼闻尔教异邦之犹太人、违背摩西勿与子行割、亦勿循诸规、';
W._Act21_22='今将若何、盖彼必闻尔至、';
W._Act21_23='故宜依我言而行、我中有矢誓者四人、';
W._Act21_24='尔携之去、与之同洁、代为出费、俾得薙发、如此、则众知前所闻者皆虚、而尔自正行而守律也、';
W._Act21_25='至于异邦之信者、我侪已遗书、拟定宜戒祭像之物、及血、并勒死之牲、与淫而已、';
W._Act21_26='次日、保罗携其人、与之同洁、入殿、告以洁期何时而满、迨为之献祭焉、○';
W._Act21_27='七日将竟、来自亚西亚之犹太人、见保罗在殿、唆众执之、';
W._Act21_28='呼曰、以色列人其助之、此乃遍处教众、敌民与律、及斯殿者、又引希利尼人进殿、污此圣所、';
W._Act21_29='盖众曾见以弗所人特罗非摩偕保罗在邑、疑其引之入殿也、';
W._Act21_30='于是举邑震动、民趋集、执保罗、曳之出殿、诸门即闭、';
W._Act21_31='方欲杀之、营中之千夫长、闻举耶路撒冷纷乱、';
W._Act21_32='即率士卒、及百夫长、趋就之、众见千夫长与士卒、则不复扑保罗、';
W._Act21_33='千夫长前执保罗、命以二链系之、问其为谁、所行何事、';
W._Act21_34='众哗不一、千夫长因众扰乱、不得其情、命曳之入营、';
W._Act21_35='及阶、以众拥甚、士卒遂舁保罗、';
W._Act21_36='民众随而呼曰、灭之、○';
W._Act21_37='保罗将入营、谓千夫长曰、我与尔言可乎、曰、尔谙希利尼言乎、';
W._Act21_38='尔非昔日作乱之埃及人、率凶徒四千、出于野者乎、';
W._Act21_39='保罗曰、我乃犹太人、生于基利家之大数、非鄙邑民也、请许我与民言、';
W._Act21_40='许之、保罗立于阶、向民摇手、既而静默、则以希伯来言语之、';
W._Act22_1='曰、诸父兄弟、我今自诉于尔、请听之、';
W._Act22_2='众闻其言希伯来言、静谧益甚、';
W._Act22_3='保罗曰、我乃犹太人、生于基利家之大数、长于此邑、受业于迦玛列门、依我祖之严律、为上帝热衷、一如今日尔众然、';
W._Act22_4='我曾窘逐斯道之人、以至于死、无论男女、系付于狱、';
W._Act22_5='大祭司与诸长老、亦为我证、我曾受其达于兄弟之书、往大马色、欲系在彼者、曳至耶路撒冷受刑、';
W._Act22_6='行近大马色、时约日中、忽有大光自天环照、';
W._Act22_7='我即仆地、闻有声谓我曰、扫罗、扫罗、何窘逐我、';
W._Act22_8='我对曰、主、尔为谁、曰、我乃拿撒勒耶稣、尔所窘逐者也、';
W._Act22_9='偕我者见其光、不闻其声、';
W._Act22_10='我曰、主、我当何为、曰、起、入大马色、在彼凡所定尔将行者、悉告尔焉、';
W._Act22_11='缘光之耀、我不能见、偕我者援我手、导入大马色、';
W._Act22_12='有亚拿尼亚、依律乃敬虔者、为居大马色之犹太人所称、';
W._Act22_13='就而立于我旁、曰、兄弟扫罗、尔可复见、我即举目见之、';
W._Act22_14='又曰、我列祖之上帝立尔、俾知其旨、见彼义者、闻其口出之言、';
W._Act22_15='盖尔将以所见所闻者、为证于众、';
W._Act22_16='今何待乎、起、吁其名而受洗、涤尔罪焉、';
W._Act22_17='我反耶路撒冷、在殿祈祷、神游象外、';
W._Act22_18='见其语我曰、速出耶路撒冷、盖其人不纳尔所证于我者也、';
W._Act22_19='我曰、主、众知我拘囚信尔者、在诸会堂扑之、';
W._Act22_20='证尔者司提反之血见流时、我旁立乐从、守杀之者之衣、';
W._Act22_21='主曰、往哉、我将遣尔远适异邦、○';
W._Act22_22='众闻之至此、则扬声曰、是夫也、当去之于世、不宜生也、';
W._Act22_23='众喧呼、掷衣扬尘于空、';
W._Act22_24='千夫长乃命携保罗入营、以鞭拷讯之、欲知众之喧呼何故、';
W._Act22_25='方以革带系之、保罗谓旁立之百夫长曰、罗马人未定罪而鞭之、可乎、';
W._Act22_26='百夫长闻此、往告千夫长曰、尔何为乎、此罗马人也、';
W._Act22_27='千夫长前谓保罗曰、告我、尔为罗马人否、';
W._Act22_28='曰、然、千夫长曰、我以多金得入此籍、保罗曰、我生而然者也、';
W._Act22_29='于是拷讯者退、千夫长知其为罗马人、因曾缚之、亦惧、○';
W._Act22_30='翌日、欲确知犹太人讼彼之实、乃解其缚、命祭司诸长、与公会咸集、携保罗出、立于众前、';
