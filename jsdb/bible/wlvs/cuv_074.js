W._Psm126_4='耶和华欤、返我俘囚、如南方之溪流兮、';
W._Psm126_5='泣而播者、必喜而获兮、';
W._Psm126_6='携种流涕而出者、必挟禾束、欣然而归兮、';
W._Psm127_1='非耶和华建屋宇、则匠人之经营徒然、非耶和华卫城邑、则守者之儆醒徒然、';
W._Psm127_2='尔曹夙兴晏寝、劳苦谋食、俱系徒然、上帝所爱者、偃息之时、锡以绥安兮、';
W._Psm127_3='子女为耶和华所赐、产育为其赏赉兮、';
W._Psm127_4='壮时之子、如武士手中之矢兮、';
W._Psm127_5='满其箙者、其有福矣、于邑门语敌时、不至愧耻兮、';
W._Psm128_1='凡寅畏耶和华、行其道者、其有福兮、';
W._Psm128_2='必食尔手勤劳所得、获福而亨通兮、';
W._Psm128_3='妻处内室如结实之葡萄、子绕几席、如丛生之橄榄兮、';
W._Psm128_4='寅畏耶和华者、必蒙斯福兮、';
W._Psm128_5='愿耶和华由郇锡嘏于尔、愿尔毕生、目睹耶路撒冷之福兮、';
W._Psm128_6='愿尔得见尔孙、愿平康归于以色列兮、';
W._Psm129_1='以色列当曰、自我幼年、人屡苦我兮、';
W._Psm129_2='自我幼年、人屡苦我、惟未胜我兮、';
W._Psm129_3='耕者耕于我背、而长其陇兮、';
W._Psm129_4='耶和华乃义、断恶人之索兮、';
W._Psm129_5='凡憾郇者、愿其蒙羞却退、';
W._Psm129_6='如屋巅之草、未长而枯兮、';
W._Psm129_7='收获者不盈其握、束禾者不满其怀、';
W._Psm129_8='经过之人、不曰愿耶和华锡嘏于尔、我奉耶和华名祝尔兮、';
W._Psm130_1='耶和华欤、我自深渊呼吁尔兮、';
W._Psm130_2='主欤、其听我声、倾耳听我恳求之声兮、';
W._Psm130_3='主耶和华欤、尔若注意罪愆、孰能卓立兮、';
W._Psm130_4='惟尔施行赦宥、致见寅畏兮、';
W._Psm130_5='我待耶和华、我心待之、我企望其言兮、';
W._Psm130_6='我心待主、切于守夜者之待旦、诚切于守夜者之待旦兮、';
W._Psm130_7='以色列欤、企望耶和华、以其具有慈惠、富有救恩兮、';
W._Psm130_8='必赎以色列、脱于诸罪兮、';
W._Psm131_1='耶和华欤、我心不骄、我目不高、重大之事、奇妙莫测、我不务之兮、';
W._Psm131_2='我使我心恬静、如断乳之子偕其母、我心诚如断乳之子兮、';
W._Psm131_3='以色列欤、企望耶和华、自今迄于永久兮、';
W._Psm132_1='耶和华欤、大卫之难、尚其记忆兮、';
W._Psm132_2='彼如何发誓于耶和华、许愿于雅各之能者、';
W._Psm132_3='曰、我必不入我幕、不登我床、';
W._Psm132_4='不任我目寝睡、合睫而眠兮、';
W._Psm132_5='俟我为耶和华寻获居所、为雅各之能者、寻获帷幕兮、';
W._Psm132_6='我闻约匮在以法他、遇之于林野兮、';
W._Psm132_7='我侪入其帷幕、拜于足几之下兮、';
W._Psm132_8='耶和华欤、尚其兴起、与尔力之约匮、同入安居之所兮、';
W._Psm132_9='愿尔之祭司衣义、尔之圣民欢呼兮、';
W._Psm132_10='缘尔仆大卫故、勿使尔受膏者转面兮、';
W._Psm132_11='耶和华以诚誓于大卫、必不反复、曰我必使尔所生者、居尔位兮、';
W._Psm132_12='尔子若守我约、与我所训之法、厥子亦必永居其位、';
W._Psm132_13='盖耶和华简郇、欲以为居所兮、';
W._Psm132_14='曰、此我永久安居之所、我必处此、以其为我所悦兮、';
W._Psm132_15='我必锡嘏其粮、以食饫其贫民兮、';
W._Psm132_16='必以拯救被其祭司、圣民大声欢呼兮、';
W._Psm132_17='必为大卫生角、为我受膏者备灯兮、';
W._Psm132_18='必使其敌蒙羞、彼之冠冕、光辉发越兮、';
W._Psm133_1='昆弟翕合同居、何其美善兮、';
W._Psm133_2='譬彼宝膏、沐亚伦首、流于其须、延及衣襜兮、';
W._Psm133_3='如黑门之露、降于郇之诸山、在彼耶和华锡嘏、赐以永生兮、';
W._Psm134_1='耶和华之诸仆、夜间侍立其室者、其称颂耶和华兮、';
W._Psm134_2='向圣所举手、称颂耶和华兮、';
W._Psm134_3='愿耶和华由郇锡嘏于尔、彼造天地兮、';
W._Psm135_1='尔其颂美耶和华、颂美耶和华名、耶和华之仆欤、其颂美之、';
W._Psm135_2='侍立耶和华室、在我上帝室院者、颂美之兮、';
W._Psm135_3='其颂美耶和华、耶和华乃善、歌颂其名、斯为美兮、';
W._Psm135_4='耶和华为己简雅各、选以色列为己业兮、';
W._Psm135_5='我知耶和华为大、我主超乎诸神兮、';
W._Psm135_6='在于上天下地、沧海深渊、耶和华所悦者、咸为之兮、';
W._Psm135_7='使雾起于地极、造电随雨、出风于其库兮、';
W._Psm135_8='戮埃及之首生、或人或畜兮、';
W._Psm135_9='行神迹奇事于埃及、加于法老、及厥臣仆兮、';
W._Psm135_10='击多国、戮强王、';
W._Psm135_11='亚摩利王西宏、巴珊王噩、及迦南诸国兮、';
W._Psm135_12='以其地为业、赐其民以色列兮、';
W._Psm135_13='耶和华欤、尔名悠久、耶和华欤、尔志历世弗替兮、';
W._Psm135_14='耶和华必为其民伸冤、为其仆回意兮、○';
W._Psm135_15='异邦偶像、乃银乃金、人手所造、';
W._Psm135_16='有口不言、有目不见、';
W._Psm135_17='有耳不闻、有口无气、';
W._Psm135_18='造之者、赖之者、必似之兮、';
W._Psm135_19='以色列家欤、称颂耶和华、亚伦家欤、称颂耶和华、';
W._Psm135_20='利未家欤、称颂耶和华、寅畏耶和华者欤、称颂耶和华、';
W._Psm135_21='居耶路撒冷之耶和华、当由郇称颂之、尔其颂美耶和华兮、';
W._Psm136_1='尔其称谢耶和华、以其为善、慈惠永存兮、';
W._Psm136_2='称谢诸神之神、以其慈惠永存兮、';
W._Psm136_3='称谢诸主之主、以其慈惠永存兮、';
W._Psm136_4='独行大奇事、以其慈惠永存兮、';
W._Psm136_5='以明哲造穹苍、以其慈惠永存兮、';
W._Psm136_6='铺大地于水上、以其慈惠永存兮、';
W._Psm136_7='缔造巨光、以其慈惠永存兮、';
W._Psm136_8='日以理昼、以其慈惠永存兮、';
W._Psm136_9='月星理夜、以其慈惠永存兮、';
W._Psm136_10='击埃及之长子、以其慈惠永存兮、';
W._Psm136_11='导以色列出其间、以其慈惠永存兮、';
W._Psm136_12='施能手与奋臂、以其慈惠永存兮、';
W._Psm136_13='分裂红海、以其慈惠永存兮、';
W._Psm136_14='导以色列经行其中、以其慈惠永存兮、';
W._Psm136_15='覆法老与其军于红海、以其慈惠永存兮、';
W._Psm136_16='导其民历旷野、以其慈惠永存兮、';
W._Psm136_17='击杀强王、以其慈惠永存兮、';
W._Psm136_18='戮著名之王、以其慈惠永存兮、';
W._Psm136_19='戮亚摩利王西宏、以其慈惠永存兮、';
W._Psm136_20='戮巴珊王噩、以其慈惠永存兮、';
W._Psm136_21='以其地为业、以其慈惠永存兮、';
W._Psm136_22='赐其仆以色列为业、以其慈惠永存兮、';
W._Psm136_23='念我卑贱之况、以其慈惠永存兮、';
W._Psm136_24='援我于敌、以其慈惠永存兮、';
W._Psm136_25='赐粮于凡有血气者、以其慈惠永存兮、';
W._Psm136_26='其称谢天上上帝、以其慈惠永存兮、';
W._Psm137_1='在巴比伦河滨、我侪追念郇邑、坐而哭泣兮、';
W._Psm137_2='其间有柳、悬琴其上兮、';
W._Psm137_3='虏我者令我歌、劫我者命我乐、曰为我讴郇歌兮、';
W._Psm137_4='我在异邦、奚讴耶和华之歌兮、';
W._Psm137_5='耶路撒冷欤、我若忘尔、愿我右手、失其技巧兮、';
W._Psm137_6='如不忆尔、不悦耶路撒冷、越于所最乐者、愿我舌黏于颚兮、';
W._Psm137_7='耶和华欤、耶路撒冷遭难时、以东族曰、毁之毁之、至于基址、尚其念之兮、';
W._Psm137_8='将亡之巴比伦女欤、以尔之待我者待尔、斯人其有福兮、';
W._Psm137_9='掷尔孩提于石、斯人其有福兮、';
W._Psm138_1='我一心称谢尔、歌颂尔于诸神之前兮、';
W._Psm138_2='望尔圣殿崇拜、为尔慈惠诚实、称扬尔名、因宏尔言、越于曩昔所示兮、';
W._Psm138_3='我呼吁时、尔即俞允、尔鼓励我、俾我心有力兮、';
W._Psm138_4='耶和华欤、地上诸王、得闻尔口之言、必称谢尔兮、';
W._Psm138_5='讴歌耶和华之作为、以耶和华之尊荣赫奕兮、';
W._Psm138_6='耶和华虽崇高、犹顾卑微、惟彼骄人、则遥知之兮、';
W._Psm138_7='我虽行于患难、尔必苏我、伸手以御我敌之怒、尔之右手、必援我兮、';
W._Psm138_8='关于我者、耶和华必成之、耶和华欤、尔之慈惠永存、尔手所造者、勿离弃之兮、';
W._Psm139_1='耶和华欤、尔鉴察我、洞悉我兮、';
W._Psm139_2='我坐我起、尔皆知之、遥悉我之意念兮、';
W._Psm139_3='我行我卧、尔察之详、我之作为、尔知之稔兮、';
W._Psm139_4='耶和华欤、我舌有言、尔无不知兮、';
W._Psm139_5='尔环我于前后、按手于我躬兮、';
W._Psm139_6='维此知识、其妙我不能测、其高我不能及兮、';
W._Psm139_7='我何所往、以避尔神、我何所逃、以避尔面兮、';
W._Psm139_8='若上升于高天、尔在于彼、若下榻于阴府、尔在于斯兮、';
W._Psm139_9='若奋清晨之翼、居于海极、';
W._Psm139_10='尔手必导我、尔右手必扶我兮、';
W._Psm139_11='若谓幽暗必蔽我、环我之光、变为昏夜、';
W._Psm139_12='然在于尔、幽暗不能隐藏、昏夜昭明如昼、暗同于光兮、';
W._Psm139_13='我之脏腑、尔所缔造、我在母胎、尔所组织兮、';
W._Psm139_14='我必称谢尔、因我受造奥妙可骇、尔之经纶奇异、我心深知兮、';
W._Psm139_15='我受造于暗中、被精制于地之深处、我之形骸、无隐于尔兮、';
W._Psm139_16='我质未成、尔目见之、为我所定之日、尚无其一、已尽录于尔册兮、';
W._Psm139_17='上帝欤、尔对我之意念何其宝、厥数何其多、';
W._Psm139_18='若核其数、多于海沙、我醒寤时、仍与尔偕兮、';
W._Psm139_19='上帝欤、尔必戮恶人、嗜杀者欤、其远我兮、';
W._Psm139_20='彼以恶言攻尔、尔敌妄称尔名兮、';
W._Psm139_21='耶和华欤、恶尔者、我讵不恶之、敌尔者、我讵不憎之乎、';
W._Psm139_22='我恶之甚、彼为我敌兮、';
W._Psm139_23='上帝欤、鉴我而知我心、试我而知我意、';
W._Psm139_24='观察我衷、有无恶行、导我于永生之途兮、';
W._Psm140_1='耶和华欤、援我于恶人、护我于强暴兮、';
W._Psm140_2='彼心谋恶、恒构战兮、';
W._Psm140_3='利舌如蛇、唇藏蝮毒兮、';
W._Psm140_4='耶和华欤、脱我于恶人之手、护我于强暴、彼定厥志、踬我步履兮、';
W._Psm140_5='维彼骄人、为我置机槛、张绊索、施网道旁、为我设擭兮、○';
W._Psm140_6='我谓耶和华曰、尔乃我上帝、耶和华欤、倾耳听我恳求之声兮、';
W._Psm140_7='主耶和华、我拯救之力欤、在昔战鬬之日、尔蔽我首兮、';
W._Psm140_8='耶和华欤、勿遂恶人之欲、勿成其谋、免其自高兮、';
W._Psm140_9='昂首而围我者、愿其口之奸恶、反乎己身兮、';
W._Psm140_10='愿爇炭堕其上、愿其投于火焰、陷于深坑、不复兴起兮、';
W._Psm140_11='谗谤者、不得坚立于世、强暴者、灾祸必猎取之、倾覆其人兮、';
W._Psm140_12='我知耶和华必为困苦者折中、为穷乏者辨屈兮、';
W._Psm140_13='义人必称颂尔名、正人必居处尔前兮、';
W._Psm141_1='耶和华欤、我呼吁尔、其速临我、我呼吁时、倾耳以听我声兮、';
W._Psm141_2='愿我祈祷、陈于尔前、有若馨香、愿我举手、等于夕祭兮、';
W._Psm141_3='耶和华欤、其守我口、而监我唇兮、';
W._Psm141_4='勿使我心向恶、偕同恶党作慝、勿使我食其珍羞兮、';
W._Psm141_5='惟任义人击我、我以为慈、任其责我、如膏膏首、勿容我首却之、而我仍以祈祷、御恶人之邪僻兮、';
W._Psm141_6='迨其士师掷于岩下、人则必听我言、以之为甘兮、';
W._Psm141_7='我之骸骨、散于墓侧、若人耕田、所起之块兮、';
W._Psm141_8='主耶和华欤、我目望尔、我身托庇于尔、勿倾我命兮、';
W._Psm141_9='俾脱为我所设之网、恶人所置之擭兮、';
W._Psm141_10='愿恶人自罹其网、我则得脱兮、';
W._Psm142_1='我扬声呼吁耶和华、扬声恳求耶和华兮、';
W._Psm142_2='我于其前、倾吐我苦情、陈述我患难兮、';
W._Psm142_3='我神昏愦之时、尔知我径、敌在我行之途、暗为设网兮、';
W._Psm142_4='试观我右、无人识我、无处避难、无人顾我兮、';
W._Psm142_5='耶和华欤、我呼吁尔、谓尔为我避所、在生人之地、尔为我业兮、';
W._Psm142_6='我底于至微、其听我呼吁、拯我于迫我者、以其强于我兮、';
W._Psm142_7='导我出囹圄、俾我称颂尔名、尔将厚待我、义人环我兮、';
W._Psm143_1='耶和华欤、听我祈祷、倾耳听我恳求、以信义俞允我兮、';
W._Psm143_2='勿行鞫于尔仆、依尔视之、在世无一义人兮、';
W._Psm143_3='仇敌迫我、倾我于地、俾我处于幽暗、如久死之人兮、';
W._Psm143_4='我神昏愦、我心凄惨兮、';
W._Psm143_5='我追忆昔日、思尔经纶、默念尔手所为兮、';
W._Psm143_6='向尔举手、中心望尔、如槁壤之望雨兮、';
W._Psm143_7='耶和华欤、其速允我、我神疲惫、勿向我掩面、免我同于就墓之人兮、';
W._Psm143_8='我惟尔是恃、俾于清晨得闻慈言、我心仰尔、示我当行之路兮、';
W._Psm143_9='耶和华欤、援我于敌、我逃匿于尔兮、';
W._Psm143_10='尔为我上帝、尚其训我以行尔志、尔神乃善、祈导我于安平之地兮、';
W._Psm143_11='耶和华欤、缘尔名而苏我、以尔义出我于难兮、';
W._Psm143_12='我为尔仆、其依尔慈绝我敌、苦我者悉灭之兮、';
W._Psm144_1='耶和华我磐石、宜颂美之、彼训我手以战、教我指以鬬兮、';
W._Psm144_2='为我慈惠、我保障、我高台、我救者、我干盾、我所托庇、使我民服于我兮、';
W._Psm144_3='耶和华欤、世人为谁、尔乃念之、人子为谁、尔乃顾之、';
W._Psm144_4='世人如气息、其日如影迅逝兮、';
W._Psm144_5='耶和华欤、尔其垂诸天而临格、扪山岳而烟腾兮、';
W._Psm144_6='闪电以溃敌、发矢以乱之兮、';
W._Psm144_7='自上伸手以拯我、援我于巨浸、及外族之手兮、';
W._Psm144_8='彼口言诳、右手为伪兮、';
W._Psm144_9='上帝欤、我讴新歌、以十弦琴歌颂尔兮、';
W._Psm144_10='尔乃拯救诸王、援仆大卫、脱于凶刃兮、';
W._Psm144_11='尔其援我、脱于外族之手、彼口言诳、右手为伪兮、○';
W._Psm144_12='日后我之少男、如长成之树、我之女子、如屋偶之石、依宫殿之式而雕镂兮、';
W._Psm144_13='我仓丰盈、可发百谷、我羊在野、孳息万千、';
W._Psm144_14='我牛负重、敌不来侵、我不出御、街衢无号呼兮、';
W._Psm144_15='民际斯况、其有福矣、以耶和华为上帝、斯民其有福兮、';
W._Psm145_1='我王上帝欤、我必尊崇尔、永久称颂尔名兮、';
W._Psm145_2='日称颂尔、颂美尔名、迄于永久兮、';
W._Psm145_3='耶和华为大、深堪颂美、其大莫测兮、';
W._Psm145_4='世世相继、颂赞尔经纶、宣扬尔能事兮、';
W._Psm145_5='尔威严之尊荣、奇异之作为、我思维之兮、';
W._Psm145_6='人必述尔可畏之能事、我必宣尔之尊大兮、';
W._Psm145_7='人必扬尔鸿慈之志、歌尔公义兮、';
W._Psm145_8='耶和华乃仁慈矜悯、迟于发怒、富有慈惠兮、';
W._Psm145_9='耶和华善待万有、恩宠及于所造兮、';
W._Psm145_10='耶和华欤、尔所经营、必称谢尔、尔之圣民、咸称颂尔兮、';
W._Psm145_11='必道尔国之荣、言尔之能兮、';
W._Psm145_12='俾人知尔能事、与尔国之威荣兮、';
W._Psm145_13='尔国永存、尔权万世弗替兮、';
W._Psm145_14='颠仆者、耶和华扶之、屈抑者起之兮、';
W._Psm145_15='众目惟尔是望、随时尔给以食兮、';
W._Psm145_16='尔展厥手、以餍群生之欲兮、';
W._Psm145_17='耶和华所为皆义、所行皆仁兮、';
W._Psm145_18='凡呼吁耶和华、以诚呼吁之者、彼则近之兮、';
W._Psm145_19='寅畏之者、必成其愿、听其呼吁、而救之兮、';
W._Psm145_20='凡爱耶和华者、必保佑之、惟彼恶人、则灭绝之兮、';
W._Psm145_21='我口必颂美耶和华、愿凡有血气者、称颂其圣名、永世靡已兮、';
W._Psm146_1='尔其颂美耶和华、我心颂美耶和华兮、';
W._Psm146_2='我毕生颂美耶和华、我命尚在、必歌颂我上帝兮、';
W._Psm146_3='勿恃君王、勿倚世人、彼莫能助兮、';
W._Psm146_4='其气一绝、归于厥土、所有图谋、即日消亡兮、';
W._Psm146_5='以雅各之上帝为助、以其上帝耶和华为望、斯人其有福兮、';
W._Psm146_6='彼造天地海、与其中所有、保守诚实、至于永久兮、';
W._Psm146_7='受虐者、为之伸冤、饥饿者、给之以食、幽囚者、耶和华释之兮、';
W._Psm146_8='蒙瞆者、耶和华明之、屈抑者、耶和华起之、为义者、耶和华爱之兮、';
W._Psm146_9='耶和华保宾旅、扶孤寡、颠倒恶人之途兮、';
W._Psm146_10='耶和华永远操权、郇欤、尔之上帝操权、迄于万世、尔其颂美耶和华兮、';
W._Psm147_1='尔其颂美耶和华、因歌颂我上帝、为善为美、颂美乃宜兮、';
W._Psm147_2='耶和华建耶路撒冷、集以色列驱散之民兮、';
W._Psm147_3='痛心者医之、而裹其创兮、';
W._Psm147_4='核厥星辰、咸命以名兮、';
W._Psm147_5='我主为大、能力最宏、智慧无穷兮、';
W._Psm147_6='谦卑者、耶和华扶之、作恶者、倾之于地兮、';
W._Psm147_7='尔其讴歌、称谢耶和华、鼓琴歌颂我上帝兮、';
W._Psm147_8='彼以云蔽天、为地备雨、使草滋长于山兮、';
W._Psm147_9='赐食于兽、及啼噪之鸦雏兮、';
W._Psm147_10='不喜马力、不悦人股兮、';
W._Psm147_11='惟寅畏耶和华、仰望其慈惠者、乃其所悦兮、';
W._Psm147_12='耶路撒冷欤、颂美耶和华、郇欤、颂美尔上帝兮、';
W._Psm147_13='盖彼固尔门楗、锡嘏尔中子女兮、';
W._Psm147_14='使尔境内平康、饫尔以嘉麦兮、';
W._Psm147_15='其命宣传于地、其言颁行甚速兮、';
W._Psm147_16='降雪如羊毛、散霜如灰尘兮、';
W._Psm147_17='掷雹如屑、其寒孰能堪兮、';
W._Psm147_18='降谕令其消融、使风吹之、则水流荡兮、';
W._Psm147_19='以其道示雅各、以其典章律例、示以色列兮、';
W._Psm147_20='至于他邦、未尝如是待之、彼之律例、他邦未之识、尔其颂美耶和华兮、';
W._Psm148_1='尔其颂美耶和华、自天颂美耶和华、于高处颂美之兮、';
W._Psm148_2='其诸使颂美之、其诸军颂美之、';
W._Psm148_3='日月颂美之、光辉之星颂美之、';
W._Psm148_4='天上之天、天上之水、咸颂美之、';
W._Psm148_5='皆当颂美耶和华之名、因其降谕、咸被造兮、';
W._Psm148_6='建兹垂之永久、定命莫能越兮、';
W._Psm148_7='自地颂美耶和华、即如海兽深渊、';
W._Psm148_8='火与雹、雪与雾、遵其命之狂风、';
W._Psm148_9='以及群山诸陵、结实之树、香柏之木、';
W._Psm148_10='百兽六畜、昆虫飞鸟、';
W._Psm148_11='地上列王、万民牧伯、世间士师、';
W._Psm148_12='幼男少女、耆老孩提、';
W._Psm148_13='皆当颂美耶和华之名、以其名独为崇高、其荣超于天地兮、';
W._Psm148_14='彼为其民、使角高举、俾其圣民、即其相亲之以色列族、以为颂美、尔其颂美耶和华兮、';
W._Psm149_1='尔其颂美耶和华、向耶和华讴新歌、在圣民会中、歌颂之兮、';
W._Psm149_2='愿以色列因造之者而喜、郇民因其王而乐兮、';
W._Psm149_3='愿其舞蹈、颂美厥名、以鼗与琴歌颂之兮、';
W._Psm149_4='耶和华喜悦其民、谦卑者、荣之以拯救兮、';
W._Psm149_5='愿圣民因获荣而欢忭、在床欢咏兮、';
W._Psm149_6='愿其口颂上帝之隆誉、手执两刃之刀兮、';
W._Psm149_7='行报复于列邦、施刑罚于众民、';
W._Psm149_8='缚其王以链、系显者以铁索兮、';
W._Psm149_9='以成所录之谳、凡厥圣民、咸有此荣、尔其颂美耶和华兮、';
W._Psm150_1='尔其颂美耶和华、在上帝圣所颂美之、在彰其能之穹苍、颂美之兮、';
W._Psm150_2='缘其能事、而颂美之、依其高大超绝、而颂美之兮、';
W._Psm150_3='当以角声颂美之、以瑟与琴颂美之兮、';
W._Psm150_4='播鼗舞蹈颂美之、以丝与竹颂美之兮、';
W._Psm150_5='以音洪之钹颂美之、以声高之钹颂美之兮、';
W._Psm150_6='凡有生气者、其颂美耶和华、尔其颂美耶和华兮、';
