W._1Co9_15='然此权、我皆未行之、今书此、非欲尔如是待我、盖我宁死、不使我所诩者归于虚也、';
W._1Co9_16='夫我宣福音、无可自诩、不得已耳、若不宣之、则祸矣、';
W._1Co9_17='若我有志为之、则有赏、即非我志、其任已托于我、';
W._1Co9_18='然则我之赏维何、即宣福音、使人不费而得之、免我尽用福音之权也、';
W._1Co9_19='盖我于众虽为自由、而自役于众、致获人愈多、';
W._1Co9_20='于犹太人、我则如犹太人、以获犹太人、于律下人、我虽非在律下、乃如律下人、以获律下人、';
W._1Co9_21='于律外人、我则如律外人、以获律外人、然我非在上帝律外、乃在基督律下也、';
W._1Co9_22='于弱者则为弱者、以获弱者、于众则如众、多方以救数人、';
W._1Co9_23='我所为者、皆为福音而为、致我与人共与之、';
W._1Co9_24='岂不知驰逐于场者、其人虽众、而得赏者惟一、尔当如是驰逐、如欲得赏者然、';
W._1Co9_25='凡角胜者、诸事节制、彼第欲得将敝之冠、我乃欲得不敝之冠也、';
W._1Co9_26='故我驰逐、非如无定、我搏鬬、非如击空、';
W._1Co9_27='乃攻克己身、使之服从、恐我宣诸人、而自见弃焉、';
W._1Co10_1='兄弟乎、我欲尔知、昔我列祖皆在云下、径行海中、';
W._1Co10_2='皆受洗于云海、以归摩西、';
W._1Co10_3='皆食一灵食、';
W._1Co10_4='皆饮一灵饮、盖所饮者、出自相随之灵磐、夫磐即基督也、';
W._1Co10_5='然其人多为上帝所不悦、故倾覆于野、';
W._1Co10_6='此为我鉴、使勿嗜恶如彼焉、';
W._1Co10_7='勿拜像、如彼有拜之者、如经云、民坐而饮食、起而嬉戏、';
W._1Co10_8='勿行淫、如彼有行之者、一日殒二万三千人、';
W._1Co10_9='勿试主、如彼有试之者、而亡于蛇、';
W._1Co10_10='勿怨尤、如彼有怨尤者、而为灭者所灭、';
W._1Co10_11='夫彼所遇者、可为鉴戒、载之于经、以警我侪末世之人、';
W._1Co10_12='故自以为立者、慎勿倾也、';
W._1Co10_13='尔所遇之试、无非人之可忍者、上帝诚信、不容尔遇试过尔所能、必于其中辟途、使能胜之、○';
W._1Co10_14='我所爱者乎、宜避拜像、';
W._1Co10_15='我似与达者言、尔当审之、';
W._1Co10_16='我所祝之杯、非与基督之血乎、我所擘之饼、非与基督之身乎、';
W._1Co10_17='盖我众乃一饼一体、因皆共此一饼也、';
W._1Co10_18='试观依形躯之以色列人、食祭物者、非与于祭坛乎、';
W._1Co10_19='然则我何谓耶、言祭像之物为足称乎、抑像为足称乎、';
W._1Co10_20='乃谓异邦所祭者、祭鬼耳、非祭上帝也、我不欲尔与于鬼也、';
W._1Co10_21='尔不能饮主杯、兼饮鬼杯、不能与主席、兼与鬼席、';
W._1Co10_22='我侪可犯主忌乎、抑力胜于主乎、○';
W._1Co10_23='物皆相宜、然不尽有益、物皆相宜、然不尽建立、';
W._1Co10_24='勿求益己、惟求益人、';
W._1Co10_25='凡售于市者食之、毋为良心而询也、';
W._1Co10_26='盖地与其所有、无不属主、';
W._1Co10_27='有不信者宴尔、而尔欲往、凡所陈者食之、毋为良心而询也、';
W._1Co10_28='设有人语尔曰、此乃祭物、则勿食之、为语尔者、且为良心也、';
W._1Co10_29='所谓良心、非尔心、乃彼心也、盖我之自由、胡为被他人之良心拟议乎、';
W._1Co10_30='若我蒙恩而共食、胡为因我所感谢者受谤乎、';
W._1Co10_31='如是、尔或食或饮、凡所为者、皆以荣上帝而为之、';
W._1Co10_32='勿使人窒碍、或犹太人、或希利尼人、或上帝会、';
W._1Co10_33='如我凡事悦众、不求益己、乃求益众、使之得救也、';
W._1Co11_1='尔当效我、如我效基督焉、○';
W._1Co11_2='我誉尔、以尔凡事念我、持守所传、如我所授于尔者、';
W._1Co11_3='我欲尔知、男之首、基督也、女之首、男也、基督之首、上帝也、';
W._1Co11_4='男祈祷宣道而蒙首、则辱其首、';
W._1Co11_5='女祈祷宣道而不蒙首、亦辱其首、与薙发无异、';
W._1Co11_6='女不蒙首、则宜翦发、若女以翦发薙发为羞、毋宁蒙首、';
W._1Co11_7='男固不宜蒙首、以其为上帝之像与荣也、而女则为男之荣、';
W._1Co11_8='盖男非自乎女、女乃自乎男、';
W._1Co11_9='男非为女而造、女乃为男而造、';
W._1Co11_10='是以为天使故、女宜蒙首、以为服权之表、';
W._1Co11_11='然于主、女非外乎男、男非外乎女、';
W._1Co11_12='盖女自乎男、男亦由于女、惟万有自乎上帝也、';
W._1Co11_13='尔自度之、女不蒙首而祷上帝、宜乎、';
W._1Co11_14='依尔本性、岂不知男之发长为辱乎、';
W._1Co11_15='惟女之发长则为荣、盖赐女以发为帕也、';
W._1Co11_16='如有欲争辩者、我侪无此例、上帝诸会亦无之、○';
W._1Co11_17='我以此谕尔、非誉之也、以尔会集、非致益而致损、';
W._1Co11_18='首焉者、闻尔会集时、互有区分、我略信之、';
W._1Co11_19='尔中必有偏党、使谙练者显焉、';
W._1Co11_20='尔之会集、非食主餐、';
W._1Co11_21='盖食时、各先食己餐、饥者有之、醉者有之、';
W._1Co11_22='尔饮食岂无家乎、抑轻视上帝会、使无者愧耻乎、然则我将何言、因此誉尔乎、不誉也、○';
W._1Co11_23='盖我受于主以授尔者、即主耶稣见卖之夜、取饼祝而擘之、';
W._1Co11_24='曰、斯乃我身、为尔者也、行此以忆我、';
W._1Co11_25='餐后、取杯亦然、曰、此杯乃新约、在于我血、每饮时、行此以忆我、';
W._1Co11_26='盖尔每食此饼、饮此杯、乃表主死、至其临焉、';
W._1Co11_27='凡不合宜而食主饼、饮主杯者、即干主身与血也、';
W._1Co11_28='人当自省、然后食斯饼、饮斯杯、';
W._1Co11_29='不辨主身而饮食者、则以饮食干鞫也、';
W._1Co11_30='是故尔中弱者病者多、寝者寝即死也亦不少、';
W._1Co11_31='若我侪自审、则不受鞫、';
W._1Co11_32='其受鞫也、乃主惩我、免与世同定罪、';
W._1Co11_33='兄弟乎、聚食时、宜彼此相待、';
W._1Co11_34='若有饥者、食于家可也、免尔以会集干鞫、其余我至时整饬之、';
W._1Co12_1='兄弟乎、论及神贶、我不欲尔不知也、';
W._1Co12_2='尔为异邦人时、惑于喑偶、随所牵引、尔所知也、';
W._1Co12_3='故我示尔、感于上帝之神、而谓耶稣可诅者、未之有也、不感于圣神、而能称耶稣为主者、亦未之有也、○';
W._1Co12_4='恩赐有殊、而神惟一、';
W._1Co12_5='职事有殊、而主惟一、';
W._1Co12_6='功用有殊、而上帝惟一、行万事于众中、';
W._1Co12_7='圣神之显著、赋于各人、以致其益、';
W._1Co12_8='或由圣神赋以睿智之言、或由圣神赋以知识之言、';
W._1Co12_9='又或由圣神赋以信德、或由圣神赋以医术、';
W._1Co12_10='更或赋以异能、或以豫言、或辨诸神、或言方言、或译方言、';
W._1Co12_11='此皆一神所行、随其所欲而颁予之、○';
W._1Co12_12='犹身一而体百、身之体虽多、究为一身、基督亦然、';
W._1Co12_13='盖我众不论犹太、希利尼、为奴、自主、皆受洗于一神、合为一身、且皆饮于一神焉、';
W._1Co12_14='夫身非一体、乃百体、';
W._1Co12_15='倘足云、吾非手、不属身、非果不属身也、';
W._1Co12_16='倘耳云、吾非目、不属身、亦非果不属身也、';
W._1Co12_17='若身尽为目、何以听、尽为耳、何以嗅、';
W._1Co12_18='今上帝随其所欲、置百体于身、';
W._1Co12_19='如悉为一体、则身安在、';
W._1Co12_20='故体虽多、而身则一、';
W._1Co12_21='目不能谓手曰、吾弗需尔、首不能谓足曰、吾弗需尔、';
W._1Co12_22='反是、身之百体、其似弱者、尤为要也、';
W._1Co12_23='人所视为体之贱者、则愈尊之、致不雅者益雅矣、';
W._1Co12_24='夫体之雅者、无所需也、上帝调和人身、使不尊者益尊、';
W._1Co12_25='俾身无间、而百体相关焉、';
W._1Co12_26='若一体苦、百体同苦、一体荣、百体同荣、';
W._1Co12_27='尔曹乃基督之身、各自为体、';
W._1Co12_28='上帝立人于会、一使徒、二先知、三教师、继以异能、医术、辅佐者、治理者、言方言者、';
W._1Co12_29='众皆使徒、先知、教师乎、';
W._1Co12_30='皆有异能、医术乎、抑皆言方言、译方言乎、';
W._1Co12_31='尔曹宜慕恩赐之大者、我且示尔以尤妙之道焉、';
W._1Co13_1='我若能言诸国诸天使之言、而无爱、则犹鸣金响钹、';
W._1Co13_2='虽能豫言、洞悉诸奥诸智、且有笃实之信、足以移山、若无爱、则我为乌有、';
W._1Co13_3='虽罄所有以施济、又舍身被焚、若无爱、则于我无益、';
W._1Co13_4='夫爱则宽忍、慈惠、不妒、不夸、不炫、';
W._1Co13_5='不妄行、不为己、不暴怒、不念恶、';
W._1Co13_6='不喜非义、而喜真理、';
W._1Co13_7='悉容、悉信、悉望、悉忍、';
W._1Co13_8='惟爱无陨、但豫言将废、方言将止、知识亦将无也、';
W._1Co13_9='今我知识未全、豫言未全、';
W._1Co13_10='迨全者至、则未全者废矣、';
W._1Co13_11='我为赤子时、所言如赤子、所知如赤子、所思如赤子、既成人、则赤子之事废矣、';
W._1Co13_12='今我侪由镜而观、茫然也、后则晤面、今我知未全、后必深知、如我之见知然、';
W._1Co13_13='今所存者、信也、望也、爱也、三者之中、惟爱为大、';
W._1Co14_1='宜趋于爱、切慕神贶、其要者能豫言也、';
W._1Co14_2='言方言者、非与人言、乃与上帝言、因无人达之、惟以其心而言奥秘也、';
W._1Co14_3='豫言者乃与人言、建立奖劝安慰也、';
W._1Co14_4='言方言者建乎己、豫言者建乎会、';
W._1Co14_5='我愿尔众言方言、尤愿尔豫言、盖言方言者、若不译之、使会建立、则豫言者较之为大矣、';
W._1Co14_6='兄弟乎、如我就尔、第言方言、而不以启示、知识、豫言、教诲语尔、则何益哉、';
W._1Co14_7='夫有声无气之物、如箫如琴、使不正其音、焉知所鼓吹者何欤、';
W._1Co14_8='角声无定、孰备战乎、';
W._1Co14_9='尔曹亦然、若舌不出易解之言、焉知所言乎、乃于空而言耳、';
W._1Co14_10='世之方言固多、莫不有其义、';
W._1Co14_11='若不识其义、则言者将以我为夷、我亦将以言者为夷矣、';
W._1Co14_12='尔曹既慕神贶、宜求充溢、以建乎会、';
W._1Co14_13='故言方言者、宜求能译、';
W._1Co14_14='如我以方言祈祷、是乃我心祈祷、而知识无所裨益、';
W._1Co14_15='何则、我将以心祈祷、亦以知识祈祷、以心歌颂、亦以知识歌颂、';
W._1Co14_16='否则、尔以心祝谢、蚩氓既不知云何、焉能依尔所谢而言阿们乎、';
W._1Co14_17='是尔祝谢诚善、而他人无所建立、';
W._1Co14_18='我谢上帝、我言方言、多于尔众、';
W._1Co14_19='但在会中、与其以方言言万言、宁以知识言五言、以训人也、○';
W._1Co14_20='兄弟乎、于心志勿为孩提、于恶慝当为赤子、于心志则为成人、';
W._1Co14_21='律载云、主曰、我以异邦之舌、远人之唇、语于斯民、亦不我听、';
W._1Co14_22='是以方言为征、非于信者、乃于不信者、豫言为征、非于不信者、乃于信者、';
W._1Co14_23='若全会既集、皆言方言、有蚩氓或不信者入、岂不谓尔狂乎、';
W._1Co14_24='若皆豫言、有不信者或蚩氓入、则为众所责、为众所拟、';
W._1Co14_25='其心之隐微显露、即伏拜上帝、言上帝诚在尔中矣、○';
W._1Co14_26='兄弟乎、是当若何、尔既集、或歌诗、或施教、或述启示、或言方言、或译方言、皆宜为建德而行、';
W._1Co14_27='如有言方言者、宜二人、多则三人、依次而言、一人译之、';
W._1Co14_28='若无译之者、则宜缄默于会中、第语诸己及上帝而已、';
W._1Co14_29='豫言者亦宜二三人、其余则辨别之、';
W._1Co14_30='旁坐者若得启示、先言者当缄默、';
W._1Co14_31='盖尔咸能依次豫言、俾众受教亦受劝、';
W._1Co14_32='夫先知之灵、服于先知也、';
W._1Co14_33='盖上帝非紊乱之上帝、乃和平之上帝、在圣徒诸会皆然、○';
W._1Co14_34='妇女在会、宜缄默勿言、务须承顺、如律所云、';
W._1Co14_35='若欲有所学、于家问其夫可也、盖妇女言于会中、耻也、';
W._1Co14_36='夫上帝之道、由尔出乎、抑独授尔乎、○';
W._1Co14_37='若有自以为先知、或属圣神者、当知我所书、乃主之命也、';
W._1Co14_38='其不知者听之、○';
W._1Co14_39='是以兄弟当慕豫言、亦勿禁言方言、';
W._1Co14_40='惟凡事合宜、循序而行焉、';
W._1Co15_1='兄弟乎、今我示尔、昔我所宣于尔之福音、即尔所受而赖之以立者、';
W._1Co15_2='尔若守之、而所信非虚、则由之得救、';
W._1Co15_3='我以所受授尔、首焉者、即基督依经所载、为我罪而死、';
W._1Co15_4='既葬、三日复起、亦依经言也、';
W._1Co15_5='见于矶法、次见于十二使徒、';
W._1Co15_6='又同时见于兄弟五百余人、其中虽有已寝者、然强半犹存焉、';
W._1Co15_7='又见于雅各、见于诸使徒、';
W._1Co15_8='卒见于我、如未及产期而生者、';
W._1Co15_9='我乃使徒之微者、曾窘逐上帝会、不堪称为使徒也、';
W._1Co15_10='我今为何如人、乃由上帝之恩、其恩施我非徒然也、我服劳越众、要非我也、上帝之恩偕我也、';
W._1Co15_11='无论我与彼、如此宣之、尔曹亦如此信之、○';
W._1Co15_12='既宣基督自死复起、何尔中有谓无死而复起者乎、';
W._1Co15_13='若无死者复起、则基督未起、';
W._1Co15_14='基督未起、则我之所宣乃虚、尔之信亦虚、';
W._1Co15_15='死者不起、则上帝未尝起基督、而我证其起之、适为妄证于上帝、';
W._1Co15_16='死者不起、则基督未尝见起、';
W._1Co15_17='基督未起、则尔之信徒然、而尔仍在罪中矣、';
W._1Co15_18='其宗基督而已寝者、亦沦亡焉、';
W._1Co15_19='若我侪望于基督者、第在今生、则较众尤为可悯也、○';
W._1Co15_20='然基督诚自死复起、为诸寝者先、先原文作初实之果';
W._1Co15_21='既因乎人而致死、亦因乎人而致死者复起、';
W._1Co15_22='盖如在亚当而众死、亦在基督而众复生、';
W._1Co15_23='但各依其序、基督为先、次则属基督者、于其临格时也、';
W._1Co15_24='基督既废诸政、诸权、诸能、付其国于父上帝、则末期至矣、';
W._1Co15_25='盖基督必秉权、迨置诸敌于其足下、';
W._1Co15_26='其终所灭之敌、即死也、';
W._1Co15_27='经云、上帝服万有于其足下、既曰服万有、则服万有者不在其中也、明矣、';
W._1Co15_28='万有既服之、则子亦服于服万有者、俾上帝为万有于万有之中、○';
W._1Co15_29='不然、为死者受洗何为耶、若死者概不复起、则为之受洗何故也、';
W._1Co15_30='且我侪何为恒冒险哉、';
W._1Co15_31='兄弟乎、我于我主基督耶稣、因尔而夸者为誓、我乃日日死也、';
W._1Co15_32='昔我于以弗所、若效常人鬬兽、有何益哉、若死者不见起、毋宁式饮式食、盖明日将死矣、';
W._1Co15_33='勿受欺、滥交败善行、';
W._1Co15_34='宜儆醒以行义、勿干罪、盖有不知上帝者、我言此以愧尔、○';
W._1Co15_35='或问死者如何见起、以若何之体而来乎、';
W._1Co15_36='愚哉、尔所播者、不死则不生、';
W._1Co15_37='且所播者、非将有之体、或麦或他谷、惟粒耳、';
W._1Co15_38='上帝随意赐体、种各有其体、';
W._1Co15_39='形躯非一、有人兽禽鱼之别、';
W._1Co15_40='有在天之体、有在地之体、在天者之荣、异于在地者、';
W._1Co15_41='日有其荣、月有其荣、星有其荣、而此星之荣、异于彼星、';
W._1Co15_42='死者复起亦然、播于必朽、起于不朽、';
W._1Co15_43='播于辱而起于荣、播于弱而起于强、';
W._1Co15_44='播乃血气之体、起则灵性之体、既有血气之体、亦有灵性之体、';
W._1Co15_45='经云、始之亚当、成维生之魂、终之亚当、为赐生之灵、';
W._1Co15_46='然属灵者非在先、属血气者在先、属灵者继之、';
W._1Co15_47='先者本乎地而属土、后者乃本乎天、';
W._1Co15_48='属土者如何、凡属土者亦如何、属天者如何、凡属天者亦如何、';
W._1Co15_49='我侪既有属土者之状、亦将有属天者之状矣、○';
W._1Co15_50='兄弟乎、我谓血气不能承上帝国、必朽不能承不朽、';
W._1Co15_51='我以奥秘示尔、我侪不尽寝、乃将尽化、';
W._1Co15_52='顷刻瞬息之间、于末次角响时则然、盖角将响、死者见起而不朽、而我侪化矣、';
W._1Co15_53='此必朽者、将衣以不朽、此必死者、将衣以不死、';
W._1Co15_54='必朽者既衣以不朽、必死者既衣以不死、所记死被消灭者之言、应矣、';
W._1Co15_55='死乎、尔胜安在、死乎、尔锋安在、';
W._1Co15_56='死之锋罪也、罪之权律也、';
W._1Co15_57='感谢上帝、赐我侪由主耶稣基督得胜焉、';
W._1Co15_58='故我所爱之兄弟、当贞固不摇、恒务主工、盖知尔曹之劳、于主非徒然也、';
W._1Co16_1='论为圣徒捐金、如我所命加拉太诸会者、尔曹亦宜行之、';
W._1Co16_2='每七日之首日、各量其所入而蓄之、免我来时始捐也、';
W._1Co16_3='我至时、尔书所许者、我则遣之、俾携尔惠至耶路撒冷、';
W._1Co16_4='我若宜往、彼则偕行、';
W._1Co16_5='我经行马其顿时、则将诣尔、盖我欲经行马其顿也、';
W._1Co16_6='或偕尔居、或度冬、我所欲往、得尔送行、';
W._1Co16_7='今我不欲途间见尔、若主许之、则望与尔偕居几时耳、';
W._1Co16_8='但我将寓以弗所、迨至五旬节、';
W._1Co16_9='盖大而有效之门、开于我前、而敌者益多焉、○';
W._1Co16_10='若提摩太至、尔宜顾之、俾其无惧、因彼务主工如我然、';
W._1Co16_11='毋轻视之、惟送之安然前行以就我、我俟彼与诸兄弟偕来、';
W._1Co16_12='至于兄弟亚波罗、我力劝其同诸兄弟就尔、但此时彼不欲来、得间必至、○';
W._1Co16_13='宜儆醒立于信、刚毅如丈夫、';
W._1Co16_14='凡事以爱而行、○';
W._1Co16_15='兄弟乎、尔知司提反家、乃亚该亚初实之果、且专事圣徒者、';
W._1Co16_16='我劝尔曹顺服如是之人、及凡同作同劳者、';
W._1Co16_17='我喜司提反、福徒拿都、亚该古来、以其补尔之不逮也、';
W._1Co16_18='缘彼已慰尔我之心、如此人者、尔宜识之、○';
W._1Co16_19='亚西亚诸会问尔安、亚居拉百基拉与在其家之会、缘主切问尔安、';
W._1Co16_20='诸兄弟问尔安、尔宜接吻维圣、互相问安、○';
W._1Co16_21='我保罗手书问尔安、';
W._1Co16_22='若有不爱主者、其人可诅、我主临矣、';
W._1Co16_23='愿主耶稣基督之恩偕尔、';
W._1Co16_24='我宗基督耶稣之爱偕尔众、阿们、';
