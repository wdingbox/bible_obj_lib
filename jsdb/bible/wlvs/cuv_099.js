W._Eze35_1='耶和华谕我曰、';
W._Eze35_2='人子欤、其面西珥山而预言曰、';
W._Eze35_3='主耶和华云、西珥山乎、我为尔敌、必举手攻尔、使尔荒凉、令人骇异、';
W._Eze35_4='毁尔城邑、使尔荒凉、则知我乃耶和华、';
W._Eze35_5='因尔恒怀仇怨、且于以色列族遭难之时、受罚之际、付之于刃、';
W._Eze35_6='主耶和华曰、我指己生而誓、我必使尔遭血、血必追袭尔、尔既不恶血、故血必追袭尔也、';
W._Eze35_7='我将使西珥山荒凉、令人骇异、往来之人、绝于其中、';
W._Eze35_8='被戮者遍于山冈、被刃者仆于陵谷溪涧、';
W._Eze35_9='我将使尔恒为荒墟、尔之城邑、无人居处、则知我乃耶和华、';
W._Eze35_10='尔曰、此二国二族、必归于我、为我所有、第耶和华在彼、';
W._Eze35_11='故主耶和华曰、我指己生而誓、尔以憾恨、而忿嫉我民、我必依此待尔、我鞫尔时、必自显于其中、';
W._Eze35_12='尔指以色列山冈谤渎云、彼既荒凉、付我吞噬、必知我耶和华悉闻斯言矣、';
W._Eze35_13='尔以口向我夸大、烦言攻我、我已闻之、';
W._Eze35_14='主耶和华曰、全地欢乐之际、我必使尔荒凉、';
W._Eze35_15='尔因以色列族之业荒凉而喜、我必依尔所行而报尔、西珥山乎、尔及以东全地、必皆荒凉、则知我乃耶和华、';
W._Eze36_1='人子欤、当对以色列山冈预言曰、以色列山冈乎、其听耶和华言、';
W._Eze36_2='主耶和华曰、敌指尔云、嘻嘻、上古之高地、为我所有、';
W._Eze36_3='故尔当预言曰、主耶和华云、敌人使尔荒凉、四周吞噬、俾为列国遗民之业、为喋喋者谈论、被人毁谤、';
W._Eze36_4='以色列山冈欤、宜听主耶和华言、主耶和华告诸山冈涧谷、荒芜之区、委弃之邑、为四周列国遗民所劫掠讥诮者、';
W._Eze36_5='主耶和华云、列国遗民及以东全地、满心喜乐、衷怀轻藐、据有我地、驱逐居民、劫掠殆尽、故我忌嫉、愤烈若火、而加谴责、';
W._Eze36_6='尔其指以色列地预言、对山冈涧谷曰、主耶和华云、因尔负异邦之毁辱、我以忿嫉而言、';
W._Eze36_7='主耶和华曰、我既举手而言、尔四周之列邦、必负其辱、';
W._Eze36_8='以色列山冈乎、尔必为我民以色列、发枝结实、盖其归期迩矣、';
W._Eze36_9='我必转而为尔、俾得耕种、';
W._Eze36_10='我必使以色列家、生齿繁衍于尔上、邑有居民、荒虚复建、';
W._Eze36_11='我必增人畜于尔上、俾其孳息繁庶、居民如昔、我待遇尔、较前尤厚、则知我乃耶和华、';
W._Eze36_12='且使我民以色列、往来于尔中、据尔为业、不复丧其子、';
W._Eze36_13='主耶和华曰、有人云、尔素吞噬人、使民丧子、';
W._Eze36_14='今而后不复吞噬人、不复使尔民丧子、主耶和华言之矣、';
W._Eze36_15='亦不复闻异邦之毁辱、不复受列国之谤渎、不复使尔民颠踬、主耶和华言之矣、○';
W._Eze36_16='耶和华谕我曰、';
W._Eze36_17='人子欤、以色列家居故土时、以其所行所为玷污之、其行之污、我视若行癸不洁之妇、';
W._Eze36_18='彼流人血、崇拜偶像、玷污斯土、故我倾怒其上、';
W._Eze36_19='散之于列国、分之于异邦、依其所行所为而鞫之、';
W._Eze36_20='彼至异邦、污我圣名、因人指之曰、斯为耶和华之民、出于其地者、';
W._Eze36_21='惟我惜我圣名、即以色列家至异邦所污者、';
W._Eze36_22='故当谓以色列家云、主耶和华曰、以色列家乎、我之行是、非为尔故、乃为我圣名、尔至异邦所污者、';
W._Eze36_23='尔在异邦污我大名、我必使之成圣、我于尔前既显为圣、异邦则知我乃耶和华、主耶和华言之矣、';
W._Eze36_24='我必导尔出于异邦、集尔离乎列国、引尔归于故土、';
W._Eze36_25='以清水洒尔、使尔为洁、涤尔诸污、除尔所有之偶像、';
W._Eze36_26='以新心赐尔、以新神赋于尔衷、去尔石心、锡以肉心、';
W._Eze36_27='以我神赋于尔衷、使尔循我典章、守我律例、而遵行之、';
W._Eze36_28='尔必居于我赐尔祖之地、尔为我民、我为尔上帝、';
W._Eze36_29='援尔脱于诸污、使五谷丰登、不加尔饥馑、';
W._Eze36_30='木实增益、土产繁盛、不复因饥馑受辱于异邦、';
W._Eze36_31='尔必追念尔之恶行、与所为不善、则因尔罪恶、及可恶之事、而自怨焉、';
W._Eze36_32='主耶和华曰、以色列家乎、当知我之行是、非为尔故、宜为尔途含羞怀惭、';
W._Eze36_33='主耶和华曰、我洁尔脱于愆尤之日、必使尔邑复有居民、荒墟复建、';
W._Eze36_34='荒寂之地、过者目睹、必复耕耘、';
W._Eze36_35='人必曰、昔也斯土荒芜、今则若伊甸囿、荒凉寂寞倾毁之邑、今有垣墉居民、';
W._Eze36_36='四周所遗之族、必知我耶和华建造倾毁之区、培植荒芜、我耶和华言之、亦必成之、○';
W._Eze36_37='主耶和华曰、以色列家若求于我、我必允之、俾其生齿繁多、有若羊群、';
W._Eze36_38='使荒凉之邑充满人群、若于耶路撒冷节期、牺牲之群、则知我乃耶和华、';
W._Eze37_1='耶和华感我、藉其神导我出、置我于谷、其中盈以骨、';
W._Eze37_2='使我巡其四周、见谷中布骨甚多、殊为枯槁、';
W._Eze37_3='遂谕我曰、人子欤、此骨可生乎、我曰、主耶和华、尔知之矣、';
W._Eze37_4='又谕我曰、对斯骨预言云、尔枯骨乎、其听耶和华言、';
W._Eze37_5='主耶和华谓骨曰、我必以气赋于尔中、使尔得生、';
W._Eze37_6='亦必加尔以筋、益尔以肌、蔽尔以肤、赋尔以气、尔则得生、而知我乃耶和华、';
W._Eze37_7='我遵命而预言、言时有声、地震、骨乃凑集、互相联合、';
W._Eze37_8='我视之、见骨上加以筋、益以肌、蔽以虏、惟其中无气、';
W._Eze37_9='又谕我曰、人子欤、其对风预言曰、主耶和华云、气乎、来自四方、嘘于斯被杀者、使之得生、';
W._Eze37_10='我遵命而预言、气乃入于其中；彼则得生而起立；成为至大之军；';
W._Eze37_11='主谕我曰、人子欤、此骨即以色列全家、彼曰、我骨已枯、我望己失、我悉灭绝、';
W._Eze37_12='故当预言、告之曰、主耶和华云、我民乎、我必启尔墓、俾尔出、导尔入以色列地、';
W._Eze37_13='我民乎、我既启尔墓、俾尔出、则知我乃耶和华、';
W._Eze37_14='我必以我神赋于尔中、使尔得生、安尔于故土、则知我耶和华既言之、亦成之焉、○';
W._Eze37_15='耶和华谕我曰、';
W._Eze37_16='人子欤、其取一杖、书于上曰、是为犹大、及同侪以色列族、又取一杖、书于上曰、是为约瑟之以法莲、及同侪以色列全家、';
W._Eze37_17='连此二杖、成为一杖、在于尔手、';
W._Eze37_18='尔民族问尔曰、作此何意、不示我乎、';
W._Eze37_19='则告之曰、主耶和华云、我必取以法莲手中、约瑟与其同侪以色列支派之杖、置于犹大之杖、连之为一、在于我手、成为一杖、';
W._Eze37_20='尔所书之二杖、当执于手、俾众目睹、';
W._Eze37_21='告之曰、主耶和华云、我必取以色列族、出于所至之邦、自四方集之、导入故土、';
W._Eze37_22='使于斯土合为一邦、在以色列山、为一王所治、不复为二族、不分为二国、';
W._Eze37_23='不复以偶像、与可憎之物、及其罪愆、而污厥身、我必拯之、出于干罪之区、使成清洁、彼为我民、我为其上帝、';
W._Eze37_24='我仆大卫必为其王、斯众惟有一牧、循我律例、守我典章、而遵行之、';
W._Eze37_25='彼与子孙、必永居于我赐我仆雅各、厥祖所居之地、我仆大卫必为其君、历世弗替、';
W._Eze37_26='我必与立平和之约、永世不废、使其安居、生齿繁衍、设我圣所于其中、迄于永久、';
W._Eze37_27='我幕亦在其中、我为其上帝、彼为我民、';
W._Eze37_28='我圣所既永在其中、列邦则知我乃耶和华、使以色列族成圣焉、';
W._Eze38_1='耶和华谕我曰、';
W._Eze38_2='人子欤、当面玛各地之歌革、即罗施米设土巴之君、而预言曰、';
W._Eze38_3='主耶和华云、罗施米设土巴之君歌革乎、我为尔敌、';
W._Eze38_4='必以钩贯尔颊、使尔旋转、曳尔出境、及尔全军、战马骑兵、悉著戎衣、成为大队、执干盾、挥刀剑、';
W._Eze38_5='波斯古实与弗偕之、咸执干戴盔、';
W._Eze38_6='歌篾及其众、北极之陀迦玛族及其众、又有多民偕之、';
W._Eze38_7='尔与同集之军、当预备之、尔为其帅、';
W._Eze38_8='以色列山久为荒芜、惟彼庶民免于刃者、将自多国而集、安居斯土、历年既久、尔必奉命而入其境、';
W._Eze38_9='尔及有众、与所偕之诸族、将若暴风猝至、若云蔽覆斯土、';
W._Eze38_10='主耶和华曰、是日、尔心必起恶念、而设诡谋、';
W._Eze38_11='云、无城之地、安靖之民、无城垣、无门楗、我必往焉、';
W._Eze38_12='其地昔为荒墟、今则有人居处、集自列邦、聚货财、豢牲畜、居其高处、我必攻之、劫掠其物、';
W._Eze38_13='示巴底但、与他施之商旅、及其稚狮、将诘尔云、尔来欲劫夺乎、尔集斯众、欲虏掠乎、欲攘金银、劫牲畜、夺货物、掠取多财乎、○';
W._Eze38_14='人子欤、尔对歌革预言曰、主耶和华云、我民以色列安居时、尔岂不得而知之乎、';
W._Eze38_15='尔自所居北极之地而来、多族偕至、咸乘马、其数甚众、成为大军、';
W._Eze38_16='歌革欤、尔来攻我民以色列、若云覆地、越至末日、我必导尔伐我土地、使我因尔彰显为圣、列邦目睹、彼则识我、';
W._Eze38_17='主耶和华曰、昔我托我诸仆、以色列先知、历年预言云、我必使尔来攻我民、所言者、非尔乎、';
W._Eze38_18='主耶和华曰、歌革来攻以色列地时、我怒愤烈、必发于鼻、';
W._Eze38_19='我以忌嫉烈怒而言曰、是日以色列地、必震动殊甚、';
W._Eze38_20='海鱼飞鸟、野兽昆虫、及天下亿兆、必战栗于我前、山岳崩颓、磐岩坠落、垣墉倾圮、';
W._Eze38_21='主耶和华曰、我必自我诸山、召刃至而击之、彼军各以其刃、互相残杀、';
W._Eze38_22='我必以疫与血惩之、以霪雨大雹、电火硫磺降之、及其有众、与所偕之诸族、';
W._Eze38_23='我必自显为大为圣、万邦目睹、则知我乃耶和华、';
W._Eze39_1='人子欤、当对歌革预言曰、主耶和华云、罗施米设土巴之君歌革乎、我为尔敌、';
W._Eze39_2='使尔旋转、导尔出北极地、至以色列山、';
W._Eze39_3='击尔弓脱乎左手、使尔矢陨自右手、';
W._Eze39_4='尔及有众、与偕尔之诸族、将仆于以色列山、我必以尔付于鸷鸟野兽食之、';
W._Eze39_5='尔将仆于田野、主耶和华曰、我言之矣、';
W._Eze39_6='我必降火于玛各、及洲岛安居者、俾知我乃耶和华、';
W._Eze39_7='彰我圣名于我民以色列中、俾我圣名不复受侮、列邦则知我乃耶和华、以色列之圣者、';
W._Eze39_8='主耶和华曰、我所言之日、今已至矣、事必成焉、';
W._Eze39_9='以色列诸邑居民必出、取其器械、干盾弓矢、杖梃矛戟、为薪燃火、七年之久、';
W._Eze39_10='无庸拾薪于野、伐木于林、惟以器械燃火、昔为所劫、今则劫之、昔为所虏、今反虏之、主耶和华言之矣、○';
W._Eze39_11='是日也、在以色列地、海东往来之谷、我必赐于歌革、以为葬地、人必瘗之于彼、及其群众、阻人往来、称之曰哈们歌革谷、';
W._Eze39_12='以色列家葬尸、必历七月、以洁其地、';
W._Eze39_13='斯土众民瘗之、而得令名、于我获荣之日、主耶和华言之矣、';
W._Eze39_14='彼必简人恒巡斯土、瘗埋所遗于地之尸、以洁其地、历至七月、必巡察之、';
W._Eze39_15='凡巡斯土者、见人之骨、则立志于旁、待葬者瘗之于哈们歌革谷、';
W._Eze39_16='必名其邑曰哈摩那、如是俾地成洁、○';
W._Eze39_17='主耶和华曰、人子欤、当告飞鸟野兽云、我于以色列山、为尔备大祭、尔其会集、自四方而来、食肉饮血、';
W._Eze39_18='食勇士之肉、饮牧伯之血、以为牡绵羊、羔羊、牡山羊、牡牛、皆巴珊之肥畜、';
W._Eze39_19='我为尔所宰之祭品、尔将饱食其脂、醉饮其血、';
W._Eze39_20='尔于我席、将饫马与乘马者、勇士及诸战士、主耶和华言之矣、';
W._Eze39_21='我必彰我荣于列邦、万民必见我所行之鞫、所加之罚、';
W._Eze39_22='自是日而后、以色列家、必知我乃彼之上帝耶和华、';
W._Eze39_23='列邦亦知以色列家之被虏、乃因其愆尤、彼获罪于我、故我掩面不顾、付之敌手、悉陨于刃、';
W._Eze39_24='我依其污蔑罪恶而待之、掩面而不之顾、○';
W._Eze39_25='主耶和华曰、我今必反雅各之俘囚、矜悯以色列全家、为我圣名而热中、';
W._Eze39_26='迨彼安居故土、无人使之恐怖、必因干罪于我、怀惭负咎、';
W._Eze39_27='在我导之归自列邦、集之出于敌国、我显为圣于彼、多邦目睹之时、';
W._Eze39_28='我使之虏于列邦、复集之归于故土、不遗一人、彼则知我乃其上帝耶和华、';
W._Eze39_29='我不复掩面、而不之顾、盖我以我神注于以色列家、主耶和华言之矣、';
