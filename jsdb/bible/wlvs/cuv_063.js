W._Job13_1='此皆我目击之、我耳闻而悉之、';
W._Job13_2='尔所知者、我亦知之、不亚于尔、';
W._Job13_3='我诚欲与全能者言、与上帝辩、';
W._Job13_4='尔乃造妄言者、俱为无用之医、';
W._Job13_5='愿尔缄默无言、斯为尔智、';
W._Job13_6='请听我之分析、聆我口诉、';
W._Job13_7='尔为上帝出妄语、言诡词乎、';
W._Job13_8='尔徇上帝之情、为之争辩乎、';
W._Job13_9='上帝究尔、岂为美乎、岂可欺上帝、如人之欺人乎、';
W._Job13_10='尔若暗然徇情、彼必谴尔、';
W._Job13_11='其尊荣不令尔畏乎、其威烈不临于尔乎、';
W._Job13_12='尔之格言、乃灰尘之格言、尔之保障、乃土壤之保障、';
W._Job13_13='尔其缄默、容我言之、无论何遇、我自当之、○';
W._Job13_14='我胡为悬己肉于齿、置己命于手乎、';
W._Job13_15='彼必杀我、我无所望、然必以我所行、白于其前、';
W._Job13_16='不虔之人、不得诣之、此为我得救之望也、';
W._Job13_17='愿尔谛听我言、容我之词、入尔之耳、';
W._Job13_18='今我既陈我事、知己为义、';
W._Job13_19='谁与我辩、有之、我则缄默、绝气而亡、';
W._Job13_20='惟有二事、莫行于我、则我不避尔面、';
W._Job13_21='即撤尔手离我、勿以威烈怖我、';
W._Job13_22='于是尔问我对、抑我陈尔答、';
W._Job13_23='我愆我罪几何、请以我之罪过示我、';
W._Job13_24='尔何掩面、以我为雠、';
W._Job13_25='尔岂迫风飘之落叶、逐枯槁之草芥乎、';
W._Job13_26='乃录苦事以惩我、使任幼年之罪责、';
W._Job13_27='尔桎我足、察我蹊径、限我步履、';
W._Job13_28='我如已腐之物、为蠹所坏之衣、';
W._Job14_1='由妇所生之人、时日短促、忧苦充盈、';
W._Job14_2='其出如花、而遭翦伐、如影之驰、不得停留、';
W._Job14_3='若是者、尔岂启目视之、俾我受鞫乎、';
W._Job14_4='孰能出洁者于不洁、无一能之、';
W._Job14_5='人之年日既定、月数在尔、尔为之立限制、不能逾越、';
W._Job14_6='请尔转目不顾之、俾得休息、如佣之毕其工、';
W._Job14_7='夫木被斫、尚望复萌、柔枝生发不绝、';
W._Job14_8='其根虽老于土、其干亦槁于地、';
W._Job14_9='及得水汽、必萌芽生枝、同于新植、';
W._Job14_10='惟人死而僵、其气既绝、则安在哉、';
W._Job14_11='海水竭尽、河涸而干、';
W._Job14_12='人亦如是、寝而不兴、迨天终尽、无复觉寤、长眠不起、';
W._Job14_13='愿尔藏我于阴府、匿我于隐处、俟尔怒息、为我定期、而记念我、';
W._Job14_14='人死岂能复生乎、我愿忍此战争之日、以待被释、';
W._Job14_15='尔呼我应、尔手所造、必加顾惜、';
W._Job14_16='今尔数我步履、察我罪辜、';
W._Job14_17='囊封我过、密缝我愆、';
W._Job14_18='山崩而没、磐移其所、';
W._Job14_19='水流剥石、浪涌冲沙、尔绝人之望、亦若是、';
W._Job14_20='尔常胜人、使之逝世、改其容颜、遣之长往、';
W._Job14_21='其子尊荣、彼不之知、降为卑贱、亦不之觉、';
W._Job14_22='惟其身痛楚、中心伤悲而已、';
W._Job15_1='提幔人以利法曰、';
W._Job15_2='智者岂可以虚识为对、以东风充怀乎、';
W._Job15_3='岂可以无益之言、无效之语而辩乎、';
W._Job15_4='尔乃废人寅畏、阻人虔诚、于上帝前、';
W._Job15_5='尔恶训尔之口、尔择谲者之舌、';
W._Job15_6='罪尔者、非我也、乃尔口也、尔唇证尔之非、';
W._Job15_7='尔为首生之人乎、尔之受造、先于山乎、';
W._Job15_8='上帝秘旨、尔得闻乎、智慧尔独擅乎、';
W._Job15_9='尔何所知、我侪不知耶、尔何所明、我侪不明耶、';
W._Job15_10='我中有皓首者、有高寿者、较尔父尤长、';
W._Job15_11='上帝之慰藉、语尔之婉言、尔视为琐屑乎、';
W._Job15_12='尔心曷迫尔、尔目曷发赤、';
W._Job15_13='致尔专心逆上帝、任口出言词、';
W._Job15_14='世人维何、能为洁乎、妇所生者维何、得称义乎、';
W._Job15_15='夫上帝不恃其圣者、在其目中、穹苍犹为不洁、';
W._Job15_16='况污秽可憎、饮恶如水之人乎、';
W._Job15_17='我将示尔、尔其听之、我所见者、我必述之、';
W._Job15_18='即哲人受于列祖、而不隐者也、';
W._Job15_19='斯地独赐于彼、且无外人经历其间、';
W._Job15_20='其言曰、恶人终身劳苦、一生之日、即为强暴所积之年、';
W._Job15_21='惊骇之声、常闻于耳、亨通之时、残贼临之、';
W._Job15_22='彼不信己可自幽暗而返、乃为锋刃所待、';
W._Job15_23='流离求食、曰食何在、自知幽暗之日伊迩、';
W._Job15_24='灾难凄惨、使之恐惧、其胜之也、有若备战之王、';
W._Job15_25='因其举手以攻上帝、狂傲以敌全能者、';
W._Job15_26='彼强厥项、以厚盾冲突之、';
W._Job15_27='其面丰腴、其腰肥大、';
W._Job15_28='居于荒凉之邑、无人居处、将为邱墟之第、';
W._Job15_29='不得富有、其业不恒、其物产不增盛于地、';
W._Job15_30='彼不得出幽暗、火灼其枝、必亡于上帝之嘘气、';
W._Job15_31='彼勿恃虚伪以自欺、盖虚伪必为其报、';
W._Job15_32='未及时而已成、其枝不得复青、';
W._Job15_33='如葡萄果、未稔而先落、如橄榄花、既开而即谢、';
W._Job15_34='不虔之辈、必无果实、贪贿之幕、必被焚毁、';
W._Job15_35='彼惟孕慝生恶、心具诡谲、';
W._Job16_1='约伯曰、';
W._Job16_2='如斯之言、我闻之屡矣、尔之慰藉、反增苦恼、';
W._Job16_3='虚诞之词、有终极乎、尔之应对、何所激耶、';
W._Job16_4='我亦能言尔所言、假使尔心处于我心之境、我亦能辑词责尔、向尔摇首、';
W._Job16_5='然我必以口坚尔志、以舌解尔忧、';
W._Job16_6='我虽言之、我忧不解、我若不言、我忧其离我乎、';
W._Job16_7='上帝使我困惫、俾我亲朋离逖、';
W._Job16_8='尔拘执我、以惩我罪、憔顇之状、面证我过、';
W._Job16_9='以怒破裂我、窘迫我、向我切齿、我敌拭目视我、';
W._Job16_10='彼众向我张吻、批颊辱我、集会攻我、';
W._Job16_11='上帝付我于不虔之辈、投我于恶人之手、';
W._Job16_12='我素平康、彼乃折我、执我之颈、掷而碎我、以我为的、';
W._Job16_13='彼之射者环我、剖我肾、不施矜恤、沥我胆于地、';
W._Job16_14='屡加毁坏、有若勇士、趋而攻我、';
W._Job16_15='我缝麻布于我肤、污我角于尘埃、';
W._Job16_16='我面因泣而赤、目蒙阴翳、';
W._Job16_17='然我手无虐、我祷维洁、';
W._Job16_18='地欤、勿掩我血、勿止我吁、';
W._Job16_19='今我在天有为证者、在上有作保者、';
W._Job16_20='友朋姗笑、我目对上帝而流涕、';
W._Job16_21='愿上帝为人辨冤于其前、并在人之邻里中、';
W._Job16_22='盖阅数载、我必行不返之途矣、';
W._Job17_1='我神已衰、我日已尽、邱墓已为我备、';
W._Job17_2='姗笑者偕我、彼之激我、我目恒睹之、';
W._Job17_3='祈给一质、自为我保、尔外、谁与我拊掌乎、';
W._Job17_4='尔蔽其心、懵焉无智、故尔弗高举之、';
W._Job17_5='凡控其友朋、以为可劫者、其子之目必盲、';
W._Job17_6='上帝使我为民话柄、彼众亦唾我面、';
W._Job17_7='我目因忧而眊、肢体如影、';
W._Job17_8='正人因此骇异、无辜者奋兴、以攻不虔之人、';
W._Job17_9='然义人仍守厥道、手洁者久而弥强、';
W._Job17_10='尔曹其复来、我于尔中、不得一哲人也、';
W._Job17_11='我日已逝、我志所谋、我心所愿、俱已绝矣、';
W._Job17_12='彼众变夜为昼、谓光近暗、';
W._Job17_13='我若冀阴府为室、于幽暗下榻、';
W._Job17_14='谓墓为父、谓虫为母、为姊、';
W._Job17_15='则我所望安在、我所冀者、其孰见之、';
W._Job17_16='迨至安寝于土、则所望者、下及阴府之楗而已、';
W._Job18_1='书亚人比勒达曰、';
W._Job18_2='尔寻言词、何时而止、尔其思之、我则与言、';
W._Job18_3='曷以我侪为兽、目中视为不洁、';
W._Job18_4='尔以忿怒破裂己身、岂得缘尔故、大地见弃、磐石移其所哉、';
W._Job18_5='夫恶人之光必灭、其焰不耀、';
W._Job18_6='其幕之光必暗、其上之灯必熄、';
W._Job18_7='健壮之步履、将见狭隘、自设之计谋、转致倾覆、';
W._Job18_8='其足陷之于网罗、自行于羁绊、';
W._Job18_9='樊笼钳其踵、机槛拘其身、';
W._Job18_10='绳索为之藏于土、罟擭为之设于途、';
W._Job18_11='威烈四起、使之惊惶、追逐其后、';
W._Job18_12='其力因饥而衰、祸患俟于其侧、';
W._Job18_13='其肌肤被噬、其肢体为死亡之长子所吞、';
W._Job18_14='彼必见拔于所恃之幕、携诣威烈之王、';
W._Job18_15='非彼所属、将居其幕、硫磺播于其处、';
W._Job18_16='其根槁于下、其枝翦于上、';
W._Job18_17='其志必没于寰宇、其名不传于街衢、';
W._Job18_18='将被驱逐、自光入暗、屏之出于世界、';
W._Job18_19='在其民中、无子无孙、于其居所、靡有孑遗、';
W._Job18_20='后人骇异其日、如前人之恐惶、';
W._Job18_21='恶人之家、诚如此、不识上帝者之境遇、亦如此、';
W._Job19_1='约伯曰、';
W._Job19_2='尔曹搅扰我心、以言摧折我躬、将至何时、';
W._Job19_3='尔斥责我十次、苦我而不自愧、';
W._Job19_4='设我有过、其过我自任之、';
W._Job19_5='尔若向我夸大、申明我耻、';
W._Job19_6='当知倾覆我、网围我、乃上帝也、';
W._Job19_7='我呼屈抑、而不蒙垂听、我求援助、而不得公断、';
W._Job19_8='彼樊我径、俾不得过、置黑暗于我途、';
W._Job19_9='褫我荣、脱我冕、';
W._Job19_10='四周毁我、我则逝矣、拔我冀望、如拔树然、';
W._Job19_11='向我奋怒、视我为敌、';
W._Job19_12='其军偕至、筑路攻我、列营以环我幕、';
W._Job19_13='使我兄弟乖离、相识疏远、';
W._Job19_14='亲戚绝我、密友忘我、';
W._Job19_15='家人婢女、以我为外人、视我为异族、';
W._Job19_16='呼我仆而不应、口求之而不答、';
W._Job19_17='我之气味、我妻以为异、我之祈求、同胞亦怪之、';
W._Job19_18='童稚藐我、我若起立、彼则讥讪、';
W._Job19_19='契合之友乃憎我、眷爱之人反攻我、';
W._Job19_20='我骨贴肤、所遗只此齿龈、';
W._Job19_21='我友朋欤、尚其矜我、矜我、因上帝之手、加于我身也、';
W._Job19_22='何仿上帝迫我、尔啖我肉、犹未餍乎、';
W._Job19_23='惟愿我言见录、我词悉书于卷、';
W._Job19_24='以铁笔镌之于石、笵之以铅、俾可永存、';
W._Job19_25='我知我之救者维生、终必立于地上、';
W._Job19_26='我肤败后、尚于形躯之外、得觐上帝、';
W._Job19_27='我将亲见之、目睹之、非外人见之、我心乃消于中矣、';
W._Job19_28='尔若谓迫之宜如何、其事之根、在我约伯、';
W._Job19_29='则尔当畏刀剑、盖忿怒干刀剑之刑、使尔知有鞫焉、';
W._Job20_1='拿玛人琐法曰、';
W._Job20_2='我衷怀激烈、我心思迫我、';
W._Job20_3='既闻谴责、令我蒙羞、我之慧心相应、';
W._Job20_4='尔岂不知伊古以来、置人于世、';
W._Job20_5='作恶者夸胜不长久、不虔者喜乐祇俄顷、';
W._Job20_6='其尊虽薄天、其首虽及云、';
W._Job20_7='终必永亡、同于己粪、素见之者、将曰其人安在、';
W._Job20_8='彼必飞逝如梦、寻之不得、被逐若夜间之异象、';
W._Job20_9='见之之日、不再见之、其所不复睹之、';
W._Job20_10='其子必丐恩于贫者、所得之财、手自偿之、';
W._Job20_11='其骨壮如青年、必与之同卧于土、';
W._Job20_12='邪慝虽甘于口中、藏于舌底、';
W._Job20_13='爱恋不舍、久含于口、';
W._Job20_14='其食至腹则变、成为虺胆于中、';
W._Job20_15='彼吞货财、必吐之、上帝使之出于其腹、';
W._Job20_16='必吸虺之毒、蝮舌必杀之、';
W._Job20_17='流蜜与乳之河、彼不得见、';
W._Job20_18='劳力所获、必偿还之、不得吞之、所获之财、不得因之而乐、';
W._Job20_19='盖彼虐遇贫民、而遗弃之、强据第宅、不得建立、';
W._Job20_20='以其中心无厌、故所悦者、无一存留、';
W._Job20_21='所遗无不吞噬、故其昌盛弗久、';
W._Job20_22='当富有充裕时、必遭艰窘、困苦之人、咸加手于其身、';
W._Job20_23='彼将果腹、上帝降以烈怒、食时雨于厥躬、';
W._Job20_24='逃避铁器、铜弓发矢穿之、';
W._Job20_25='自拔而出之、光明之镞、离乎其胆、而威烈临焉、';
W._Job20_26='凡诸幽暗、为其财宝而集、非人所燃之火、必焚其身、灭其幕中所遗、';
W._Job20_27='天必彰其罪、地起而攻之、';
W._Job20_28='其家产过而不留、消亡于上帝震怒之日、';
W._Job20_29='此乃恶人由上帝所得之分、上帝为彼所定之业、';
W._Job21_1='约伯曰、';
W._Job21_2='尔且谛听我言、乃尔相慰之事、';
W._Job21_3='请容我亦言之、后加姗笑可也、';
W._Job21_4='我诉冤抑、岂向人乎、何为不焦急乎、';
W._Job21_5='尔其注意于我、必将骇异、以手掩口、';
W._Job21_6='每有思忆、我则烦扰、遍体战栗、';
W._Job21_7='恶人何以生存、享寿、势力烜赫、';
W._Job21_8='目睹子孙与之偕立、后嗣在其目前、';
W._Job21_9='其家平康、无所畏惧、上帝之杖、不加其身、';
W._Job21_10='牡牛孳息、靡有断绝、牝牛产犊、亦不堕胎、';
W._Job21_11='孩童出则成群、子女舞蹈、';
W._Job21_12='和琴鼓而讴歌、听箫声而欢乐、';
W._Job21_13='度日亨通、俄顷下于阴府、';
W._Job21_14='若辈对上帝曰、尔其去我、我不愿知尔道、';
W._Job21_15='全能者谁、致我事之、祈之有何益乎、';
W._Job21_16='然其福非在己手、恶人所谋、我乃远之、';
W._Job21_17='其灯见灭、其祸猝来、上帝赫怒、加以困苦、';
W._Job21_18='彼若飘于风前之草芥、狂飇吹散之秕糠、何尝有是事哉、';
W._Job21_19='尔曰、上帝积其恶、罚其嗣、然何不报于其身、使自知之、';
W._Job21_20='俾目睹其败亡、亲饮全能者之忿怒、';
W._Job21_21='其月数既尽、奚虑其家室、';
W._Job21_22='上帝既鞫居高者、有人能以知识教之乎、';
W._Job21_23='有人至死、身躯壮健、无不平康安逸、';
W._Job21_24='胸鬲脂充、骸骨髓润、';
W._Job21_25='又有至死、心怀困苦、未尝享福、';
W._Job21_26='要皆偃卧土中、为蛆所覆、';
W._Job21_27='我知尔意、与尔所以枉我之谋、';
W._Job21_28='尔曰、霸者之室家安在、恶人之居幕奚存、';
W._Job21_29='尔未询行路之人乎、不知其引证乎、';
W._Job21_30='即恶人于患难之日获免、在震怒之时得脱、';
W._Job21_31='彼之所行、孰面语之、彼之所作、谁能报之、';
W._Job21_32='虽然、至终被舁于墓、人守其陵、';
W._Job21_33='彼以幽谷之块为甘、先之往者无数、从其后者甚繁、';
W._Job21_34='如是、尔之应答既谬、何为徒慰我乎、';
W._Job22_1='提幔人以利法曰、';
W._Job22_2='世人岂能益上帝乎、智者祇益己耳、';
W._Job22_3='尔为公义、岂全能者之乐乎、尔行完全、岂为其利乎、';
W._Job22_4='彼之责尔鞫尔、岂因尔敬虔乎、';
W._Job22_5='尔之恶、岂非大乎、尔之过、乃无穷也、';
W._Job22_6='盖尔无故、取同侪之质、剥贫寒之衣、';
W._Job22_7='惫者不饮以水、饥者不给以食、';
W._Job22_8='强者得土、尊者居之、';
W._Job22_9='尔使嫠妇徒返、孤子折肱、';
W._Job22_10='是以机槛环尔、恐惧猝临扰尔、';
W._Job22_11='幽暗蔽尔目、洪水没尔身、';
W._Job22_12='上帝岂非在高天乎、星辰之所、何其高耶、';
W._Job22_13='尔则曰、上帝何知、岂能自幽深之中行鞫哉、';
W._Job22_14='密云蔽之、使不得见、彼第游行于穹苍耳、';
W._Job22_15='尔岂欲循古昔之道、恶人所履者乎、';
W._Job22_16='彼未及期而见夺、其基被冲若溪流、';
W._Job22_17='彼谓上帝曰、尔其去我、全能者能为我何为、';
W._Job22_18='然上帝以嘉物充其室、恶人所谋、我乃远之、';
W._Job22_19='义人见其果报则喜、无辜者姗笑之、';
W._Job22_20='曰、起而敌我者见绝、其余为火所焚、';
W._Job22_21='当识上帝、而得平康、福祉则必临尔、';
W._Job22_22='谓受其口之训、存其言于心、';
W._Job22_23='尔若归向全能者、除尔幕中之不义、必得建立、';
W._Job22_24='尔其掷矿金于尘埃、掷俄斐之金于涧石、';
W._Job22_25='则全能者为尔矿金、为尔宝银、';
W._Job22_26='尔必以全能者为悦、仰面于上帝前、';
W._Job22_27='尔祈祷之、彼必垂听、偿尔所愿、';
W._Job22_28='所志必成、光照尔途、';
W._Job22_29='尔见卑降、仍谓必得高升、谦逊之人、上帝必救援之、';
W._Job22_30='即有罪之人、上帝亦拯之、彼因尔手之洁、必蒙救济、';
W._Job23_1='约伯曰、';
W._Job23_2='今我之诉、谓为悖逆、而所受之谴责、甚于我之呻吟、';
W._Job23_3='深愿知于何处寻之、诣乎其位、';
W._Job23_4='以我之狱、陈于其前、辨白之词、充乎我口、';
W._Job23_5='必得知其所答、悉其所言、';
W._Job23_6='彼岂以其大能与我争乎、非也、必俞允我、';
W._Job23_7='在彼、正人可与之辩、则我得永脱于鞫者、';
W._Job23_8='我行于前、彼不在焉、我退于后、亦不见之、';
W._Job23_9='彼造作于左、我不能睹、彼隐匿于右、我不克觏、';
W._Job23_10='惟彼知我行径、既经试链、我必出如精金、';
W._Job23_11='我足谨履其步武、我守其道而不离、';
W._Job23_12='其唇所出之命、我未遗弃、保存其口之言、重于所需之食、';
W._Job23_13='惟其志维一、谁能易之、其心所欲、则必行之、';
W._Job23_14='为我所定、彼必成之、如是之事、彼多有之、';
W._Job23_15='故我在其前而惊惶、思之则恐惧、';
W._Job23_16='上帝使我心颓败、全能者使我惊骇、';
W._Job23_17='我之恐惧、非因幽暗、非因昏黑蔽我面也、';
W._Job24_1='全能者既定鞫期、识之者何不见其日乎、';
W._Job24_2='有人迁移地界、夺群畜而牧之、';
W._Job24_3='驱孤子之驴、取嫠妇之牛为质、';
W._Job24_4='使贫者避道、世间穷民、尽皆藏匿、';
W._Job24_5='彼等有若野驴、出而操作、亟于觅食、广漠之地、给食其子、';
W._Job24_6='各于田间、刈其野谷、摘恶人所遗之葡萄、';
W._Job24_7='夜间露体而偃卧、寒时无衣以蔽身、';
W._Job24_8='为山雨所淋、因无避所、栖身磐石、';
W._Job24_9='又有夺孤子于母怀、取穷人所服者为质、';
W._Job24_10='使之无衣、裸体游行、枵腹而负禾束、';
W._Job24_11='造油于其人之院、践酒于其醡、而己则燥渴、';
W._Job24_12='大邑之人叹息、伤者之心悲哀、惟此残暴、上帝弗之顾也、';
W._Job24_13='复有人背弃光明、不知其道、不由其路、';
W._Job24_14='杀人者黎明即起、杀困苦、戮贫乏、夜则为盗、';
W._Job24_15='行淫者目俟昏暮、自蔽其面、曰、无目见我、';
W._Job24_16='行窃者昏夜穿屋、旦昼匿迹、不识光明、';
W._Job24_17='若辈视平旦如幽暗、因知幽暗之可惧也、';
W._Job24_18='尔曰、恶人速亡、如物泛水、其业见诅于地、不得复入其葡萄园、';
W._Job24_19='亢旱酷热、消没雪水、阴府消没罪人、';
W._Job24_20='其胎忘之、蛆虫食而甘之、不复见忆、不义之人、如树被折、';
W._Job24_21='彼乃吞灭不育之妇、恶待媰孀、';
W._Job24_22='然上帝以其能力、保存强者、生活无望之人、使之兴起、';
W._Job24_23='赐以安居、俾得平康、目眷其途、';
W._Job24_24='彼被高举、未几而逝、卑降见移、与众无殊、有若谷穗被刈、';
W._Job24_25='如其不然、谁证我乃言诳、辩我词为虚乎、';
W._Job25_1='书亚人比勒达曰、';
W._Job25_2='权能威严、兼在上帝、彼施和平、于其高处、';
W._Job25_3='其军岂有数乎、其光孰不照乎、';
W._Job25_4='世人于上帝前、何能为义、妇所生者、何能为洁、';
W._Job25_5='在其目中、月无光耀、星不清洁、';
W._Job25_6='况如蛆之世人、如虫之人子乎、';
W._Job26_1='约伯曰、';
W._Job26_2='无力者、尔若何助之、弱臂者、尔若何救之、';
W._Job26_3='无知者、尔若何启迪之、大显实智、';
W._Job26_4='尔向谁而言、谁之神自尔而出、';
W._Job26_5='在大水及水族之下、幽魂战栗、';
W._Job26_6='于上帝前、阴府显露、死域无蔽、';
W._Job26_7='有北极于清虚、悬大地于空际、';
W._Job26_8='涵水于密云、而云不裂、';
W._Job26_9='障蔽厥位、布云其上、';
W._Job26_10='划界于水面、至明暗之境、';
W._Job26_11='因其叱咤、天柱震惊、';
W._Job26_12='以其能平静沧海、以其智击破波涛、';
W._Job26_13='以其神妆饰碧落、以其手刺杀飞龙、';
W._Job26_14='此其工作之末、我所闻之声响、何其微小、至有力之雷霆、又孰能测之、';
W._Job27_1='约伯续申其词曰、';
W._Job27_2='上帝夺我理、全能者苦我魂、我指其生而誓、';
W._Job27_3='我命尚在于中、上帝之气、仍在我鼻、';
W._Job27_4='我口决不言非义、我舌亦不道诡谲、';
W._Job27_5='我断不以尔为是、至死不去我正、';
W._Job27_6='持守我义而弗失、我心毕生不我责、';
W._Job27_7='愿我敌同于恶人、起而攻我者、同于不义之人、';
W._Job27_8='不虔之辈、虽得货利、上帝夺取其魂、尚有何望、';
W._Job27_9='患难临之、上帝岂听其吁乎、';
W._Job27_10='彼岂以全能者为悦、恒祷上帝乎、';
W._Job27_11='上帝之作为、我将示尔、全能者之道、我不隐之、';
W._Job27_12='尔皆见此、何故成为虚妄、';
W._Job27_13='恶人由上帝所受之分、强暴者由全能者所得之业、';
W._Job27_14='即其子孙若繁、乃为锋刃、后裔不得饱食、';
W._Job27_15='其所遗者、必死而葬、嫠妇亦不举哀、';
W._Job27_16='彼虽积金如尘、备衣如土、';
W._Job27_17='然彼备之、而义人衣之、无辜者分其金、';
W._Job27_18='其筑室也、如虫作窝、如守望者构庐、';
W._Job27_19='彼富而卧、不得殡殓、转瞬之间、已归乌有、';
W._Job27_20='威烈如波涛及之、狂飇于夜间劫之、';
W._Job27_21='东风飘之长往、暴风吹之离所、';
W._Job27_22='上帝射之、不施矜恤、欲逃其手而不得、';
W._Job27_23='人向之鼓掌、叱之离所、';
W._Job28_1='出银有矿、炼金有方、';
W._Job28_2='铁取于土、铜镕于石、';
W._Job28_3='人立限于晦冥、究幽暗阴翳之矿石、至乎其极、';
W._Job28_4='凿穴于荒墟、人迹不到、缒而下、与人相隔、悬摇靡定、';
W._Job28_5='若夫地上、则产粮食、其下翻起、如被火攻、';
W._Job28_6='其石蕴碧玉、藏金沙、';
W._Job28_7='其道鸷鸟不识、鹰目未窥、';
W._Job28_8='恶兽未履、猛狮未过、';
W._Job28_9='其人手凿坚石、倾陷山根、';
W._Job28_10='凿石出川、珍宝悉睹、';
W._Job28_11='杜塞渗漏、蕴藏毕见、';
W._Job28_12='惟智慧何处可寻、明哲之所安在、';
W._Job28_13='其值人不之知、生人之地、亦不得见、';
W._Job28_14='深渊曰、不在我中、沧海曰、不与我偕、';
W._Job28_15='不能以金购之、不能衡银、以为其值、';
W._Job28_16='俄斐之金、红玉碧玉、不足较其值、';
W._Job28_17='黄金琉璃、不能为其匹、精金之器、不足与之易、';
W._Job28_18='珊瑚水晶、俱无足论、智慧之值、愈于珍珠、';
W._Job28_19='古实黄玉、不足与之比、精金不足较其值、';
W._Job28_20='然则智慧奚自、明哲之所何在、';
W._Job28_21='隐于群生之目、蔽于天空之鸟、';
W._Job28_22='死域与沦亡曰、我闻其名、';
W._Job28_23='上帝悉其道、识其处、';
W._Job28_24='以其鉴观地极、遍察天下、';
W._Job28_25='为风定其轻重、量度诸水、';
W._Job28_26='为雨露立法、为雷电定程、';
W._Job28_27='其时上帝明见之、宣示之、坚定之、穷究之、';
W._Job28_28='谓人曰、寅畏主为智慧、远邪恶为明哲、';
