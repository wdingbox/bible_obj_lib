W._1Jn1_1='维生之道、元始而有、我侪所闻所见、所目睹而手扪者、';
W._1Jn1_2='此生显著、我侪曾见之而为证、且以语尔、即永生也、乃原与父偕、而显著于我侪者、';
W._1Jn1_3='夫我侪以所见所闻者语尔、使尔心交于我侪、我侪亦心交于父、及其子耶稣基督、';
W._1Jn1_4='我书此遗尔、俾我侪喜乐充盈焉、○';
W._1Jn1_5='夫上帝乃光、无少暗昧、此我所闻于彼、而报于尔之示谕也、';
W._1Jn1_6='若言心交于彼、而行于暗昧、则诳而不循真理、';
W._1Jn1_7='若行于光、犹彼在光、则互有心交、而其子耶稣之血、洁我诸罪矣、';
W._1Jn1_8='若言无罪、则自欺、而真理不在我衷、';
W._1Jn1_9='若承我罪、彼乃信义、必赦我罪、洁我诸不义矣、';
W._1Jn1_10='若言我未干罪、则以彼为诳、其道不在我衷矣、';
W._1Jn2_1='我小子乎、我书此遗尔、免尔干罪、人若干罪、则于父前我侪有代言者、即义者耶稣基督也、';
W._1Jn2_2='彼为我罪作挽回之祭、不第为我、亦为举世焉、';
W._1Jn2_3='我若守其诫、则自知识之也、';
W._1Jn2_4='人自谓识之、而不守其诫、则为诳者、真理不在彼衷矣、';
W._1Jn2_5='惟守其道者、则上帝之爱、诚成全于彼矣、以是知我侪在主中也、';
W._1Jn2_6='自谓恒在主中者、其所行当如彼所行也、○';
W._1Jn2_7='爱友乎、我书与尔者、非新诫、乃尔自初所有之旧诫、旧诫也者、即尔所闻之道也、';
W._1Jn2_8='再者、我以新诫书与尔、其事在彼为真、在尔亦然、因幽暗渐逝、真光已照矣、';
W._1Jn2_9='人自谓在光中、而恶兄弟、乃尚在暗中也、';
W._1Jn2_10='爱兄弟者、乃居光中、无由倾踬、';
W._1Jn2_11='惟恶兄弟者、乃在暗中、且行于暗中、不知所往、因暗盲其目也、○';
W._1Jn2_12='小子乎、我书与尔、以尔诸罪、因其名见赦矣、';
W._1Jn2_13='父老乎、我书与尔、以尔识自始而有者、少者乎、我书与尔、以尔已胜恶者、孺子乎、我曾书与尔、以尔识父、';
W._1Jn2_14='父老乎、我曾书与尔、以尔识自始而有者、少者乎、我曾书与尔、以尔刚健、且上帝之道、恒在尔中、而尔已胜恶者、';
W._1Jn2_15='勿爱斯世与在世之物、人若爱世、则父之爱不在其衷、';
W._1Jn2_16='盖凡在世者、如形躯之欲、眼目之欲、并此生之骄矜、皆非由父、乃由世也、';
W._1Jn2_17='且世渐逝、其欲亦然、惟行上帝旨者永存、○';
W._1Jn2_18='孺子乎、斯乃末时、尔尝闻有敌基督者至、今已多有敌基督者兴起矣、以是知为末时也、';
W._1Jn2_19='彼自我而出、但非属我者、若其属我、则恒偕我矣、然其出也、乃显其皆非属我也、';
W._1Jn2_20='尔受膏于圣者、无不知也、';
W._1Jn2_21='我书与尔、非因尔不识真理、乃因尔识之、且凡虚诳、非由于真理也、';
W._1Jn2_22='诳者谁耶、非不认耶稣为基督者乎、其不认父与子者、即敌基督者也、';
W._1Jn2_23='凡不认子者、不有父也、认子者、即有父也、';
W._1Jn2_24='尔曹自始所闻者、当恒在尔衷、若然、则尔亦恒在子及父中矣、';
W._1Jn2_25='此其所许于我者、即永生也、';
W._1Jn2_26='我书此遗尔、乃指误诲尔之人、';
W._1Jn2_27='惟尔自主所受之膏、恒在尔衷、则不须人训尔、彼之膏、即以诸事训尔、是乃真而无诳、尔当依其所训、恒在彼中焉、';
W._1Jn2_28='小子乎、今宜恒在彼中、迨彼显著、我侪于其降临时、可毅然而无愧、';
W._1Jn2_29='尔若知彼为义、则知凡行义者、皆由之而生也、';
W._1Jn3_1='试观父以如何之爱赐我侪、俾得称为上帝子、我侪诚是也、斯世不识我、因其不识彼也、';
W._1Jn3_2='爱友乎、我侪今为上帝子、将来若何、尚未显明、所可知者、彼显著时、我克肖之、盖将见之、如其固然也、';
W._1Jn3_3='且凡于彼有此望者、则洁己如彼之洁然、';
W._1Jn3_4='凡行罪者、亦行不法、罪即不法也、';
W._1Jn3_5='尔知彼曾显见、以除诸罪、而于彼无罪也、';
W._1Jn3_6='凡恒在彼中者不干罪、干罪者未尝见之、亦未尝识之、';
W._1Jn3_7='小子乎、勿为人所惑、行义者乃义、如彼之义然、';
W._1Jn3_8='行罪者乃由于魔、盖魔自始干罪、上帝子所以显见者、为毁魔之工也、';
W._1Jn3_9='凡由上帝而生者不行罪、以其种恒在厥衷、其不能干罪者、因由上帝而生也、';
W._1Jn3_10='上帝子与魔之子、于此而显、凡不行义者、非由上帝也、不爱兄弟者亦然、';
W._1Jn3_11='尔自初所闻之谕、即我侪宜相爱也、';
W._1Jn3_12='非若该隐、由夫恶者而杀其弟、其杀之也何故、因其行恶而弟义也、○';
W._1Jn3_13='兄弟乎、世若恶尔、勿以为奇、';
W._1Jn3_14='我侪因爱兄弟、知已出死入生、不爱者仍居于死、';
W._1Jn3_15='凡恶兄弟、乃杀人者也、尔知杀人者、永生不寓其衷、';
W._1Jn3_16='主为我侪舍生、我侪于此而知爱、亦宜为兄弟舍生也、';
W._1Jn3_17='凡有斯世之财产者、视兄弟匮乏、自塞其矜恤之心、则上帝之爱乌得寓其衷哉、';
W._1Jn3_18='小子乎、我侪之爱、勿以言以舌、乃以行以诚也、';
W._1Jn3_19='于此知我侪由于真理、凡我心所自责者、则将安之于上帝前、';
W._1Jn3_20='因上帝大于我心、而无所不知也、';
W._1Jn3_21='爱友乎、我心若不自责、则可毅然于上帝前、';
W._1Jn3_22='且凡所求者必得之、因我侪守其诫、而行其所悦之事也、';
W._1Jn3_23='其诫也、 即我侪宜信其子耶稣基督之名、且依其所命而相爱也、';
W._1Jn3_24='守其诫者、恒在彼中、彼亦恒在其中、由彼所赐我之圣神、知彼恒在我中也、';
W._1Jn4_1='爱友乎、勿凡灵是信、当验其灵由上帝否、盖伪先知多出于世也、';
W._1Jn4_2='凡灵之认耶稣基督成人身而临者、乃由上帝、于此可知上帝之神矣、';
W._1Jn4_3='凡灵之不认耶稣者、非由上帝、乃敌基督者也、尔曾闻其将至、今已在世矣、';
W._1Jn4_4='小子乎、尔曹乃由上帝、已胜彼众、盖在尔衷者、大于在世者也、';
W._1Jn4_5='彼众由乎世、故所言亦由世、而世听之、';
W._1Jn4_6='我侪乃由上帝、识上帝者听我、非由上帝者则否、真理之神、与谬妄之神、于此可识也、○';
W._1Jn4_7='爱友乎、我侪宜相爱、盖爱由于上帝也、凡爱者由上帝而生、且识上帝、';
W._1Jn4_8='不爱者、不识上帝、盖上帝即爱也、';
W._1Jn4_9='上帝遣独生子入世、使我侪赖之而生、其爱由是而显、';
W._1Jn4_10='非我尝爱上帝、乃上帝爱我、遣其子为我罪作挽回之祭、爱即在于此也、';
W._1Jn4_11='爱友乎、上帝既如是爱我侪、则我亦当相爱、';
W._1Jn4_12='从未有见上帝者、若相爱、则上帝恒在我中、而其爱亦成全于我中矣、';
W._1Jn4_13='由是知我侪恒在彼中、彼亦恒在我中、因已赐其神于我也、';
W._1Jn4_14='父遣子为救世者、此我侪所见而证者也、';
W._1Jn4_15='凡认耶稣为上帝子者、上帝恒在彼中、而彼亦恒在上帝中、';
W._1Jn4_16='上帝于我之爱、我既知而信之矣、夫上帝乃爱也、恒于爱者、则恒在上帝中、而上帝亦恒在彼中、';
W._1Jn4_17='如是、则爱成全于我侪、俾我坦然于鞫日、盖彼如何、我侪在世亦然、';
W._1Jn4_18='爱中无惧、爱既全、斯去惧矣、盖惧有刑、惧者未成全于爱耳、';
W._1Jn4_19='我而有爱、因上帝先爱我也、';
W._1Jn4_20='或谓我爱上帝、而恶兄弟、则为诳矣、盖不爱既见之兄弟、不能爱未见之上帝也、';
W._1Jn4_21='爱上帝者、亦宜爱兄弟、此我侪所受之诫也、';
W._1Jn5_1='凡信耶稣为基督者、由上帝而生也、凡爱生之者、亦爱其所生者也、';
W._1Jn5_2='我侪若爱上帝而行其诫、则知爱上帝诸子矣、';
W._1Jn5_3='夫爱上帝也者、守其诫是也、且其诫非难任也、';
W._1Jn5_4='盖凡由上帝而生者胜乎世、其所以胜世者、我之信也、';
W._1Jn5_5='胜世者谁、非信耶稣为上帝子者乎、';
W._1Jn5_6='此乃以水以血而来者、即耶稣基督也、非独以水、乃以水与血、';
W._1Jn5_7='证之者圣神也、圣神即真理也、';
W._1Jn5_8='盖为证者有三、神也、水也、血也、此三者合于一也、';
W._1Jn5_9='夫人之证、我若受之、则上帝之证为尤大、此上帝之证、即证其子也、';
W._1Jn5_10='信上帝子者、在己有此证、不信上帝者、则以之为诳、因不信上帝为其子之证也、';
W._1Jn5_11='其证即上帝以永生赐我侪、而此生在其子也、';
W._1Jn5_12='有子者则有生、未有上帝子者、未有生也、○';
W._1Jn5_13='我书此遗尔信上帝子之名者、俾知尔有永生、';
W._1Jn5_14='我侪若依其旨而求、彼必听我、此我侪毅然于其前也、';
W._1Jn5_15='若知有求必听、即知所求于彼者则得之、';
W._1Jn5_16='人见兄弟干罪不至于死、则祈求之、上帝必予之以生、即予干罪不至于死者、有至于死之罪、我言祈求、非指此也、';
W._1Jn5_17='凡不义皆罪也、亦有罪不至于死者、○';
W._1Jn5_18='我知凡由上帝而生者不干罪、生于上帝者则自守、 而恶者无从措手也、';
W._1Jn5_19='且知我侪由于上帝、而举世附于恶者、';
W._1Jn5_20='又知上帝子已至、赐我颖悟、使识真者、我侪在真者中、即在其子耶稣基督中也、此乃真上帝、亦永生也、';
W._1Jn5_21='小子乎、宜自守、而远偶像、';
