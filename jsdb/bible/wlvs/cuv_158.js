W._Rev1_1='耶稣基督之启示、乃上帝所赐、以示其诸仆、即必速成之事也、且遣厥使、晓谕其仆约翰、';
W._Rev1_2='乃于上帝之道、与耶稣基督之证、即凡所经见者而证之、';
W._Rev1_3='读此豫言、及闻而守其中所记者、皆为有福、盖时迩矣、○';
W._Rev1_4='约翰书达亚西亚之七会、愿恩惠平康、自昔在今在而将来者、及其座前之七神、归于尔曹、';
W._Rev1_5='并自耶稣基督、即忠信之证、由死而首生、为世上诸王之主者、彼爱我侪、以其血释我诸罪、';
W._Rev1_6='使我侪为国、为其父上帝之祭司、愿荣与权归之、以至世世、阿们、';
W._Rev1_7='彼将乘云而来、众目必见之、刺之者亦然、世上诸族、将为之哀哭、有如是也、阿们、○';
W._Rev1_8='始我也、终亦我、而今而昔而将来、全能者也、主上帝言之矣、○';
W._Rev1_9='我约翰、尔曹之兄弟、与尔共与耶稣之难与国与忍者、为上帝之道及耶稣之证、昔在一岛、名曰拔摩、';
W._Rev1_10='适主日、我感于圣神、闻大声于我后如号角曰、';
W._Rev1_11='尔所见者、当笔之于书、寄于七会、即以弗所、士每拿、别迦摩、推雅推喇、撒狄、非拉铁非、老底嘉、';
W._Rev1_12='我回顾之、欲知与我言之声、则见金灯台七、';
W._Rev1_13='其间有似人子者、身衣长衣及足、胸束金带、';
W._Rev1_14='首与发皆白、如羊毛如雪、目如火焰、';
W._Rev1_15='足似明铜、如炼于冶者、声如众水之声、';
W._Rev1_16='七星在其右手、口出双锋利剑、容如烈日之射、';
W._Rev1_17='我见之而仆其足前如死、彼以右手抚我曰、勿惧、';
W._Rev1_18='始者、终者、生者、我也、我曾死、今则生、至于世世、且有死亡阴府之钥、';
W._Rev1_19='尔当书所见者、及今所有、后必成之事、';
W._Rev1_20='尔所见我右手七星、与金灯台七之奥、夫七星即七会之使、七灯台即七会也、';
W._Rev2_1='当书达以弗所会之使者云、右手执七星、行于七金灯台间者曰、';
W._Rev2_2='我知尔诸行、勤劳忍耐、彼恶者尔不能容、自谓使徒而非然者、尔曾试之、知其伪矣、';
W._Rev2_3='尔有忍耐、尝因我名、容忍而不倦、';
W._Rev2_4='然我有所责尔者、以尔初时之爱已弃之矣、';
W._Rev2_5='故当忆尔何自而陨、且改悔、行尔初行、否则我将至、迁尔灯台、离乎其所、';
W._Rev2_6='然尔尚有可取者、以尔恶尼哥拉党之行、我亦恶之、';
W._Rev2_7='有耳者、宜听圣神所语诸会者、获胜者、我将以维生之树食之、即在上帝乐园者也、○';
W._Rev2_8='当书达士每拿会之使者云、为始为终、既死而生者曰、';
W._Rev2_9='我知尔之患难贫乏、而实富有、且知自谓犹太人者之谤讟、然非犹太人、乃撒但之党、';
W._Rev2_10='勿惧尔所将受之苦、魔将投尔中数人于狱以试之、尔将受难十日、宜忠信至死、我则赐尔以维生之冕、';
W._Rev2_11='有耳者、宜听圣神所语诸会者、获胜者不见伤于二次之死、○';
W._Rev2_12='当书达别迦摩会之使者云、其有双锋利剑者曰、';
W._Rev2_13='我知尔居所、乃撒但之座所在、昔我忠信之证者安提帕、见杀于尔中、即撒但之所居、尔则持我名、亦未尝拒我道、';
W._Rev2_14='然我有数端责尔、因尔处有持巴兰之训者、昔巴兰训巴勒投踬石于以色列民前、使食祭像之物并行淫、';
W._Rev2_15='又有持尼哥拉党之教者、亦若是、';
W._Rev2_16='故当改悔、不然、我速就尔、以口中之剑与之战矣、';
W._Rev2_17='有耳者、宜听圣神所语诸会者、获胜者、我则赐以所藏之玛那、且赐之白石、上书新名、受者而外、无识之者、○';
W._Rev2_18='当书达推雅推喇会之使者云、上帝子目如火焰、足似明铜者曰、';
W._Rev2_19='我知尔诸行、与爱与信、役事、忍耐、且尔后之所为、较胜于前、';
W._Rev2_20='然我有所责尔者、以尔容自称先知之妇耶洗别、彼诲我诸仆、诱之行淫、且食祭像之物、';
W._Rev2_21='我予以改悔之机、然彼终不改其淫行、';
W._Rev2_22='我将投之于床、与之行淫者、若不改其所为、我亦投之于大难、';
W._Rev2_23='且毙其子女、俾诸会知我乃察人心肠者、依尔曹所行而施之也、';
W._Rev2_24='惟我语尔、在推雅推喇之余众、凡未受此训、亦不识所谓撒但之深邃者、我不以他任委诸尔、';
W._Rev2_25='惟当守尔所有、以待我来、';
W._Rev2_26='获胜者与终守我行者、我将赐之权以制列邦、';
W._Rev2_27='将牧以铁杖、如碎陶人之器、犹我亦承受于我父然、';
W._Rev2_28='我又以晨星赐之、';
W._Rev2_29='有耳者、宜听圣神所语诸会者、';
W._Rev3_1='当书达撒狄会之使者云、有上帝之七神、及七星者曰、我知尔诸行、名生而实死、';
W._Rev3_2='尔宜儆醒、坚定其余将及于死之事、盖我未见尔之诸行、有所完全于我上帝前也、';
W._Rev3_3='故宜追念所受所闻如何、且守之而改悔、倘不儆醒、我将至如盗然、尔不知我何时而至也、';
W._Rev3_4='然尔曹在撒狄者、尚有数人未污其衣、彼将衣白偕我游、盖其所堪也、';
W._Rev3_5='获胜者亦将如是衣白衣、我必不涂其名于维生之册、而认之于我父及诸使者前、';
W._Rev3_6='有耳者、宜听圣神所语诸会者、○';
W._Rev3_7='当书达非拉铁非会之使者云、维圣维诚、持大卫之钥、开则无能阖之、阖则无能开之者曰、';
W._Rev3_8='我知尔诸行、尔有微能、已守我道、未弃我名、我于尔前、赐以既开之门、无能阖者、';
W._Rev3_9='撒但之党、自谓犹太人、而非然者、乃诳耳、我必使之来拜于尔足前、而知我已爱尔焉、';
W._Rev3_10='尔既坚忍守我之道、我亦将守尔、免乎受试之时、此时将临于寰宇、以试凡宅于地之人、';
W._Rev3_11='我速至矣、尔所有者、宜持守之、免有夺尔冕者、';
W._Rev3_12='获胜者、我将使之为柱、于我上帝殿中、决不复出、亦必以我上帝之名、及我上帝邑新耶路撒冷之名、乃自天由我上帝而降者、并我之新名、皆书于其上、';
W._Rev3_13='有耳者、宜听圣神所语诸会者、○';
W._Rev3_14='当书达老底嘉会之使者云、为阿们、忠信诚实之证、上帝创造之始者曰、';
W._Rev3_15='我知尔诸行、乃不寒不热、我愿尔或寒或热、';
W._Rev3_16='尔既为温、不热不寒、我必吐尔出于我口、';
W._Rev3_17='盖尔云、我富矣、已获富有、而无所需矣、不知尔乃困苦、堪悲、贫乏、瞽目、裸体、';
W._Rev3_18='我为尔谋、宜向我市火炼之金、致得富、市白衣可自衣、致尔裸体之羞不露、市目膏以膏尔目、致得见、';
W._Rev3_19='凡我所爱者、我责而惩之、故宜奋然改悔、';
W._Rev3_20='我立于门而叩、有闻我声而启者、我必入就之、偕彼而餐、彼亦偕我焉、';
W._Rev3_21='获胜者、我将使之偕坐于我座、如我获胜、而偕我父坐于其座也、';
W._Rev3_22='有耳者、宜听圣神所语诸会者、';
W._Rev4_1='此后、我见有门启于天、初闻之声如号角者、与我言曰、升此、我将以后必成之事示尔、';
W._Rev4_2='我忽感于圣神、见有座设于天、又有居其上者、';
W._Rev4_3='视之如碧玉、如玛瑙、有虹环其座、视之如葱珩、';
W._Rev4_4='座之四周、有二十四座、居其上者、二十四长老、身衣白衣、首戴金冕、';
W._Rev4_5='有电与声与雷、出自座中、亦有火灯七、燃于座前、即上帝之七神也、';
W._Rev4_6='座前有若玻璃海、如水晶然、座中及座之四周、有生物四、前后满目、';
W._Rev4_7='一若狮、二若犊、三貌如人、四若飞鹰、';
W._Rev4_8='各有六翼、遍体有目、昼夜不憩、言曰、圣哉、圣哉、圣哉、主上帝全能者、昔在今在、而将来者也、';
W._Rev4_9='生物以荣、以尊、以谢、归诸座者、即维生世世者也、';
W._Rev4_10='时、二十四长老、伏居于座者之前、崇拜维生世世者、且投其冕于座前、曰、';
W._Rev4_11='我主我上帝、尔堪受荣与尊与能、盖尔昔造万有、其有也造也、乃因尔旨也、';
W._Rev5_1='我见居于座者、右手擎卷、内外书文、缄以七印、';
W._Rev5_2='又见有力之使者、大声呼曰、谁堪启卷、而揭其印乎、';
W._Rev5_3='在天在地暨地下、无能启卷、或从而观之、';
W._Rev5_4='我即大哭、因未遇堪启其卷、或观之者也、';
W._Rev5_5='长老之一遂谓我曰、勿哭、犹大支之狮、大卫之根、已获胜、能启此卷、及其七印、';
W._Rev5_6='我又见座中、及四生物、与诸长老中、有羔立焉、如曾见杀、有七角七目、即上帝遣于天下之七神、';
W._Rev5_7='彼前取卷、自居座者之右手、';
W._Rev5_8='既取之、则四生物与二十四长老、伏于羔前、各执琴、与金盂盈以香、即诸圣徒之祈祷、';
W._Rev5_9='皆唱新歌曰、尔堪取卷而启其印、因尔见杀、曾以尔血、自各族各方各民各国之中、购人以归上帝、';
W._Rev5_10='使之为国、为祭司、归我侪之上帝、且王于地、';
W._Rev5_11='我又见于座与生物、及长老四周之众使者、其数万万千千、';
W._Rev5_12='闻其大声曰、见杀之羔、堪得其能、其富、其智、其力、其尊、其荣、其颂、';
W._Rev5_13='又闻在天在地暨地下海中受造之物、及其中所有者、佥云、愿颂及尊、与荣与权、归居于座者与羔、至于世世、';
W._Rev5_14='四生物曰、阿们、诸长老遂伏而拜、';
W._Rev6_1='我见羔启七印之一时、闻四生物之一、其声如雷曰、来、';
W._Rev6_2='我见有白马、乘之者执弓、予之以冕、遂出、无往不胜、○';
W._Rev6_3='启二印时、我闻第二生物曰、来、';
W._Rev6_4='又有赤马出、使乘之者夺和平于地、致人相杀、且予之巨刃、○';
W._Rev6_5='启三印时、我闻第三生物曰、来、见有黑马、乘之者手执权衡、';
W._Rev6_6='我闻四生物中、若有声曰、金一钱得麦一升、又金一钱得麰麦三升、油与酒、尔勿坏之、○';
W._Rev6_7='启四印时、我闻第四生物之声曰、来、';
W._Rev6_8='遂见有灰色马、乘之者名曰死、阴府随之、予之以权、于地上四分之一、以剑、以饥、以疫、以地之野兽而杀之、○';
W._Rev6_9='启五印时、我见坛下、有为上帝道及所执之证、而见杀者之灵、';
W._Rev6_10='大声呼曰、圣且诚之主宰乎、不鞫宅地之人、伸我流血之冤、至几何时乎、';
W._Rev6_11='遂各予之白衣、且语之、使少安、待同仆与兄弟亦将如彼见杀者、毕乃事焉、○';
W._Rev6_12='我又见启六印时、地大震、日黑如褐、月变为血、';
W._Rev6_13='天星陨地、如无花果树为大风所撼、而落未熟之果、';
W._Rev6_14='天遂见徙、如卷被卷、山岛见移、皆离其所、';
W._Rev6_15='世之诸王、大夫、将帅、富人、力士、为奴者、自由者、皆自匿于山洞山岩、';
W._Rev6_16='谓山与岩曰、倾而匿我、以避居于座者之面、及羔之怒、';
W._Rev6_17='盖其怒之大日至矣、谁能立哉、';
W._Rev7_1='此后、我见使者四、立于地之四隅、握地之四风、使勿吹于地于海于树、';
W._Rev7_2='又见他使自日出处而上、执维生上帝印、大声呼彼有权伤地及海之四使曰、';
W._Rev7_3='勿伤地或海或树、待我印我上帝诸仆之额、';
W._Rev7_4='我遂闻受印者之数、以色列裔各支中、计印者十四万四千、○';
W._Rev7_5='犹大支中万二千、流便支中万二千、迦得支中万二千、';
W._Rev7_6='亚设支中万二千、拿弗他利支中万二千、玛拿西支中万二千、';
W._Rev7_7='西缅支中万二千、利未支中万二千、以萨迦支中万二千、';
W._Rev7_8='西布伦支中万二千、约瑟支中万二千、便雅悯支中万二千、○';
W._Rev7_9='此后、我见大众、不可胜数、自诸国诸族诸民诸方、立于座前、及羔之前、衣白衣、执棕枝、';
W._Rev7_10='大声呼曰、拯救归于居座者、上帝及羔矣、';
W._Rev7_11='诸使环座与长老四生物而立、皆面伏座前、拜上帝曰、';
W._Rev7_12='阿们、颂也、荣也、智也、谢也、尊也、能也、力也、咸归我之上帝、爰及世世、阿们、';
W._Rev7_13='长老之一谓我曰、衣白衣者为谁、适从何来、';
W._Rev7_14='对曰、我主乎、尔自知之、曰、此乃出乎大难而来、曾以羔之血涤其衣而白之矣、';
W._Rev7_15='故在上帝座前、昼夜事之于殿中、居于座者、将庇之以幕、';
W._Rev7_16='彼不复饥渴、日与热必不侵之、';
W._Rev7_17='盖座中之羔将牧之、导至维生之水源、其目之泪、上帝尽拭之、';
W._Rev8_1='启七印时、天中寂静约二刻、';
W._Rev8_2='我见七使者、立于上帝前、予之以号角七、';
W._Rev8_3='又有一使者来、立于坛侧、执金炉、有以多香予之、俾与诸圣徒之祈祷、同献于座前之金坛、';
W._Rev8_4='香烟与圣徒之祈祷、自使者手升于上帝前、';
W._Rev8_5='使者取炉、盈以坛上之火、倾于地、遂有雷与声与电及地震、○';
W._Rev8_6='执七号角之七使、自备以吹、';
W._Rev8_7='第一使者吹之、遂有雹与火、杂以血掷于地、地焚三分之一、树焚三分之一、百草尽焚、○';
W._Rev8_8='第二使者吹之、遂有如火焚之大山投于海、海三分之一变为血、';
W._Rev8_9='海中之生物、三分死其一、舟亦三分坏其一、○';
W._Rev8_10='第三使者吹之、遂有大星见焚、其焰如炬、自天而陨、落于江河三分之一、及诸水源、';
W._Rev8_11='星名曰茵陈、诸水三分之一变为菌陈、人多因诸水而死、缘其苦也、○';
W._Rev8_12='第四使者吹之、日月星三分之一被击、致变为昏暗、昼三分之一无光、夜亦如是、○';
W._Rev8_13='我又见一鹰飞于天、闻其大声曰、祸哉、祸哉、祸哉、宅地之人乎、因其余之三使、将吹号角之声也、';
W._Rev9_1='第五使者吹之、我遂见一星自天陨地、予之以渊窟之钥、';
W._Rev9_2='乃启渊窟、有烟自窟而上、如洪炉之烟、日与穹苍因之而暗、';
W._Rev9_3='有蝗自烟而出、至于地上、且予之权、如地之蝎然、';
W._Rev9_4='且语之曰、地之草木及诸蔬、俱勿伤、惟额上无上帝之印者耳、';
W._Rev9_5='然不许杀之、祇令其痛苦五月、如蝎螫之痛苦然、';
W._Rev9_6='斯时也、人将求死弗得、欲死而死避之、';
W._Rev9_7='蝗之状似备战之马、其首若戴金冕、面如人面、';
W._Rev9_8='发如女发、其牙如狮、';
W._Rev9_9='又有胸甲如铁甲、其翼之声、如车马纷纭、疾趋以战、';
W._Rev9_10='有尾似蝎、亦有虿、其权在尾、伤人五月、';
W._Rev9_11='为其王者、渊之使也、希伯来音曰亚巴顿、希利尼音曰亚玻伦、○';
W._Rev9_12='一祸往矣、尚有二祸将至、';
W._Rev9_13='第六使者吹之、我闻有声自上帝前金坛四角而出、';
W._Rev9_14='谓执号角之第六使者曰、系于伯拉大河之四使者、尔其释之、';
W._Rev9_15='四使见释、彼乃备于其年月日时、以杀人三分之一者、';
W._Rev9_16='骑军之数二万万、其数我闻之矣、';
W._Rev9_17='于是我在异象中见军马、及乘之者、彼有胸甲若火、若紫玉、若硫磺、马首如狮、火与烟与硫、出于其口、';
W._Rev9_18='此三灾杀人三分之一、即自其口所出之火与烟与硫也、';
W._Rev9_19='盖马之权在口、又在尾、因其尾似蛇、且有首、用以伤人、';
W._Rev9_20='其余未死于此灾者、不悔其手之所为、仍拜诸鬼与金银铜木石之偶、不能见、不能闻、不能行者也、';
W._Rev9_21='亦不悔其凶杀巫术、淫乱盗窃焉、';
W._Rev10_1='我又见有力之使者、自天而降、衣以云、首有虹、颜如日、足如火柱、';
W._Rev10_2='手执已展之小卷、右足著海、左足着地、';
W._Rev10_3='大声而呼、如狮吼焉、呼时七雷发厥声、';
W._Rev10_4='发声时、我将书之、闻自天有声曰、七雷所发者、缄之勿书、';
W._Rev10_5='我所见立于海与地之使者、举右手向天、';
W._Rev10_6='指维生至世世、造天地海与其中之物者、誓曰、时不复延矣、';
W._Rev10_7='惟于第七使者发声之日、将吹之时、上帝之奥妙遂成、如所宣嘉音于其仆诸先知也、';
W._Rev10_8='闻自天之声复语我曰、立于海及地之使者、手执已展之小卷、汝往取之、';
W._Rev10_9='我遂就使者曰、以小卷予我、彼则曰、取而食之、必苦尔腹、在尔口则甘如蜜、';
W._Rev10_10='于是我自使者之手取小卷食之、在口甘如蜜、既食、我腹则苦、';
W._Rev10_11='又语我曰、尔当复指诸民诸邦诸方诸王而豫言焉、';
W._Rev11_1='有予我以苇似杖、曰、起、量上帝殿与坛、及其中崇拜者、';
W._Rev11_2='殿外之院、舍之勿量、盖已予列邦、彼将践踏圣邑、四十有二月、';
W._Rev11_3='我将使我二证者、衣麻豫言、凡一千二百六十日、';
W._Rev11_4='此乃二橄榄树、与二灯台、立于全地之主前者也、';
W._Rev11_5='若有欲害之者、则有火出其口而吞其敌、凡欲害之者、必如是见杀也、';
W._Rev11_6='彼有权闭天、使于其豫言之日不雨、亦有权治诸水、变之为血、且随其所欲、以各灾击地、';
W._Rev11_7='其证既毕、自渊而上之兽、将与之战、胜而杀之、';
W._Rev11_8='尸仆大邑之衢、斯邑譬之所多玛与埃及、即其主钉十架之处也、';
W._Rev11_9='且自诸民诸族诸方诸邦、观其尸者、三日有半、不许葬之于墓、';
W._Rev11_10='宅地之人、为之欣喜欢忭、互相馈赠、盖此二先知、曾苦宅地之人也、';
W._Rev11_11='越三日有半、生气出自上帝者入之、遂起立、观者大惧、';
W._Rev11_12='证者闻大声自天语之曰、升于此、彼遂乘云升天、其敌亦观之、';
W._Rev11_13='是时也、地大震、邑圮十分之一、死者七千人、余皆恐惧、归荣于在天之上帝、○';
W._Rev11_14='二祸既往、三祸速至、';
W._Rev11_15='第七使者吹之、遂于天有大声云、世之国已为我主及其基督所有、彼将秉权、以至世世、';
W._Rev11_16='在上帝前、居厥座之二十四长老、面伏而拜、';
W._Rev11_17='曰、主上帝全能者乎、今在昔在者、我侪谢尔、因尔既握大权而王也、';
W._Rev11_18='列邦逞怒、尔之怒遂临、鞫乎死者、且赏赉尔仆、诸先知诸圣徒、及畏尔名者、或卑或尊、又败坏乎败坏于地者、其时已届矣、○';
W._Rev11_19='上帝之殿、在于天者启矣、其约之匮见于殿中、即有电与声与雷、及地震大雹、';
W._Rev12_1='又见大兆于天、一妇衣日踏月、首戴十二星之冕、';
W._Rev12_2='怀孕将产、艰难痛苦而呼号、';
W._Rev12_3='又有兆见于天、一大赤龙、七首十角、首戴七冕、';
W._Rev12_4='尾曳天星三分之一、投之于地、龙立于将产之妇前、待其既产、而吞其子、';
W._Rev12_5='其产也男、将以铁杖牧万邦者、子见摄至上帝座前、';
W._Rev12_6='妇则逃入旷野、在彼有上帝所备之所、使养之、一千二百六十日、○';
W._Rev12_7='在天有战、米迦勒偕其使与龙战、龙亦偕其使以战、';
W._Rev12_8='弗克、在天不复有其所、';
W._Rev12_9='大龙即老蛇、名曰魔、亦曰撒但、迷惑普世者、见投于地、其使亦与焉、';
W._Rev12_10='我闻大声在天云、我上帝之拯救、与能与国、及其基督之权、今悉至矣、盖讼我兄弟者已见投、即昼夜讼之于我上帝前者、';
W._Rev12_11='诸兄弟因羔之血、并所证之道胜之、乃不爱己生以至于死也、';
W._Rev12_12='是故诸天与居其中者宜喜乐、惟地与海祸矣、因魔恚甚、已临于尔、盖自知其时无几也、○';
W._Rev12_13='龙既见投于地、则窘迫产男之妇、';
W._Rev12_14='有以大鹰之双翼授妇、使之飞入旷野、至其所、以避蛇、在彼就养、历一载、二载、又半载、';
W._Rev12_15='蛇于妇后、吐水如河、欲漂没之、';
W._Rev12_16='地坼、吸龙所吐之河以助妇、';
W._Rev12_17='龙怒妇滋甚、遂往与其余裔战、即守上帝之诫、与耶稣之证者、时、龙立于海沙、';
W._Rev13_1='我又见一兽自海而上、十角七首、角戴十冕、首有谤讟之名、';
W._Rev13_2='所见之兽似豹、足如熊、口如狮、龙以其能其座与大权予之、';
W._Rev13_3='我见其一首、若受伤濒死而得医愈、全地遂奇而从之、';
W._Rev13_4='又拜龙、因以其权予兽、亦拜兽、曰、孰似兽乎、孰能与之战乎、';
W._Rev13_5='又予之口、言诸大事、及诸谤讟、又予之权、凡四十有二月、';
W._Rev13_6='遂启口出谤讟上帝之言、谤讟其名其幕、并居于天者、';
W._Rev13_7='又予之权、战诸圣徒而胜之、且治诸族诸民诸方诸邦、';
W._Rev13_8='宅地之人、其名自创世时、未录于见杀之羔维生之册者、皆将拜兽、';
W._Rev13_9='有耳者宜听之、';
W._Rev13_10='凡宜见虏者则见虏、以刃杀人者、则必见杀于刃、诸圣徒之忍与信在此矣、○';
W._Rev13_11='我又见一兽由地而上、两角如羔、其言如龙、';
W._Rev13_12='悉行前兽之权于其前、又使地与宅地之人、拜剧创得愈之前兽、';
W._Rev13_13='又行大兆于人前、使火自天降地、';
W._Rev13_14='因所予行于兽前之兆、以惑宅地之人、告之宜造刃伤仍生之兽像、';
W._Rev13_15='又予之权、以生气赋于像、使之能言、且令凡不拜兽像者见杀、';
W._Rev13_16='亦令卑与尊、贫与富、主与仆、皆受印志、或于右手、或于额上、';
W._Rev13_17='若无其印志、即兽之名、或其名之数、则不得买与卖也、';
W._Rev13_18='智在于此、有颖悟者、可以计兽之数、盖人数也、即六百六十有六、';
W._Rev14_1='我又见羔立于锡安山、偕之者十四万四千人、咸有其名、与其父之名书于额、';
W._Rev14_2='我闻自天有声、如众水声、如大雷声、又如鼓琴者鼓其琴、';
W._Rev14_3='众歌新诗于座前、及四生物长老前、其歌无能学之者、惟蒙赎出乎地之十四万四千人而已、';
W._Rev14_4='彼犹处子、不浼于色、羔之所往、则皆从之、此乃于众中蒙赎、为初实之果、献于上帝及羔者、';
W._Rev14_5='其口无诳、亦无瑕疵也、○';
W._Rev14_6='我又见使者飞于中天、有永存之福音、宣诸宅地之人、亦于诸国诸族诸方诸民、';
W._Rev14_7='乃大声曰、宜畏上帝而荣归之、盖其鞫时至矣、亦宜拜造天地海及水源者、○';
W._Rev14_8='又有第二使者从之曰、倾矣乎、倾矣乎、大巴比伦、使万国饮其淫乱干怒之酒者也、○';
W._Rev14_9='又有第三使者从之、大声曰、如有拜兽与其像、及受印志于额、或于手者、';
W._Rev14_10='则必饮上帝恚怒之酒、纯然无杂、酌于恚怒之杯者、又将于圣使及羔前、受火与硫之痛苦、';
W._Rev14_11='其痛苦之烟上腾、以至世世、凡拜兽与其像、及受其名之印志者、昼夜无憩息也、';
W._Rev14_12='诸圣徒之忍在此矣、是乃守上帝之诫、及耶稣之道者也、○';
W._Rev14_13='我闻自天有声曰、书之、今而后、宗主而死者福矣、圣神曰、然、彼息诸劳、而诸行亦随之、○';
W._Rev14_14='我又见白云、乘之者有若人子、首冠金冕、手执利镰、';
W._Rev14_15='又有使者自殿而出、大声谓乘云者曰、发尔镰而刈、盖其时已至、地之穑熟已久矣、';
W._Rev14_16='乘云者投其镰于地、而穑刈矣、';
W._Rev14_17='又有使者出自在天之殿、亦执利镰、';
W._Rev14_18='又有使者自坛而出、掌火之权、大声谓执利镰者曰、发尔镰、收葡萄树之果、盖已熟矣、';
W._Rev14_19='使者遂投其镰于地、而收地之葡萄、投入上帝恚怒之大醡、';
W._Rev14_20='其醡见践于邑外、血自醡出、高至马勒、长约六百里、';
W._Rev15_1='我又见他兆于天、大而且奇、即七使掌末次之七灾、盖上帝之恚怒尽于此也、';
W._Rev15_2='我又见若玻璃海、杂以火、有获胜于兽及其像、与其名之数而来者、皆傍海而立、执上帝之琴、';
W._Rev15_3='唱上帝仆摩西之歌及羔之歌云、主上帝全能者乎、尔之所为、大且奇哉、历世之王乎、尔之程途、义且真哉、';
W._Rev15_4='主欤、谁不畏惧而荣尔名乎、惟尔乃圣、万邦必来拜于尔前、盖尔之义端彰著矣、○';
W._Rev15_5='此后、我见在天之殿已开、内有为证之幕、';
