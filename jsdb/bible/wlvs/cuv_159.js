W._Rev15_6='有掌灾之七使、自殿而出、身佩宝石、清洁光明、胸束金带、';
W._Rev15_7='四生物之一、予七使以金盂七、满盛上帝之怒、彼乃维生至世世者也、';
W._Rev15_8='自上帝之荣与其能、烟充乎殿、无能入之者、待七使之七灾尽焉、';
W._Rev16_1='我闻大声自殿而出、谓七使曰、往哉、以上帝恚怒之七盂倾之于地、○';
W._Rev16_2='其一遂往、倾盂于地、即成恶毒之疡、生于受兽印志、及拜其像者、○';
W._Rev16_3='其二倾盂于海、海即变如死人之血、其中之生物尽死、○';
W._Rev16_4='其三倾盂于江河、及诸水源、遂皆变血、';
W._Rev16_5='我闻掌水之使者云、今在昔在维圣者欤、义哉、因尔如是而鞫也、';
W._Rev16_6='以彼流圣徒及先知之血、今尔以血饮之宜也、';
W._Rev16_7='我又闻于坛曰、然、主上帝全能者欤、诚且义哉、尔之鞫也、○';
W._Rev16_8='其四倾盂于日、日遂以火曝人、';
W._Rev16_9='人为酷热所曝、遂谤讟掌此诸灾上帝之名、又弗改悔、而以荣归之、○';
W._Rev16_10='其五倾盂于兽之座、其国遂暗、人因痛而龁舌、';
W._Rev16_11='且因其痛其疡、谤讟在天之上帝、而不悔其所行、○';
W._Rev16_12='其六倾盂于伯拉大河、其水即涸、致为东方列王备路、';
W._Rev16_13='我又见邪鬼若蛙者三、出自龙口与兽口、及伪先知之口、';
W._Rev16_14='彼乃诸鬼之灵、能行诸兆、出附天下诸王、集于全能上帝大日之战、';
W._Rev16_15='我来如盗、儆醒而守其衣者福矣、免裸行而见羞也、';
W._Rev16_16='彼集列王于一处、希伯来音曰哈米吉多顿、○';
W._Rev16_17='其七倾盂于空气、遂有大声自座而出于殿、曰、毕矣、';
W._Rev16_18='又有电与声与雷、地亦大震、自生民以来、其震未有若是之大也、';
W._Rev16_19='大邑遂裂为三、列邦诸邑倾圮、大巴比伦亦见忆于上帝前、致以恚怒之杯酒予之、';
W._Rev16_20='各岛皆遁、诸山不见、';
W._Rev16_21='且有大雹、自天而降、各重一钧、人因雹灾、谤讟上帝、盖其灾甚大也、';
W._Rev17_1='执七盂者七使之一就我曰、来、我以坐于众水大妓之鞫示尔、';
W._Rev17_2='世上诸王与之行淫、宅地之人、由其淫乱之酒而醉、';
W._Rev17_3='我感于圣神、被携适野、见一妇乘绛兽、七首十角、遍有谤讟之名、';
W._Rev17_4='妇衣紫绛、饰以金玉珠玑、手执金杯、满贮秽恶、即其淫污也、';
W._Rev17_5='额书厥名曰奥秘、大巴比伦、地上诸妓与诸秽恶之母、';
W._Rev17_6='又见此妇醉于圣徒及证耶稣者之血、我见之则奇甚、';
W._Rev17_7='使者谓我曰、尔何奇耶、妇与所乘首七角十之兽、我将以其奥秘告尔、';
W._Rev17_8='尔所见之兽、昔有今无、且将自渊窟而上、归于沦亡、宅地之人、其名自创世时、未录于维生之册者、见兽昔有今无、且将复来、则必奇之、';
W._Rev17_9='智者之心思在此矣、七首者、乃妇所坐之七山也、';
W._Rev17_10='又为七王、已倾者五、尚在者一、未至者一、至则暂存耳、';
W._Rev17_11='昔有今无之兽、乃为其八、亦出乎其七、而归沦亡、';
W._Rev17_12='尔所见之十角、乃十王未尝受国者、但偕兽受权如王仅半时耳、';
W._Rev17_13='其心咸同、且以己能与权予兽、';
W._Rev17_14='彼将与羔战、羔将胜之、盖羔乃诸主之主、诸王之王、与之偕者乃见召蒙选忠信之人也、';
W._Rev17_15='使者又谓我曰、尔见妓所坐之水、乃诸民诸部诸邦诸方、';
W._Rev17_16='又尔所见之兽、与其十角、将恶此妓、使之荒墟裸体、且食其肉、而尽焚之、';
W._Rev17_17='盖上帝曾使其心、同怀一意、以行己旨、且以其国予兽、待上帝之言皆应焉、';
W._Rev17_18='尔所见之妇、即大邑秉权于世之诸王者也、';
W._Rev18_1='此后、我见一使自天而降、秉大权、其荣光耀于世、';
W._Rev18_2='大声呼曰、倾矣乎、倾矣乎、大巴比伦也、成为群魔之居所、及凡邪鬼、与污鸟可憎者之囹圄、';
W._Rev18_3='盖万邦因其淫乱干怒之酒而倾、世上诸王与之行淫、诸商因其奢华之甚而致富、○';
W._Rev18_4='我又闻有声自天曰、我民乎、宜出乎彼、免与其罪、而受其灾、';
W._Rev18_5='盖厥罪滔天、上帝忆其不义、';
W._Rev18_6='彼之加诸人者、亦加诸彼、依其所行而倍之、于其所调之杯、亦倍调予之、';
W._Rev18_7='彼昔自荣与奢华若何、使之痛苦悲哀亦若何、盖彼自谓我位后、非嫠也、决不至悲哀也、';
W._Rev18_8='故一日间、诸灾并臻、即死亡、悲哀、饥荒、尽焚以火、盖鞫之之主上帝、乃有能者也、';
W._Rev18_9='世上诸王、素与行淫而奢华者、见所焚之烟、则为之哭而擗、';
W._Rev18_10='因其痛苦而惧、则远立曰、祸哉、祸哉、大巴比伦巩固之邑乎、半时间、尔之鞫至矣、';
W._Rev18_11='世上诸商、亦为之哭而哀、因不复见有人购其货也、';
W._Rev18_12='斯货也、若金银、宝石、珠玑、枲布、紫料、丝帛、绛料、香松诸木、象牙诸器、及佳木铜铁白石诸器、';
W._Rev18_13='亦有肉桂、豆蔻、香料、香膏、乳香、酒、油、面、麦、牛、羊、马、车、及人之身与灵也、';
W._Rev18_14='尔心所嗜之果已去、尔之珍馐华采皆亡、不复见之、';
W._Rev18_15='诸商因之致富者、以其痛苦、惧而远立、哀哭之、';
W._Rev18_16='曰、祸哉、祸哉、大邑乎、素衣枲布紫绛、饰以金珠宝石者乎、';
W._Rev18_17='盖半时间、如此之巨富、成为荒墟矣、各舟长、与航海者及舟子、并凡恃海为业者、';
W._Rev18_18='见所焚之烟、皆远立、呼曰、孰若此大邑乎、';
W._Rev18_19='又以尘蒙首哭而哀、呼曰、祸哉、祸哉、大邑乎、凡有舟于海者、自其丰厚而致富、半时间成为荒墟矣、';
W._Rev18_20='天乎、诸圣徒与使徒及先知乎、宜因之而乐、盖上帝以尔之鞫鞫彼也、○';
W._Rev18_21='有大力之使者、举石如巨磨、投之于海、曰、巴比伦大邑、将如此猛然被投、不复见矣、';
W._Rev18_22='鼓琴奏乐品箫吹角之声、不复闻于尔间、百工不复见于尔间、磨声不复闻于尔间、';
W._Rev18_23='灯光不复照于尔间、新郎新妇之声、不复闻于尔间、盖尔诸商素为世之尊者、万国亦以尔巫术而受惑矣、';
W._Rev18_24='在彼见有诸先知圣徒、及凡世上见杀者之血、';
W._Rev19_1='此后、我闻在天若群众之大声、曰、阿利路亚、救与荣与能、皆归我之上帝、';
W._Rev19_2='以其鞫真且义也、盖曾鞫以淫污世之大妓、且于彼身、伸其诸仆流血之冤也、';
W._Rev19_3='又曰、阿利路亚、焚彼之烟上腾、以至世世、';
W._Rev19_4='二十四长老、与四生物、遂伏拜居于座之上帝曰、阿们、阿利路亚、';
W._Rev19_5='有声自座出曰、凡为其仆而畏之者、卑与尊皆宜颂我上帝、';
W._Rev19_6='我又闻若群众之声、众水之声、大雷之声、曰、阿利路亚、盖主我上帝全能者王矣、';
W._Rev19_7='我侪当欣喜欢乐、以荣归之、盖羔之婚期已至、其妇已自备矣、';
W._Rev19_8='且令其自衣以枲、光而洁、盖枲乃圣徒之义行也、';
W._Rev19_9='又谓我曰、书之、凡见召赴羔之婚筵者福矣、又曰、此乃上帝诚实之言也、';
W._Rev19_10='我遂伏其足前拜之、彼谓我曰、毋以为也、我与尔及尔诸兄弟、为耶稣之证者、同为仆、尔当拜上帝也、盖耶稣之证、乃豫言之大旨也、○';
W._Rev19_11='我又见天开、有白马焉、乘之者称为忠信诚实、其鞫其战、无不义也、';
W._Rev19_12='目如火焰、首戴数冕、且书以名、己之外无识之者、';
W._Rev19_13='衣以洒血之衣、其名称为上帝道、';
W._Rev19_14='在天众军、乘白马而从之、皆衣枲、白且洁、';
W._Rev19_15='口出利剑、将以击列邦、且以铁杖牧之、全能上帝恚怒之酒醡、彼亦践之、';
W._Rev19_16='其衣及股、有名书曰、诸王之王、诸主之主、○';
W._Rev19_17='我又见一使立于日中、大声而呼、谓凡飞于天空之鸟曰、来、集于上帝之盛筵、';
W._Rev19_18='俾得食君王将帅勇士、及马与乘之者、或自主为奴、与卑者尊者之肉、○';
W._Rev19_19='我又见兽及世上诸王、并其军咸集、欲与乘马者及其军战、';
W._Rev19_20='兽被执、伪先知亦然、即昔行异迹于兽前、以惑受兽印志、而拜其像者、二者生投于火湖、以硫焚之、';
W._Rev19_21='余皆见杀于乘马者口出之剑、众鸟皆饱其肉焉、';
W._Rev20_1='我又见一使自天而降、手有深渊之钥与大链、';
W._Rev20_2='遂执龙、即老蛇、亦为魔为撒但者、缚之以至千年、';
W._Rev20_3='投之于渊、闭而加印其上、使不再惑列邦、迨千年后、必暂释之、○';
W._Rev20_4='我又见诸座、居其上者、得权以鞫、又见因耶稣之证、及上帝之道、而被斩者之灵、与未拜兽及其像、未受其印志于额于手者、彼皆得生、与基督共王千年、';
W._Rev20_5='此乃第一复起也、其余死者尚未得生、迨届千年焉、';
W._Rev20_6='与于第一复起者、福且圣矣、二次之死无权于彼、将为上帝及基督之祭司、与基督共王千年、○';
W._Rev20_7='既届千年、撒但将释于囹圄、';
W._Rev20_8='出惑在地四极之邦、即歌革与玛各也、且集之以战、其数如海沙焉、';
W._Rev20_9='遂游行地上、围圣徒之营、与蒙爱之邑、有火降自天而灭之、';
W._Rev20_10='惑之之魔、被投于火与硫之湖、兽及伪先知亦在焉、昼夜痛苦、以至世世、○';
W._Rev20_11='我又见一座大而且白、及居其上者、地与天自其前而遁、不得其所、';
W._Rev20_12='我见死者、尊与卑均立座前、诸书遂展、又有他书展焉、即维生之书也、死者依其行、如书所载而被鞫、';
W._Rev20_13='海及死与阴府、亦出其中之死者、各依其行而被鞫、';
W._Rev20_14='死与阴府亦见投于火湖、即二次之死也、';
W._Rev20_15='凡未录于维生之书者、则见投于火湖焉、';
W._Rev21_1='我又见天地一新、盖前之天地已逝、海亦不复有矣、';
W._Rev21_2='又见圣邑新耶路撒冷、由上帝自天而降、如新妇妆饰、特备以待其夫、';
W._Rev21_3='我闻大声自座而出云、上帝之幕在于人间、将与之同居、彼将为其民、上帝必偕之、为其上帝、';
W._Rev21_4='且尽拭其泪、死不复有、哀也、哭也、苦也、亦不复有、盖前事已逝矣、';
W._Rev21_5='居于座者曰、我更新万有、又曰、书之、此言信且真也、';
W._Rev21_6='又谓我曰、悉成矣、我乃始与终、本与末、凡渴者、将以维生之水源予之、而无费也、';
W._Rev21_7='获胜者将承此、我为彼之上帝、彼为我子、';
W._Rev21_8='但畏怯、不信、可憎、凶杀、淫乱、巫术、拜像、及凡言诳之人、其分乃在焚火与硫之湖、此即二次之死也、○';
W._Rev21_9='手执七盂、满盛七末灾之七使、其一就而语我曰、来、我将示尔以新妇、即羔之妻也、';
W._Rev21_10='我遂感于圣神、被携至一大且高之山、示我以圣邑耶路撒冷、由上帝自天而降、';
W._Rev21_11='有上帝之荣、其光似至宝之石、有若碧玉、明如水晶、';
W._Rev21_12='有垣大而且高、十有二门、门有十二使者、上书以色列十二支之名、';
W._Rev21_13='南北东西、各有三门、';
W._Rev21_14='邑垣十有二基、上书十二使徒之名、即羔之使徒也、';
W._Rev21_15='与我言者执金苇为度、以度其邑与门与垣、';
W._Rev21_16='邑形四方、长广相等、以苇度之、得四千里、长广及高相同、';
W._Rev21_17='度垣得一百四十四肘、使者之度、乃人之度也、';
W._Rev21_18='垣筑以碧玉、邑为澄金、其澄若玻璃焉、';
W._Rev21_19='邑垣之基、饰以各种宝石、一碧玉、二蓝玉、三苍玉、四青玉、';
W._Rev21_20='五红玉、六玛瑙、七黄玉、八水苍玉、九淡黄玉、十翡翠玉、十一赤玉、十二紫玉、';
W._Rev21_21='十二门乃十二珠、门各一珠、邑衢为澄金、明澈如玻璃、';
W._Rev21_22='我不见邑中有殿、盖主上帝全能者及羔为其殿也、';
W._Rev21_23='邑不需日月之照、盖上帝之荣烛之、其灯乃羔也、';
W._Rev21_24='列邦将藉其光而行、世上诸王、以其荣归之、';
W._Rev21_25='其门白昼不闭、于彼盖无夜也、';
W._Rev21_26='人将以列邦之荣与尊归之、';
W._Rev21_27='凡不洁可憎及诳者、决不得入、惟录于羔之维生书者入焉、';
W._Rev22_1='使者又以邑衢中维生水之河示我、其水光明如晶、自上帝及羔之座而出、';
W._Rev22_2='河之左右、有维生之树、其果十有二种、月结其实、其叶以医列邦、';
W._Rev22_3='咒诅不复有、上帝及羔之座在焉、其仆将事之、';
W._Rev22_4='且觐主面、主名亦在其额、';
W._Rev22_5='不复有夜、无需灯光日光、盖主上帝光耀之、且彼众秉权、以至世世、○';
W._Rev22_6='又谓我曰、此言信且真也、主即感诸先知之上帝、遣其使者、以必速成之事示其诸仆、';
W._Rev22_7='我必速至、守此书之豫言者福矣、○';
W._Rev22_8='于此事闻且见者、我约翰也、既闻见之、遂伏拜示我此事之使者前、';
W._Rev22_9='彼谓我曰、毋以为也、我与尔及尔诸兄弟即先知、并守此书之言者、同为仆、尔当拜上帝也、○';
W._Rev22_10='又曰、勿缄此书之豫言、盖时迩矣、';
W._Rev22_11='不义者仍为不义、污秽者仍为污秽、义者仍为义、圣者仍为圣、';
W._Rev22_12='我必速至、携其值、各依其工而报之、';
W._Rev22_13='我为始与终、先与后、本与末、';
W._Rev22_14='涤其袍者福矣、俾得权于维生之树、由诸门而入邑、';
W._Rev22_15='其外则有犬类、巫术、淫乱、凶杀、拜像、及凡好诳而行之者、○';
W._Rev22_16='我耶稣已遣我使、为诸会以此事证于尔曹、我乃大卫之根株苗裔、及光明之晨星、○';
W._Rev22_17='圣神与新妇皆曰来、闻者亦当曰来、渴者当来、凡愿之者、可得维生之水、而无费也、○';
W._Rev22_18='我语凡闻此书之豫言者、或加增之、上帝必以此书所录之灾、加诸彼、';
W._Rev22_19='或删减之、上帝必由此书所录维生树及圣邑、删除其分、○';
W._Rev22_20='证此书者曰、然、我乃速至、阿们、主耶稣其至哉、';
W._Rev22_21='愿主耶稣之恩、与诸圣徒偕焉、阿们、';
