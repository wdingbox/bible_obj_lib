W._2Ch29_1='希西家即位时、年二十有五、在耶路撒冷为王、历二十九年、其母名亚比雅、撒迦利雅女也、';
W._2Ch29_2='希西家行耶和华所悦、效其祖大卫所为、';
W._2Ch29_3='元年正月、启耶和华室门、而修理之、';
W._2Ch29_4='召祭司利未人至、集于东场、';
W._2Ch29_5='谓之曰、利未人欤、其听我言、今当自洁、且洁尔列祖之上帝耶和华室、由圣所出其污秽、';
W._2Ch29_6='我列祖干罪、行我上帝耶和华所恶、而离弃之、转背耶和华之居所、';
W._2Ch29_7='闭其廊门、熄其灯、不在圣所焚香、献燔祭于以色列之上帝、';
W._2Ch29_8='故耶和华之怒、及于犹大与耶路撒冷、使之飘摇、令人惊骇嗤笑、如尔目击、';
W._2Ch29_9='因之我列祖仆于刃、我妻孥为俘囚、';
W._2Ch29_10='今我有意与以色列之上帝耶和华立约、俾其烈怒转离我侪、';
W._2Ch29_11='我子欤、今勿懈怠、盖耶和华简尔侍立其前、为其执事、供役焚香、○';
W._2Ch29_12='于是利未人哥辖族、亚玛赛子玛哈、亚撒利雅子约珥、米拉利族、亚伯底子基士、耶哈利勒子亚撒利雅、革顺族、薪玛子约亚、约亚子伊甸、';
W._2Ch29_13='以利撒反裔申利、耶利、亚萨裔撒迦利雅、玛探雅、';
W._2Ch29_14='希幔裔耶歇、示每、耶杜顿裔示玛雅、乌薛、咸起、';
W._2Ch29_15='集其昆弟自洁、遵王循耶和华言所命、入洁耶和华室、';
W._2Ch29_16='祭司亦入耶和华室内洁之、出其所有污秽、置于院中、利未人舁至城外汲沦溪、';
W._2Ch29_17='正月朔、始行洁事、至八日、及于耶和华之廊、洁耶和华室、又历八日、至正月十六日、乃毕其事、';
W._2Ch29_18='入觐希西家王曰、我侪已洁耶和华室、及燔祭坛与其器、陈饼之几与其器、';
W._2Ch29_19='且亚哈斯为王干罪时、所弃之器、我侪亦备具而洁之、今在耶和华坛前、○';
W._2Ch29_20='希西家王夙兴、集邑中牧伯、上耶和华室、';
W._2Ch29_21='牵牡牛七、牡羊七、羔羊七、牡山羊七、为国与圣所、及犹大人、献为赎罪祭、王命亚伦裔为祭司者、献于耶和华坛、';
W._2Ch29_22='乃宰牡牛、祭司受血沃于坛、宰牡羊沃血于坛、宰羔羊沃血于坛、';
W._2Ch29_23='遂牵为赎罪祭之牡山羊、至王与会众前、咸按手其上、';
W._2Ch29_24='祭司宰之、以血为赎罪祭献于坛、为以色列众赎罪、盖王有命、为以色列众献燔祭与赎罪祭、';
W._2Ch29_25='王使利未人执钹、与琴及瑟、在耶和华室奏乐、循大卫与其先见迦得、及先知拿单所命、即耶和华藉诸先知所命、';
W._2Ch29_26='利未人执大卫之乐器而立、祭司亦执角而立、';
W._2Ch29_27='希西家命献燔祭于坛、始献燔祭、同时而咏颂美耶和华之歌、以角与以色列王大卫之乐器和之、';
W._2Ch29_28='会众崇拜、讴歌者讴歌、吹角者吹角、至于燔祭献毕、';
W._2Ch29_29='献祭既毕、王与同在之众、俯伏崇拜、';
W._2Ch29_30='希西家王与牧伯命利未人、用大卫与先见亚萨之词、颂美耶和华、众乃欣然颂美、俯首而拜、';
W._2Ch29_31='希西家曰、尔曹既区别归于耶和华、可前携祭品、及感谢祭、入耶和华室、会众遂携祭品、及感谢祭而至、凡心愿者、亦献燔祭、';
W._2Ch29_32='会众所携之燔祭、计牡牛七十、牡羊一百、羔羊二百、俱为燔祭、献于耶和华、';
W._2Ch29_33='又献区别之牲、牛六百、羊三千、';
W._2Ch29_34='惟祭司尚寡、未能尽剥燔祭之牲、故其同族利未人助之、迨其事毕、亦待祭司自洁、盖利未人诚心自洁、愈于祭司、';
W._2Ch29_35='所献燔祭甚多、酬恩祭之脂、及随燔祭之酒亦多、于是耶和华室之役事俱备、';
W._2Ch29_36='上帝为民所备、希西家与民众悦之、成事甚速、';
W._2Ch30_1='希西家遣使往以色列及犹大地、并致书于以法莲玛拿西人、使之咸至耶路撒冷耶和华室、守逾越节、奉事以色列之上帝耶和华、';
W._2Ch30_2='王与牧伯、及耶路撒冷会众相议、于二月守逾越节、';
W._2Ch30_3='其不能如期而守之、因自洁之祭司不足、民亦未集于耶路撒冷故也、';
W._2Ch30_4='王与会众视此为善、';
W._2Ch30_5='遂定命令、普告以色列、自别是巴至但、使至耶路撒冷、守逾越节、奉事以色列之上帝耶和华、盖民素无多人、循所录之例而守之、';
W._2Ch30_6='于是邮传者遵王命、传王与牧伯之书于以色列、及犹大地、曰、以色列人欤、尔常复归亚伯拉罕以撒以色列之上帝耶和华、俾其转向尔曹、脱于亚述王手之遗民、';
W._2Ch30_7='勿效尔列祖及昆弟、彼干犯其列祖之上帝耶和华、上帝弃之、令人惊骇、如尔目击、';
W._2Ch30_8='勿似尔列祖之强项、当归顺耶和华、入其永别为圣之所、奉事尔上帝耶和华、俾其烈怒离尔、';
W._2Ch30_9='如尔归耶和华、则尔昆弟子女、必得矜恤于虏之者、再返斯土、盖尔上帝耶和华仁慈矜悯、尔若归之、必不转面弗尔顾也、';
W._2Ch30_10='邮传者遍行以法莲玛拿西境、递经诸邑、至西布伦、民乃哂而讥之、';
W._2Ch30_11='惟亚设玛拿西西布伦中、有人自卑、至耶路撒冷、';
W._2Ch30_12='上帝亦感犹大众、使其一心、遵王与牧伯循耶和华言所命、○';
W._2Ch30_13='二月、民众集于耶路撒冷、守除酵节、其数甚多、成为大会、';
W._2Ch30_14='众起、尽除耶路撒冷之坛、及焚香之器、投于汲沦溪、';
W._2Ch30_15='二月十四日、宰逾越节羔、祭司及利未人愧而自洁、携燔祭入耶和华室、';
W._2Ch30_16='循例各立其所、遵上帝仆摩西之律、祭司由利未人手、受血而沃之、';
W._2Ch30_17='会中人多未自洁、故利未人为不洁者宰逾越节羔、俾为洁于耶和华前、';
W._2Ch30_18='以法莲、玛拿西、以萨迦、西布伦、有多人未自洁、而食逾越节羔、不循所录之例、希西家为之祷曰、';
W._2Ch30_19='凡人决心寻求其列祖之上帝耶和华、虽未依圣所之洁礼自洁、愿善良之耶和华宥之、';
W._2Ch30_20='耶和华允希西家所祈、而宥其民、';
W._2Ch30_21='在耶路撒冷之以色列人、遂大欢乐、守除酵节七日、利未人及祭司、操声宏之乐器、日颂耶和华、';
W._2Ch30_22='利未人通达耶和华之役事、希西家以善言慰藉之、于是民食节肉、献酬恩祭、称谢其列祖之上帝耶和华、凡历七日、';
W._2Ch30_23='会众相议更守七日、于是欣然守之、';
W._2Ch30_24='犹大王希西家以牡牛一千、绵羊七千、赐会众为祭品、牧伯亦赐牡牛一千、绵羊一万、时、祭司多自洁者、';
W._2Ch30_25='犹大会众、祭司利未人、与来自以色列地之会众宾旅、及居犹大之宾旅、皆大欣喜、';
W._2Ch30_26='在耶路撒冷有大乐焉、自以色列王大卫子所罗门时以来、未有若此者也、';
W._2Ch30_27='利未人祭司起、为民祝嘏、其声蒙上帝垂听、其祷达于天、上帝之圣所、';
W._2Ch31_1='此事既毕、在彼之以色列众咸出、往犹大诸邑、碎其柱像、斫其木偶、毁其崇邱与坛、在犹大便雅悯以法莲玛拿西诸地、尽除灭之、以色列人乃返故邑、各归其业、';
W._2Ch31_2='希西家定祭司与利未人之班次、各循厥职、献燔祭及酬恩祭、又在耶和华之营门、供役称谢颂美、';
W._2Ch31_3='亦定王产所出、以为朝夕、及安息日、月朔、节期之燔祭、循耶和华律所载、';
W._2Ch31_4='且命耶路撒冷居民、给祭司与利未人所应得者、俾其专心于耶和华之律、';
W._2Ch31_5='王谕一出、以色列人输以谷酒油蜜、及田所产初实甚多、更献诸物之什一甚盛、';
W._2Ch31_6='居犹大诸邑之以色列人、与犹大人、亦携牛羊、及区别归其上帝耶和华之物、献其什一、积之成堆、';
W._2Ch31_7='自三月始积、至七月而毕、';
W._2Ch31_8='希西家与牧伯至、见其所积之堆、遂称赞耶和华、及其民以色列、';
W._2Ch31_9='希西家以所积之堆、询祭司与利未人、';
W._2Ch31_10='撒督家祭司长亚撒利雅对曰、自民始献礼物、入耶和华室、我侪恒得足食、多有盈余、盖耶和华锡嘏其民、所余即此积也、';
W._2Ch31_11='希西家命备屋于耶和华室、遂备之、';
W._2Ch31_12='忠心携入礼物、及所输之什一、与区别之物、利未人歌楠雅司其事、其弟示每副之、';
W._2Ch31_13='耶歇、亚撒细雅、拿哈、亚撒黑、耶利末、约撒拔、以列、伊斯玛基雅、玛哈、比拿雅为督理、隶于歌楠雅、及其弟示每、遵希西家王、及上帝室宰亚撒利雅之命、';
W._2Ch31_14='东门之阍者、利未人音拿子可利、掌乐献上帝之礼物、以颁所献耶和华之礼物、与至圣之物、';
W._2Ch31_15='其所辖之伊甸、珉雅珉、耶书雅、示玛雅、亚玛利雅、示迦尼雅、在祭司诸邑、各有职任、循其班列、颁于昆弟、自尊逮卑、';
W._2Ch31_16='录入谱系、三岁以上之男而外、又颁于日入耶和华室、循其班列供役者、';
W._2Ch31_17='又颁于祭司、循其宗族谱系、又颁于利未人、自二十岁以上、循其班次职任、';
W._2Ch31_18='又颁于会众之妻室子女、循其谱系、其人任职、自洁为圣、';
W._2Ch31_19='亚伦子孙、居邑郊之祭司、在各邑有录名者、以所应得、颁于祭司之诸男、及载于谱系之利未人、';
W._2Ch31_20='希西家在犹大全地、如是而行、为其上帝耶和华所视为善、为正为忠者、';
W._2Ch31_21='凡其所行、或供上帝室之役、或遵律守诫、求其上帝、皆一心行之、无不亨通、';
W._2Ch32_1='此忠诚之事后、亚述王西拿基立侵犹大、围诸坚城、意欲破之、据为己有、';
W._2Ch32_2='希西家见西拿基立至、拟攻耶路撒冷、';
W._2Ch32_3='则与牧伯勇士议、塞城外水泉、众遂助之、';
W._2Ch32_4='民集甚多、塞诸水泉、及流经斯土之溪、曰、亚述王来、焉得多水、';
W._2Ch32_5='王强厥志、筑其颓垣、建楼于上、城外复筑城、巩固大卫城之米罗、多制器械干盾、';
W._2Ch32_6='立军长以理民、集之于城门之场、以言慰之曰、';
W._2Ch32_7='强乃心、壮乃志、勿因亚述王与所率之大军、畏葸恐惶、盖偕我者、较偕彼者尤大也、';
W._2Ch32_8='偕彼者乃血肉之臂、偕我者乃我上帝耶和华、彼必助我、为我战争、民恃犹大王希西家之言、○';
W._2Ch32_9='厥后、亚述王西拿基立、与其全军攻拉吉、遣其臣仆往耶路撒冷、告犹大王希西家、与在耶路撒冷之犹大人曰、';
W._2Ch32_10='亚述王西拿基立云、尔何所恃、而待受困于耶路撒冷乎、';
W._2Ch32_11='岂非希西家诱尔、致因饥渴而死乎、彼曰、我之上帝耶和华、必拯我于亚述王手、';
W._2Ch32_12='此希西家、非废上帝之崇邱与坛、命犹大及耶路撒冷人、惟在一坛崇拜、焚香于其上乎、';
W._2Ch32_13='我与列祖何以待列邦之民、尔岂不知乎、列邦之神、能救其国脱于我手乎、';
W._2Ch32_14='我列祖所灭诸国、其神谁拯其民脱于我手、尔之上帝、能拯尔脱于我手乎、';
W._2Ch32_15='勿为希西家所欺、勿为所诱、勿信其言、盖无一邦一族之神、能拯其民于我、及我列祖之手、况尔上帝、岂能拯尔脱于我手乎、';
W._2Ch32_16='其臣更有谤上帝耶和华、及其仆希西家之言、';
W._2Ch32_17='西拿基立致书毁以色列之上帝耶和华、谤之曰、列邦之神、既未拯其民于我手、希西家之上帝、亦不得拯其民于我手、';
W._2Ch32_18='其臣以犹大方言、高声呼耶路撒冷城上之民、欲惊扰之、以取其城、';
W._2Ch32_19='彼论耶路撒冷之上帝、同于人手所造列邦之神、';
W._2Ch32_20='希西家王与亚摩斯子先知以赛亚、因此祈祷、向天呼吁、';
W._2Ch32_21='耶和华遣使于亚述王营、灭其勇土、军长将帅、亚述王蒙羞、返其故土、入其神庙、为其亲生之子所弑、';
W._2Ch32_22='如是、耶和华救希西家、及耶路撒冷居民、脱于亚述王西拿基立、及诸敌之手、四周护之、';
W._2Ch32_23='有多人至耶路撒冷、献礼物于耶和华、且馈宝物于犹大王希西家、此后、希西家为诸邦所尊崇、○';
W._2Ch32_24='时、希西家遘疾濒死、祷于耶和华、耶和华俞允之、示以异兆、';
W._2Ch32_25='惟希西家不报所受之恩、中心高傲、以是震怒将及于彼、与犹大暨耶路撒冷、';
W._2Ch32_26='然希西家抑其骄心、与耶路撒冷居民自卑、故希西家存日、耶和华之怒未及之、';
W._2Ch32_27='希西家富有货财、大得尊荣、备府库以存金银宝石、香品干盾、及诸珍器、';
W._2Ch32_28='备仓廪以积谷、与酒及油、为牲畜备阑、为牛羊备牢、';
W._2Ch32_29='叉建城邑、多畜牛羊、盖上帝赐其赀财丰盛也、';
W._2Ch32_30='希西家又塞基训之上源、引水直注大卫城西、凡希西家所行、无不亨通、';
W._2Ch32_31='巴比伦牧伯遣使见希西家、询其境内所见奇事、上帝离希西家、欲试之、以悉其心、';
W._2Ch32_32='希西家其余事迹、与其善行、俱载于亚摩斯子先知以赛亚启示之书、及犹大以色列列王纪、';
W._2Ch32_33='希西家与列祖偕眠、葬于大卫裔之陵阪、卒时、犹大众与耶路撒冷居民、皆尊崇之、子玛拿西嗣位、';
W._2Ch33_1='玛拿西即位时、年十有二、在耶路撒冷为王、历五十五年、';
W._2Ch33_2='行耶和华所恶、从异邦可憎之事、即耶和华于以色列人前、所逐诸族之事、';
W._2Ch33_3='复建其父希西家所毁之崇邱、为巴力建坛、作木偶、崇拜天象、而奉事之、';
W._2Ch33_4='在耶和华室筑坛、昔耶和华指此室而言曰、我名必永在耶路撒冷、';
W._2Ch33_5='又在耶和华室二院中、为天象筑坛、';
W._2Ch33_6='并在欣嫩子谷、使其子女经火、又行卜筮、用法术、行邪术、与凭鬼者及巫觋交、多行耶和华所恶、以激其怒、';
W._2Ch33_7='又置所造雕像于上帝室、昔上帝谕大卫、及其子所罗门曰、此室及耶路撒冷、乃我于以色列支派中所简者、必永寄我名于其中、';
W._2Ch33_8='如以色列人遵行我藉摩西、所传之法度、典章律例、则我不复移其足、离我所锡厥祖之地、';
W._2Ch33_9='玛拿西诱犹大及耶路撒冷居民、致其行恶、较耶和华于以色列人前、所灭之族尤甚、';
W._2Ch33_10='耶和华谕玛拿西与其民、惟彼不听、';
W._2Ch33_11='故耶和华使亚述王之军长来攻之、执玛拿西、系之以链、以钩钩之、携至巴比伦、';
W._2Ch33_12='既遭患难、则求其上帝耶和华、在其列祖之上帝前、自卑维甚、';
W._2Ch33_13='祷耶和华、蒙其垂听、而允所求、使返耶路拢冷、复其国位、玛拿西始知耶和华为上帝、○';
W._2Ch33_14='嗣后、玛拿西在大卫城谷中、基训溪西、建筑外垣、沿至鱼门、周俄斐勒、建垣甚高、又于犹大之坚城置军长、';
W._2Ch33_15='去除异邦之神、与耶和华室中之像、并在耶和华室之山、及耶路撒冷所建诸坛、悉掷于城外、';
W._2Ch33_16='重建耶和华之坛、献酬恩祭与感谢祭于上、命犹大人奉事以色列之上帝耶和华、';
W._2Ch33_17='惟民仍献祭于崇邱、而独奉其上帝耶和华、';
W._2Ch33_18='玛拿西其余事迹、及祷其上帝之言、与先见奉以色列之上帝耶和华名、所谕之言、俱载于以色列列王纪、';
W._2Ch33_19='其祈祷与蒙允、及其罪过、并未自卑以前、筑崇邱、立木偶、设雕像之处、俱载于何赛之书、';
W._2Ch33_20='玛拿西与列祖偕眠、葬于己宫、子亚们嗣位、○';
W._2Ch33_21='亚们即位时、年二十有二、在耶路撒冷为王、凡历二年、';
W._2Ch33_22='行耶和华所恶、效其父玛拿西所为、祭其父玛拿西所造雕像、而奉事之、';
W._2Ch33_23='不效其父玛拿西自卑于耶和华前、干罪愈甚、';
W._2Ch33_24='其臣仆叛、弑之于宫、';
W._2Ch33_25='国民杀叛亚们王者、立其子约西亚、继之为王、';
W._2Ch34_1='约西亚即位时、年八岁、在耶路撒冷为王、历三十有一年、';
W._2Ch34_2='行耶和华所悦、循其祖大卫之道、不偏左右、';
W._2Ch34_3='在位之八年、尚幼冲、始求其祖大卫之上帝、十二年、始洁犹大及耶路撒冷、除其崇邱木偶、雕像铸像、';
W._2Ch34_4='民于其前毁巴力之坛、斫其上之日像、碎其木偶、雕像铸像、捣之成粉、扬于祭者之冢、';
W._2Ch34_5='焚其祭司之骨于坛、而洁犹大及耶路撒冷、';
W._2Ch34_6='在玛拿西、以法莲、西缅、延及拿弗他利诸邑、与四周荒址、亦如是而行、';
W._2Ch34_7='毁诸坛、碎木偶及雕像、捣之成粉、斫以色列遍地之日像、乃返耶路撒冷、○';
W._2Ch34_8='约西亚十八年、既洁地与殿、遣雅萨利雅子沙番、邑宰玛西雅、缮写约哈斯子约亚、修其上帝耶和华室、';
W._2Ch34_9='其人遂诣大祭司希勒家、以奉于上帝室之金付之、此金乃司阍之利未人、自玛拿西人、以法莲人、以色列遗民、犹大与便雅悯众、及耶路撒冷居民、所收集者、';
W._2Ch34_10='乃付于督耶和华室之工作者、转予工匠、用以修室、';
W._2Ch34_11='即予木工瓦工、购凿成之石、与架木栋梁、以修犹大列王所毁之屋、';
W._2Ch34_12='其人诚实操作、利未人、米拉利裔、雅哈俄巴底监督之、哥辖裔、撒迦利亚米书兰、及善用乐器之利未人催督之、';
W._2Ch34_13='兼辖负荷者、催督各等工役、亦有利未人为缮写、为司事、为阍人、';
W._2Ch34_14='奉于耶和华室之金运出时、祭司希勒家得耶和华之律书、即摩西所传者、';
W._2Ch34_15='希勒家谓缮写沙番曰、我于耶和华室得律书、乃以书授之、';
W._2Ch34_16='沙番携书诣王、复命曰、凡所命尔仆者、仆悉行之、';
W._2Ch34_17='且以耶和华室所得之金、倾而出之、付于督工与匠人之手、';
W._2Ch34_18='又告王曰、祭司希勒家授我一书、遂读于王前、';
W._2Ch34_19='王闻法律之言、自裂其衣、';
W._2Ch34_20='命希勒家、沙番子亚希甘、米迦子亚比顿、缮写沙番、及王侍臣亚撒雅曰、';
W._2Ch34_21='汝其往哉、为我与以色列及犹大之遗民、以此书之言、询于耶和华、因我列祖不守耶和华之言、不遵此书所载而行、故耶和华向我、泄忿甚烈、';
W._2Ch34_22='有女先知户勒大、乃哈斯拉孙、特瓦子、掌礼服者沙龙之妻也、居耶路撒冷之二区、希勒家及王所命者往见、告以斯事、';
W._2Ch34_23='户勒大谓之曰、以色列之上帝耶和华云、其告遣尔诣我者曰、';
W._2Ch34_24='耶和华云、我必降灾于此处、及其居民、即读于犹大王前之书、所载诸诅、';
W._2Ch34_25='盖彼众弃我、焚香于他神、以其手所为、激我之怒、故我泄忿于此而不止、';
W._2Ch34_26='惟犹大王遣尔询于耶和华、当告之曰、以色列之上帝耶和华云、论尔所闻之言、';
W._2Ch34_27='尔闻我指此地、与其居民所言、乃中心柔顺、自卑于上帝前、裂衣哭泣、我俞允尔、耶和华言之矣、';
W._2Ch34_28='我必使尔安然入墓、归尔列祖、我将降于此地、及其居民之灾、尔不目击、使者复命于王、○';
W._2Ch34_29='王遣人集犹大及耶路撒冷诸长老、';
W._2Ch34_30='王与犹大人、耶路撒冷居民、祭司利未人、及所有民众、无论长幼、咸上耶和华室、王诵耶和华室中、所得约书之言、俾众听闻、';
W._2Ch34_31='王立其所、在耶和华前立约、一心一意顺从耶和华、守其诫命、法度典章、以成约书所载之言、';
W._2Ch34_32='命在耶路撒冷及便雅悯人众、咸韪此约、于是耶路撒冷居民、遵其列祖之上帝之约而行、';
W._2Ch34_33='约西亚于以色列所属各地、除其可憎之物、使凡在以色列者、奉事其上帝耶和华、约西亚存日、民众从其列祖之上帝耶和华、不离弃之、';
W._2Ch35_1='约西亚在耶路撒冷守逾越节、奉事耶和华、正月十四日、宰逾越节羔、';
W._2Ch35_2='王立祭司、以任厥职、勉其供耶和华室之役事、';
W._2Ch35_3='谕诲以色列众之利未人、即区别为圣归于耶和华者、曰、当以圣匮、置于以色列王、大卫子所罗门所建之室、不复肩负、宜奉事尔之上帝耶和华、服事其民以色列、';
W._2Ch35_4='亦当自备、按尔宗族、循尔班列、遵以色列王大卫、及其子所罗门所书者、';
W._2Ch35_5='立于圣所、循尔昆弟宗族之班列、各班当有利未人、';
W._2Ch35_6='宰逾越节羔、自洁、为尔昆弟备之、遵耶和华藉摩西所谕之言、';
W._2Ch35_7='约西亚赐在彼之民、绵羊羔山羊羔三万、牡牛三千、以为逾越节之祭品、悉自王产取之、';
W._2Ch35_8='王之牧伯亦乐输祭品、予民及祭司利未人、司上帝室者、希勒家、撒迦利亚、耶歇、予祭司羔羊二千六百、牡牛三百、以为逾越节之祭品、';
W._2Ch35_9='利未族长歌楠雅、与其昆弟示玛雅、拿坦业、及哈沙比雅、耶利、约撒拔、予利未人羔羊五千、牡牛五百、以为逾越节之祭品、';
W._2Ch35_10='于是役事俱备、祭司立于其所、利未人循其班列而立、俱遵王命、';
W._2Ch35_11='利未人宰逾越节羔、祭司由其手受血沃之、利未人剥皮、';
W._2Ch35_12='所献燔祭、循其宗族班列、以颁于民、俾献于耶和华、循摩西书所载、颁牛亦如是、';
W._2Ch35_13='循其常例、火炙逾越节羔、其余圣祭、烹于釜鼎镬、速颁于民、';
W._2Ch35_14='厥后、为己及祭司备之、盖祭司即亚伦子孙、献燔祭与脂至夕、故利未人为己及祭司备之、';
W._2Ch35_15='讴歌者亚萨裔、立于其所、循大卫亚萨希幔、及王之先见耶杜顿所命、阍人在各门、无庸离其职守、因其昆弟利未人为之备也、';
W._2Ch35_16='是日供役于耶和华、其事俱备、即守逾越节、献燔祭于耶和华坛、循约西亚王所命、';
W._2Ch35_17='维时、在彼之以色列人守逾越节、及除酵节七日、';
W._2Ch35_18='自先知撒母耳以来、在以色列、未尝守如是之逾越节、以色列列王守逾越节、未有若约西亚、与祭司利未人、及同在之犹大与以色列众、并耶路撒冷居民所守者、';
W._2Ch35_19='守此逾越节、乃约西亚在位之十八年也、○';
W._2Ch35_20='嗣后约西亚修殿既毕、埃及王尼哥上攻伯拉河滨之迦基米施、约西亚出而御之、';
W._2Ch35_21='尼哥遣使谓约西亚曰、犹大王欤、我与尔何与、我今来此、非欲攻尔、乃攻与我战鬬之族、上帝命我速行、彼既偕我、尔勿敌上帝、免为所灭、';
W._2Ch35_22='惟约西亚不转离之、乃改装往战、不听上帝藉尼哥所谕之言、遂至米吉多谷以战、';
W._2Ch35_23='射者射约西亚王、王谓仆曰、我受重创、载我出陈、';
W._2Ch35_24='仆乃扶之下车、易以所备副车、载至耶路撒冷而卒、葬于列祖之墓、举犹大及耶路撒冷之众、为之哀悼、';
W._2Ch35_25='耶利米为约西亚作哀歌、讴歌之男女哀悼时、亦言及约西亚、迄于今日、在以色列中、定为常例、其歌载于哀歌书、';
W._2Ch35_26='约西亚其余事迹、及其遵耶和华律所载而行之善、';
W._2Ch35_27='自始至末、俱载于以色列犹大列王纪、';
W._2Ch36_1='国民立约西亚子约哈斯、为王于耶路撒冷、以继其父、';
W._2Ch36_2='约哈斯即位时、年二十有三、在耶路撒冷为王、仅历三月、';
W._2Ch36_3='埃及王废之、又罚其国、银百他连得、金一他连得、';
W._2Ch36_4='立其兄以利雅敬、为犹大及耶路撒冷王、易其名曰约雅敬、埃及王尼哥携其弟约哈斯至埃及、○';
W._2Ch36_5='约雅敬即位时、年二十有五、在耶路撒冷为王、历十一年、行其上帝耶和华所恶、';
W._2Ch36_6='巴比伦王尼布甲尼撒上而攻之、系之以链、携至巴比伦、';
W._2Ch36_7='尼布甲尼撒亦取耶和华室之器皿、携至巴比伦、置于己宫、';
W._2Ch36_8='约雅敬其余事迹、与其可憎之行、及其不正、俱载于以色列犹大列王纪、子约雅斤嗣位、○';
W._2Ch36_9='约雅斤即位时、年八岁、在耶路撒冷为王、历三月有十日、行耶和华所恶、';
W._2Ch36_10='岁首尼布甲尼撒遣人携约雅斤、及耶和华室之珍器、至巴比伦、立约雅斤叔西底家、为犹大及耶路撒冷王、○';
W._2Ch36_11='西底家即位时、年二十有一、在耶路撒冷为王、历十一年、';
W._2Ch36_12='行耶和华所恶、先知耶利米以耶和华言谕之、彼不自卑、';
W._2Ch36_13='尼布甲尼撒使其指上帝而誓、彼仍背叛、强其项、刚厥心、不归服以色列之上帝耶和华、';
W._2Ch36_14='且诸祭司长与民众、大干罪戾、从异邦可憎之事、污耶和华在耶路撒冷区别为圣之室、';
W._2Ch36_15='其列祖之上帝耶和华、矜恤其民、与其居所、夙兴遣使以戒之、';
W._2Ch36_16='惟彼讪笑上帝之使、藐视其言、讥其先知、致耶和华之怒及于其民、无可救治、';
W._2Ch36_17='故上帝使迦勒底王来攻之、以刃戮其丁壮于其圣室、不恤幼男少女、老人白叟、俱付其手、';
W._2Ch36_18='上帝室中大小器皿、以及宝物、并王与牧伯之宝物、悉携至巴比伦、';
W._2Ch36_19='且焚上帝室、毁耶路撒冷城垣、爇其宫室、坏其珍器、';
W._2Ch36_20='凡脱于刃者、皆虏至巴比伦、为己与子孙之奴婢、迨及波斯国兴、';
W._2Ch36_21='应耶和华藉耶利米口所言、斯土享其安息、盖地荒芜、得其安息、盈七十年、○';
W._2Ch36_22='波斯国古列元年、耶和华使藉耶利米口所言得应、感波斯王古列之心、宣告通国、且书之曰、';
W._2Ch36_23='波斯王古列云、天上上帝耶和华、以天下万国赐我、命我在犹大之耶路撒冷、为之建室、尔中凡为其民者可上、愿其上帝耶和华偕之、';
