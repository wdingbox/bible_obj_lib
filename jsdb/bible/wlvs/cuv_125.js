W._Luk10_1='厥后、主别立七十人、耦而遣之、在于其前、入己将至之诸邑诸地、';
W._Luk10_2='谓之曰、穑多工少、宜求穑主、遣工力穑焉、';
W._Luk10_3='往哉、我遣尔似羔入狼中、';
W._Luk10_4='勿携囊、勿袋、勿履、途中勿问人安、';
W._Luk10_5='所入之室、则先曰愿斯室安、';
W._Luk10_6='傥于彼有宜乎安者、尔祝之安必临之、不然、则归尔矣、';
W._Luk10_7='居斯室、则饮食其所供、盖工得其值、宜也、毋由此室移于彼室、';
W._Luk10_8='所入之邑、人若接尔、则食其陈于尔前者、';
W._Luk10_9='邑中有病者医之、且语众曰、上帝国近尔矣、';
W._Luk10_10='所入之邑、人不接尔、则出至其衢曰、';
W._Luk10_11='尔邑之尘沾我足者、亦对尔拂之、虽然、尔宜知上帝国近矣、';
W._Luk10_12='我语汝、于彼日、所多玛之刑、较斯邑犹易受也、';
W._Luk10_13='祸哉、哥拉汎乎、祸哉、伯赛大乎、盖在尔中所行之异能、若行于推罗西顿、彼早衣麻坐灰、而改悔矣、';
W._Luk10_14='然于鞫日、推罗西顿之刑、较尔犹易受也、';
W._Luk10_15='迦百农欤、尔将升于天乎、必下阴府耳、';
W._Luk10_16='又曰、听尔者、即听我、拒尔者、即拒我、拒我者、即拒遣我者也、○';
W._Luk10_17='七十人喜而返、曰、主、以尔名、鬼亦服我、';
W._Luk10_18='耶稣曰、我曾见撒但如电、自天而陨、';
W._Luk10_19='我赐尔以权、可践蛇蝎、与制敌诸能、必无害尔者、';
W._Luk10_20='然毋以诸鬼服尔而喜、当以尔名录于天而喜、○';
W._Luk10_21='是时也、耶稣感于圣神而喜曰、父乎、天地主也、我称谢尔、尔以此事、于智者达者则隐之、于赤子则显之、父乎、然也、此乃尔所悦者也、';
W._Luk10_22='万有由父赐我、父之外无识子者、子及子所欲示者之外、无识父者、';
W._Luk10_23='乃顾其徒、潜语之曰、见尔所见者、其目福矣、';
W._Luk10_24='我语汝、昔先知君王、多欲见尔所见、而不之见、闻尔所闻、而不之闻、○';
W._Luk10_25='有律师起而试之曰、夫子、我当何为、以承永生、';
W._Luk10_26='耶稣曰、律所载者何耶、尔读之如何、';
W._Luk10_27='对曰、尔当尽心、尽性、尽力、尽意、爱主尔之上帝、亦当爱邻如己、';
W._Luk10_28='耶稣曰、尔所对是也、行此则生、';
W._Luk10_29='彼欲自义、谓耶稣曰、谁为我邻、';
W._Luk10_30='耶稣曰、或自耶路撒冷、下耶利哥、遇盗、剥其衣、且伤之、濒死、委之而去、';
W._Luk10_31='适有祭司由是路而下、见之、则旁行而过、';
W._Luk10_32='又有利未人至彼处、见之、亦旁行而过、';
W._Luk10_33='惟一撒玛利亚人、行至其地、见而悯焉、';
W._Luk10_34='遂就之、以油以酒浇其伤处、裹之、乘以己畜、携至旅馆、而顾恤之、';
W._Luk10_35='翌日取金二钱、予馆人曰、且顾此人、若所费加多、我返时偿尔、';
W._Luk10_36='此三人中、尔意孰为遇盗者之邻耶、';
W._Luk10_37='曰、矜恤之者是也、耶稣曰、尔往效此而行、○';
W._Luk10_38='众行时、耶稣入一村、有妇名马大、迎之至其家、';
W._Luk10_39='其姊妹马利亚、坐主足下听其言、';
W._Luk10_40='马大以供事多而心纷、诣耶稣曰、主、我姊妹遣我一人供事、尔不以为意乎、请命之助我、';
W._Luk10_41='主语之曰、马大、马大、尔因多端、思虑烦扰、';
W._Luk10_42='然所需者一而已、马利亚已择善业、而莫之夺也、';
W._Luk11_1='耶稣在一处祈祷、既毕、有一徒曰、主教我侪祈祷、如约翰之教其徒然、';
W._Luk11_2='耶稣曰、尔曹祈祷、宜云、父欤、愿尔名圣、尔国临格、';
W._Luk11_3='所需之粮、日日赐我、';
W._Luk11_4='免我诸罪、盖人负我、我亦免之、勿导入试、○';
W._Luk11_5='又曰、尔中孰有友、夜半就之曰、友乎、以三饼借我、';
W._Luk11_6='盖我友来自途间、无以供之、';
W._Luk11_7='彼自内应之曰、毋扰我、门已闭、儿曹与我在床、不能起以予尔、';
W._Luk11_8='我语汝、纵不以友故起而予之、然因其迫切、必起予之、应其所需、';
W._Luk11_9='我又语汝、求则予尔、寻则遇之、叩门则为尔启、';
W._Luk11_10='盖凡求者得也、寻者遇也、叩者启也、';
W._Luk11_11='尔中为父者、孰有子求饼而予之石乎、求鱼而予之蛇以代鱼乎、';
W._Luk11_12='抑求卵而予之蝎乎、';
W._Luk11_13='尔曹虽不善、尚知以嘉贶予尔子、况于天父、岂不更以圣神予求之者乎、○';
W._Luk11_14='耶稣逐一喑鬼、鬼既出、而喑者言、众奇之、';
W._Luk11_15='中有数人曰、彼藉鬼王别西卜逐鬼耳、';
W._Luk11_16='又有试之者、求自天之兆、';
W._Luk11_17='耶稣知其意、语之曰、凡国自相分争、必墟、家自相分争、必倾、';
W._Luk11_18='若撒但自相分争、其国何以立哉、因尔云我藉别西卜逐鬼、';
W._Luk11_19='使我藉别西卜逐鬼、则尔子弟逐鬼孰藉乎、彼将议尔矣、';
W._Luk11_20='若我藉上帝之能逐鬼、则上帝国临尔矣、';
W._Luk11_21='夫勇士具武备而守其府、则所有者安矣、';
W._Luk11_22='惟更勇者至而胜之、则尽夺其所恃武具、而分其赃、';
W._Luk11_23='夫不与我偕者、即敌我、不与我敛者、即散也、';
W._Luk11_24='邪鬼既出其人、游行旱地、求安不得、则曰、我将返我所出之室、';
W._Luk11_25='至、则见其扫除修饰矣、';
W._Luk11_26='遂往、又携七鬼更恶于己者、入而居之、其人之后况、较前尤剧矣、○';
W._Luk11_27='言时、众中一妇、扬声谓之曰、胎妊尔、乳哺尔者福矣、';
W._Luk11_28='耶稣曰、未若听上帝道而守之者福也、○';
W._Luk11_29='众集就之、耶稣曰、此世乃恶世也、而求异兆、约拿之兆而外、无以示之、';
W._Luk11_30='盖约拿为兆于尼尼微人、人子亦将为兆于斯世、';
W._Luk11_31='当鞫日、南方女王、将与斯世之人、同起而罪之、以其来自地极、听所罗门之哲言、况在此有大于所罗门者乎、';
W._Luk11_32='当鞫日、尼尼微人将与斯世、同立而罪之、以其因约拿所宣而改悔、况在此有大于约拿者乎、○';
W._Luk11_33='人燃灯、未有置于窖中、或斗下者、乃置檠上、俾入者见其光也、';
W._Luk11_34='夫身之灯、目也、尔目了、则全体光、目眊、则全体暗、';
W._Luk11_35='故宜省之、恐尔衷之光暗也、';
W._Luk11_36='傥尔全体皆光、而无一毫之暗、则厥光充盈、似灯之光灿照尔矣、○';
W._Luk11_37='言时、有法利赛人邀之共食、耶稣入而坐、';
W._Luk11_38='法利赛人见其不先濯而食、异之、';
W._Luk11_39='主谓之曰、今尔法利赛人、惟杯盘之外是洁、然尔内则充以劫夺与恶慝、';
W._Luk11_40='无知者乎、造其外者、不亦造其内耶、';
W._Luk11_41='惟以在内者施济、则于尔无不洁矣、○';
W._Luk11_42='祸哉、尔法利赛人乎、以尔于薄荷、芸香、及诸蔬、十输其一、于义及向上帝之爱、则忽之、此乃尔所当行、而彼亦不可遗也、';
W._Luk11_43='祸哉、尔法利赛人乎、以尔好会堂高坐、受祝于市也、';
W._Luk11_44='祸哉尔乎、以尔似隐没之墓、履其上者不知也、○';
W._Luk11_45='有律师应之曰、夫子、斯言亦辱我侪矣、';
W._Luk11_46='曰、祸哉、尔律师乎、以尔加难负之任于人、而己则不著一指、';
W._Luk11_47='祸哉尔乎、以尔建先知之墓、乃尔祖所杀者也、';
W._Luk11_48='如是、则尔祖所为、尔证之、且与之、盖彼杀先知、尔建其墓也、';
W._Luk11_49='是故上帝之哲言有云、我将遣先知使徒就彼、其中有见杀者、有见迫者、';
W._Luk11_50='致创世以来、所流先知之血、皆于此代而讨焉、';
W._Luk11_51='即自亚伯之血、至亡于殿坛间、撒迦利亚之血也、我诚语汝、必于此代而讨焉、';
W._Luk11_52='祸哉、尔律师乎、以尔尝夺知识之钥、己不入之、而将入者、尔亦阻之也、○';
W._Luk11_53='出时、士子与法利赛人严迫之、激使多言、';
W._Luk11_54='设伏伺之、欲执其自口而出者、';
W._Luk12_1='时、众集数万、致相蹂践、耶稣谓其徒曰、当谨防法利赛人之酵、即伪善也、';
W._Luk12_2='盖未有掩而不露、隐而不知者、';
W._Luk12_3='是故尔言于幽暗者、必闻于光明、附耳语于密室者、必宣于屋上、';
W._Luk12_4='我友乎、我语汝、杀身而后、别无能为者、勿惧之、';
W._Luk12_5='我以当惧者示尔、即杀后、又有权投于地狱者、我诚语汝、当惧者此也、';
W._Luk12_6='五雀非二分金售乎、然于上帝前、其一亦不忘也、';
W._Luk12_7='即尔首之发、亦皆见数、勿惧、尔较多雀尤贵也、';
W._Luk12_8='我又语汝、凡认我于人前者、人子于上帝使者前、亦必认之、';
W._Luk12_9='不认我于人前者、亦必不见认于上帝使者前、';
W._Luk12_10='凡以言攻人子者、其人将得赦、惟亵渎圣神者、不得赦、';
W._Luk12_11='人曳尔至会堂、及执政操权者前、毋虑何以对、何所言、';
W._Luk12_12='盖于彼时、圣神必教尔以所当言也、○';
W._Luk12_13='众中一人谓之曰、夫子、令我兄弟与我析产、';
W._Luk12_14='耶稣曰、人乎、谁任我为尔听讼分析者乎、';
W._Luk12_15='遂语众曰、慎戒贪婪、盖人之生、不在所蓄之丰裕也、';
W._Luk12_16='又设喻曰、有一富人、土地蕃殖、';
W._Luk12_17='自忖曰、无处储我物产、将何为乎、';
W._Luk12_18='既而曰、我知所为矣、必毁我仓、而建大者、以储百谷财物、';
W._Luk12_19='我将谓我灵曰、灵乎、尔多财货积为历年之用、可安然饮食喜乐也、';
W._Luk12_20='惟上帝谓之曰、无知者乎、今夜将索尔灵、则所备者谁归、';
W._Luk12_21='凡积财于己、而于上帝前不富者亦如是、○';
W._Luk12_22='耶稣谓其徒曰、故我语汝、毋虑生何以食、身何以衣、';
W._Luk12_23='盖生贵于粮、身贵于衣也、';
W._Luk12_24='试思乌鸦、不稼不穑、无仓无廪、而上帝且育之、尔之于鸟、其贵何如耶、';
W._Luk12_25='尔曹谁能以思虑延生一刻乎、';
W._Luk12_26='至微者尔尚不能、何虑其余耶、';
W._Luk12_27='试思百合花如何而长、不劳不纺、我语汝、当所罗门荣华之极、所衣者不及此花之一也、';
W._Luk12_28='夫野草今日尚存、明日投炉、上帝犹衣之若此、况于尔小信者乎、';
W._Luk12_29='勿求何以食、何以饮、亦勿萦扰、';
W._Luk12_30='凡此皆异邦人所求、尔父知尔需之、';
W._Luk12_31='尔惟其国是求、则此物将加诸尔、';
W._Luk12_32='二三子勿惧、尔父喜以国赐尔、';
W._Luk12_33='当售尔所有以施济、为己备不旧之囊、及不匮之财在天、即盗不至、蠹不败之处、';
W._Luk12_34='盖尔财所在、尔心亦在焉、○';
W._Luk12_35='尔腰宜束、灯宜燃、';
W._Luk12_36='效人俟主自婚筵归、至而叩门、即为之启也、';
W._Luk12_37='主至、见仆儆醒、其仆福矣、我诚语汝、主将自束其带、令仆席坐、前而供事之、';
W._Luk12_38='其至也、或二更、或三更、见仆如是、其仆福矣、';
W._Luk12_39='若家主知盗何时至、则必儆醒、不容穴其室、此尔所知也、';
W._Luk12_40='尔亦当备之、因尔不意之时、人子至矣、○';
W._Luk12_41='彼得曰、主欤、尔设此喻、向我侪乎、抑向众人乎、';
W._Luk12_42='主曰、孰为忠智之家宰、主任之督其家人、依时予之粮乎、';
W._Luk12_43='主至、见仆行是、其仆福矣、';
W._Luk12_44='我诚语汝、主将任之、以督其所有、';
W._Luk12_45='倘斯仆意谓、我主稽迟、遂扑仆婢、食饮且醉、';
W._Luk12_46='乃于不意之日、不知之时、其主至、处以极刑、拟与不信者同科、';
W._Luk12_47='仆知主意而不备、不顺其意者、见扑必多、';
W._Luk12_48='惟不知而作当扑之事者、见扑必少、盖多予之、必多取之、多托之、必多索之、○';
W._Luk12_49='我来以火投地、倘火既燃、非我所欲乎、';
W._Luk12_50='我有当受之洗、尚未成时、我抑郁何如乎、';
W._Luk12_51='尔以我来施和平于世乎、我语汝、非也、乃分争耳、';
W._Luk12_52='今而后、一家五人将分争、三攻二、二攻三、';
W._Luk12_53='父攻子、子攻父、母攻女、女攻母、姑攻妇、妇攻姑焉、○';
W._Luk12_54='遂谓众曰、尔曹见云西起、即言将雨、果有之、';
W._Luk12_55='风自南来、即言将暑、亦有之、';
W._Luk12_56='伪善者乎、尔识别天地色象、何不识别此时乎、';
W._Luk12_57='且何不自审所宜乎、';
W._Luk12_58='与讼尔者往见有司、途间当力求解释、恐曳尔于士师、士师付尔于吏、吏下尔于狱、';
W._Luk12_59='我语汝、尔非偿尽毫厘、断不得出也、';
W._Luk13_1='维时、有同在者、以加利利人之事告耶稣、即彼拉多以其血杂祭物中也、';
W._Luk13_2='耶稣曰、尔意此加利利人受此害、较众加利利人尤有罪乎、';
W._Luk13_3='我告尔、非也、尔弗改悔、皆将如斯而亡、';
W._Luk13_4='昔西罗亚楼倾、压而毙者十八人、尔意斯人、较居耶路撒冷诸民、尤负罪乎、';
W._Luk13_5='我告尔、非也、尔弗改悔、皆将如斯而亡、○';
W._Luk13_6='乃设喻曰、有植无花果树于其葡萄园者、来而求果弗得、';
W._Luk13_7='语园丁曰、我来求果于此树者三年矣、而弗得、宜斫之、何为旷此土乎、';
W._Luk13_8='对曰、主、今岁姑容之、待我周掘壅粪、';
W._Luk13_9='后或结果、否则斫之、○';
W._Luk13_10='安息日、耶稣在一会堂训诲、';
W._Luk13_11='适有妇患鬼而病、十有八年、伛偻不能伸、';
W._Luk13_12='耶稣见而呼之曰、妇乎、尔释于病矣、';
W._Luk13_13='遂以手按之、妇即伸、归荣上帝、';
W._Luk13_14='司会堂者、因耶稣于安息日施医、憾焉、谓众曰、工作自有六日、于此可来受医、勿于安息日也、';
W._Luk13_15='主曰、伪善者乎、尔曹于安息日、孰不解牛驴于厩、牵以饮之乎、';
W._Luk13_16='况此妇为亚伯拉罕之裔、撒但系之十有八年、不当于安息日解其结乎、';
W._Luk13_17='耶稣言此、诸敌愧耻、众见其所行诸有荣之事、皆喜、○';
W._Luk13_18='耶稣曰、上帝国何似、我将何以比之、';
W._Luk13_19='乃似芥种一粒、人取而播于其园、长而成树、飞鸟栖于其枝、';
W._Luk13_20='又曰、我将何以比上帝国乎、';
W._Luk13_21='乃似酵、妇取而纳于三斗面中、致均发酵焉、○';
W._Luk13_22='耶稣经邑乡训诲、向耶路撒冷而往、';
W._Luk13_23='或曰、主、得救者其寡乎、';
W._Luk13_24='曰、当竭力以进窄门、我语汝、将有求进而不得者多也、';
W._Luk13_25='迨家主起而闭门、尔立于外、叩门曰、主欤、为我启之、彼将应曰、我不识尔奚自、';
W._Luk13_26='尔将曰、我侪曾于尔前食饮、尔亦曾于我衢训诲、';
W._Luk13_27='彼将曰、我告尔、我不识尔奚自、尔众行不义者、其去我、';
W._Luk13_28='时、尔见亚伯拉罕、以撒、雅各、与诸先知在上帝国、而尔见逐于外、则必哀哭切齿矣、';
W._Luk13_29='自东自西、自南自北、有人将至、席坐于上帝国、';
W._Luk13_30='有后者将为先、先者将为后也、○';
W._Luk13_31='是时法利赛数人来、谓之曰、出而去此、希律欲杀尔也、';
W._Luk13_32='耶稣曰、往告彼狐狸云、今日明日、我逐鬼施医、至三日、我事毕矣、';
W._Luk13_33='虽然、今日明日及后日、我必行矣、盖先知不能亡于耶路撒冷外也、';
W._Luk13_34='耶路撒冷欤、耶路撒冷欤、杀先知石击使于尔者乎、我欲集尔赤子、似牝鸡集雏翼下者屡矣、而尔不欲也、';
W._Luk13_35='尔室遗于尔矣、我语汝、尔将不见我、迨尔云、奉主名而来者、宜颂也、';
W._Luk14_1='安息日、耶稣入法利赛宰者之家食焉、众窥之、';
W._Luk14_2='当前有一病臌者、';
W._Luk14_3='耶稣谓律师与法利赛人曰、安息日施医宜否、';
W._Luk14_4='众默然、耶稣援其人、医而遣之、';
W._Luk14_5='谓众曰、尔中孰有牛驴、安息日陷于坎、不即曳之出乎、';
W._Luk14_6='众无以对、○';
W._Luk14_7='耶稣见所请者、首位是择、遂设喻语之曰、';
W._Luk14_8='尔见请赴婚筵、毋居首位、恐所请有尊于尔者、';
W._Luk14_9='则请尔与彼之人、前语尔曰、以位让于斯人、尔必惭怍而就末位、';
W._Luk14_10='惟见请时、往居末位、则请尔者来语尔曰、友、上坐、则尔于同席者前有荣矣、';
W._Luk14_11='盖凡自高者、将卑之、自卑者、将高之也、○';
W._Luk14_12='又谓请之者曰、尔设午餐、或晚餐、毋招尔朋友、兄弟、亲戚、富邻、恐彼复招尔、而受其报也、';
W._Luk14_13='惟设筵请贫者、残者、跛者、瞽者、则尔福矣、';
W._Luk14_14='盖彼无以报尔、而于义人复起时、尔将得报也、○';
W._Luk14_15='同席一人闻之曰、食于上帝国者福矣、';
W._Luk14_16='耶稣曰、或设大筵、所请者众、';
W._Luk14_17='筵时、遣仆告所请者曰、来、百物备矣、';
W._Luk14_18='众辞之、如出一心、一人曰、我适购田、须往视之、请辞、';
W._Luk14_19='又一人曰、我适购牛五耦、将往试之、请辞、';
W._Luk14_20='又一人曰、我方娶妻、故不能往、';
W._Luk14_21='仆归、悉告其主、主怒曰、速往邑之衢巷、引诸贫者、残者、跛者、瞽者来、';
W._Luk14_22='仆曰、主、既如所命行矣、尚有座焉、';
W._Luk14_23='主曰、出往道路藩篱间、而强人入、俾满我室、';
W._Luk14_24='我语汝、先所请者、无一得尝我筵也、○';
W._Luk14_25='有群众偕行、耶稣顾之曰、';
W._Luk14_26='人就我、而不憎其父母、妻子、兄弟、姊妹、与己生命者、不得为我徒、';
W._Luk14_27='不负己之十架而从我者、亦不得为我徒、';
W._Luk14_28='尔曹孰欲建台、不先坐而计其赀、足以竣事否乎、';
W._Luk14_29='恐或置基而不克成、见者皆哂之、';
W._Luk14_30='曰、此人建于始、而不克成于终也、';
W._Luk14_31='或有王出与他王战、孰不先坐而运筹、能以一万御彼以二万来攻者乎、';
W._Luk14_32='不然、当敌尚远、则遣使求和矣、';
W._Luk14_33='如是、凡尔中不尽舍所有者、不得为我徒也、';
W._Luk14_34='夫盐善矣、第盐失其味、将何以调之、';
W._Luk14_35='不宜于田、不宜于粪、惟弃于外耳、有耳以听者、宜听焉、';
W._Luk15_1='众税吏与罪人、就听耶稣、';
W._Luk15_2='法利赛人与士子訾议曰、彼纳罪人、而共食焉、';
W._Luk15_3='耶稣设喻语之曰、';
W._Luk15_4='尔中孰有百羊、而亡其一、不姑舍九十九羊于野、往觅其亡者、至于获乎、';
W._Luk15_5='获之则喜、负于肩、';
W._Luk15_6='归而集其友邻、谓之曰、与我同乐、我所亡之羊已获矣、';
W._Luk15_7='我语汝、罪人有一改悔者、则在天为之乐亦然、较为九十九义人、无须改悔者尤甚也、';
W._Luk15_8='或妇有银钱十、而亡其一、岂不燃灯扫室、而勤觅之、至于获乎、';
W._Luk15_9='获之、则集其友邻曰、与我同乐、我所亡之钱已获矣、';
W._Luk15_10='我语汝、罪人有一改悔者、在上帝使者前、为之喜亦然、○';
W._Luk15_11='又曰、或有二子、';
W._Luk15_12='其季子谓父曰、父欤、以当归我之业予我、父遂以产分之、';
W._Luk15_13='未几、季子尽挟所有远游异地、在彼放恣、浪费其业、';
W._Luk15_14='尽耗一切、适其地大饥、始形困乏、';
W._Luk15_15='遂投其地一民、遣之于田牧豕、';
W._Luk15_16='欲以豕所食之豆荚充腹、而无人予之、';
W._Luk15_17='既而悟曰、我父若许佣人、其粮有余、我乃于此饥而死耶、';
W._Luk15_18='我将起而诣父、谓之曰、父欤、我获罪于天及尔、';
W._Luk15_19='今而后、不堪称为尔子矣、视我如佣人之一可也、';
W._Luk15_20='遂起而诣父、相去尚远、父见而悯之、趋抱其颈而吻接之、';
W._Luk15_21='子曰、父欤、我获罪于天及尔、今而后、不堪称为尔子矣、';
W._Luk15_22='父语诸仆曰、速取至美之袍衣之、施环于其指、纳履于其足、';
W._Luk15_23='且牵肥犊宰之、我侪可食而乐焉、';
W._Luk15_24='盖我此子、死而复生、亡而复得者也、众遂乐焉、';
W._Luk15_25='适长子自田归、将及室、闻乐舞、';
W._Luk15_26='呼一仆、问其故、';
W._Luk15_27='对曰、尔弟归、尔父宰肥犊、为其无恙而复得之也、';
W._Luk15_28='长子怒、不肯入、父出劝之、';
W._Luk15_29='长子谓父曰、我事尔多年、从无违命、而尔未尝赐我一羔、俾我与友同乐、';
W._Luk15_30='惟尔此子、狎妓尽耗尔产、彼至、乃为之宰肥犊也、';
W._Luk15_31='父曰、子乎、尔常偕我、我所有者、';
W._Luk15_32='皆为尔有、惟尔弟死而复生、亡而复得、我侪喜乐宜也、';
