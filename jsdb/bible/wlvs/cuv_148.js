W._Tit1_1='上帝仆、耶稣基督使徒保罗、依上帝选民之信、与合乎敬虔真理之识、';
W._Tit1_2='希望无诳之上帝、在永世前所许之永生、';
W._Tit1_3='惟届期以宣布昭著其道、乃依拯救我侪之上帝命、而托于我者也、';
W._Tit1_4='书达提多、依共有之信为我真子者、愿恩惠平康、由父上帝及我救者基督耶稣归尔、○';
W._Tit1_5='我留尔于革哩底、使正其缺、于诸邑举任长老、如我所命、';
W._Tit1_6='若有无可责者、为一妇之夫、子女信道、未有讼其无度弗顺者、';
W._Tit1_7='盖监督如上帝家宰、必无可责、不自恃、不轻怒、不酗酒、不驱击、不黩货、';
W._Tit1_8='惟厚待宾旅、乐善、贞正、公义、清洁、节制、';
W._Tit1_9='持守所训之真道、俾能以正教劝诲、折服有违言者、○';
W._Tit1_10='盖多有弗顺者、言虚诞、行欺诈、奉割礼者尤甚、';
W._Tit1_11='宜杜其口、彼为非义之利、教所不当教、倾覆人之家室、';
W._Tit1_12='其族有一先知曰、革哩底人恒言诳、为恶兽、为慵惰之饕餮、';
W._Tit1_13='此证确然、故宜严责之、使无疚于道、';
W._Tit1_14='勿听犹太人之虚谈、及背真理者之诸诫、';
W._Tit1_15='于洁者凡物皆洁、惟于污而不信者、一无所洁、并其志趣天良、亦俱污矣、';
W._Tit1_16='自谓识上帝、行则背之、是为可憎、悖逆、自绝于诸善工者、';
W._Tit2_1='惟尔所言、宜符正教、';
W._Tit2_2='使耆老节制、庄重、贞正、于信爱忍而无疚焉、';
W._Tit2_3='使老妇之举止端肃、毋谗毁、毋役于酒、以善训人、';
W._Tit2_4='俾迪少妇爱夫爱子、';
W._Tit2_5='贞正、清洁、善良、操作于家、服从其夫、以免上帝之道见谤、';
W._Tit2_6='幼男亦当劝以贞正、';
W._Tit2_7='尔凡事自表为善行之模楷、其施教也、无邪而严重、';
W._Tit2_8='言正无可咎责、使违逆者自愧、末由以恶议我侪、';
W._Tit2_9='劝仆服其主、凡事悦之、毋抵捂、';
W._Tit2_10='毋私取、惟表其忠、俾凡事修明我救者上帝之道、';
W._Tit2_11='盖上帝救济万人之恩已显、';
W._Tit2_12='教我侪弃绝不虔、与世俗之欲、而以贞正、公义、敬虔、度日于今世、';
W._Tit2_13='仰慕有福之望、及皇矣上帝、我救者基督耶稣之荣显著、';
W._Tit2_14='彼为我侪捐己、赎我出诸不法、且洁其民以为己业、乃热衷于善者也、';
W._Tit2_15='凡此、尔宜言之劝之、以诸权督责之、勿为人轻视焉、';
W._Tit3_1='尔提撕彼众、当服有位有权者而顺从之、以备诸善、';
W._Tit3_2='勿讪谤、勿争竞、惟温和以表谦柔于众、';
W._Tit3_3='盖我侪素亦无知、悖逆、迷惑、役于情欲佚乐、以狠毒媢嫉度日、见恶于人、亦彼此相恶、';
W._Tit3_4='然我救者上帝之慈惠、及其仁爱显著时、则救我侪、';
W._Tit3_5='非因我行义之功、乃依其矜恤、以重生之盥濯、与圣神之复新、';
W._Tit3_6='即上帝由我救者耶稣基督、厚注于我侪者、';
W._Tit3_7='俾得以其恩而见义、且依永生之望、成为嗣子、';
W._Tit3_8='诚哉是言、我欲尔于斯事力言之、使信上帝者慎务善工、斯为美、有益于人也、';
W._Tit3_9='惟远愚诘、谱系、争辩、及由律之竞端、以其无益而虚妄也、';
W._Tit3_10='彼树党者、既警之一而再、则摈弃之、';
W._Tit3_11='盖知若人乖离干罪、乃自定拟也、○';
W._Tit3_12='迨我遣亚提马、或推基古就尔、尔务当至尼哥波立就我、缘我定意在彼度冬、';
W._Tit3_13='律师西纳与亚波罗、尔宜殷勤馈赆、使无匮乏、';
W._Tit3_14='凡我同人、宜学善工、以资所需、免不结实、';
W._Tit3_15='偕我者皆问尔安、问在道中爱我者安、愿恩偕尔曹焉、';
