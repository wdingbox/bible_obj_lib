W._Psm103_1='我心当颂美耶和华、我衷所有、颂其圣名兮、';
W._Psm103_2='我心当颂美耶和华、勿忘其恩泽兮、';
W._Psm103_3='彼宥尔诸愆、医尔诸疾兮、';
W._Psm103_4='赎尔命于死亡、冠尔以仁爱慈惠兮、';
W._Psm103_5='锡以嘉物、餍尔所欲、俾尔反少如鹰兮、';
W._Psm103_6='耶和华行义事、为受虐者伸冤兮、';
W._Psm103_7='以其经营示摩西、以其作为示以色列人兮、';
W._Psm103_8='耶和华乃仁慈矜悯、迟于发怒、富有慈惠兮、';
W._Psm103_9='不恒置辩、不永怀怒兮、';
W._Psm103_10='未依我罪相待、未循我愆施报兮、';
W._Psm103_11='在于敬畏之者、慈惠之大、如天之高于地兮、';
W._Psm103_12='去我罪愆、如东之远于西兮、';
W._Psm103_13='敬畏之者、耶和华矜悯之、如父之恤其子兮、';
W._Psm103_14='盖知我之体质、念我为尘土兮、';
W._Psm103_15='维彼世人、其日如草、其生如野花兮、';
W._Psm103_16='一经风过、即归乌有、其地不复识之兮、';
W._Psm103_17=(null)
W._Psm103_18='惟敬畏耶和华、守其约、忆其律、而遵行者、耶和华之慈惠加之、其义施于子孙、自亘古至永久兮、';
W._Psm103_19='耶和华之位立于天、其权统万有兮、';
W._Psm103_20='具有能力、成其旨、听其命之诸使欤、其颂美耶和华、';
W._Psm103_21='为其役、行其旨之诸军欤、其颂美耶和华、';
W._Psm103_22='凡其所造、在其所辖之区、其颂美耶和华、我心颂美耶和华兮、';
W._Psm104_1='我心当颂美耶和华、我上帝耶和华欤、尔为至大、衣以尊荣威严兮、';
W._Psm104_2='被光华如衣、布穹苍如帱兮、';
W._Psm104_3='安楼阁之栋于水中、以云为舆、驭风之翼而行兮、';
W._Psm104_4='以风为使、以火为役兮、';
W._Psm104_5='奠地之基、永不动摇兮、';
W._Psm104_6='以渊覆之、有若衣服、水高于山兮、';
W._Psm104_7='尔叱咤发、水即奔逃、尔雷声作、水即迅逝兮、';
W._Psm104_8='山乃出、谷乃陷、水归尔所定之区兮、';
W._Psm104_9='尔立厥界、俾不逾越、不复返而覆地兮、';
W._Psm104_10='使泉涌于陵谷、流于山间兮、';
W._Psm104_11='饮田原之兽、解野驴之渴兮、';
W._Psm104_12='飞鸟栖于水滨、鸣于树枝兮、';
W._Psm104_13='彼自其阁、灌溉山冈、缘其功效、大地饶足兮、';
W._Psm104_14='生草莱以饲六畜、备菜蔬以供人需、俾谷产于地兮、';
W._Psm104_15='又备酒醴以悦人心、膏油以泽人面、糗粮以固人志兮、';
W._Psm104_16='耶和华之林木、所植利巴嫩之香柏、足沾雨泽兮、';
W._Psm104_17='鸟构巢其中、鹤以松为室兮、';
W._Psm104_18='野羊处于高山、沙番藏于岩石兮、';
W._Psm104_19='彼立月以定时、日知其入兮、';
W._Psm104_20='造暗为夜、林间百兽潜出兮、';
W._Psm104_21='稚狮咆哮以攫物、向上帝求食兮、';
W._Psm104_22='日出兽藏、偃卧于穴兮、';
W._Psm104_23='人出而作、勤劳至暮兮、';
W._Psm104_24='耶和华欤、尔之造作何其多、皆以智慧而成、寰宇充尔财物兮、';
W._Psm104_25='海大且广、动物无数、小大咸有兮、';
W._Psm104_26='其中舟楫往来、鳄鱼游泳、为尔所造兮、';
W._Psm104_27='斯皆望尔、依时食之、';
W._Psm104_28='尔予之、彼取之、尔既张手、彼饫嘉物兮、';
W._Psm104_29='尔既掩面、彼则惊惶、尔断其气、彼即死亡、归于尘土兮、';
W._Psm104_30='尔遣尔神、彼乃受造、尔使地面更新兮、';
W._Psm104_31='愿耶和华之荣永存、愿耶和华悦其所造兮、';
W._Psm104_32='彼视地、地则颤动、彼扪山、山则发烟兮、';
W._Psm104_33='我毕生讴歌耶和华、我生存之日、歌颂我上帝兮、';
W._Psm104_34='我之思念、愿彼以为甘美、我因耶和华而乐兮、';
W._Psm104_35='愿罪人灭于地上、愿恶人归于乌有、我心当颂美耶和华、尔曹其赞扬耶和华兮、';
W._Psm105_1='其称谢耶和华、呼吁其名、以其作为普告万民兮、';
W._Psm105_2='讴歌之、颂美之、道其奇行兮、';
W._Psm105_3='以其圣名为荣、凡求耶和华者、心宜欢悦兮、';
W._Psm105_4='求耶和华、与其能力、恒寻其面兮、';
W._Psm105_5=(null)
W._Psm105_6='其仆亚伯拉罕之裔、所选雅各子孙欤、念其所行奇事异迹、及其口之谳兮、';
W._Psm105_7='彼乃耶和华、我之上帝、行鞫于全地兮、';
W._Psm105_8='永念其约、所谕之言、千代不忘、';
W._Psm105_9='即与亚伯拉罕所立之约、对以撒所发之誓、';
W._Psm105_10='且于雅各为定例、于以色列为永约兮、';
W._Psm105_11='曰、我必锡尔以迦南地、为尔所得之业兮、';
W._Psm105_12='当时人寡、其数无几、旅于斯土兮、';
W._Psm105_13='由此族游于彼族、自此国至于彼国、';
W._Psm105_14='上帝不容人虐遇之、因之谴责列王兮、';
W._Psm105_15='曰、我受膏者、勿犯之、我之先知、勿伤之、';
W._Psm105_16='令饥馑临于斯土、尽绝所恃之粮兮、';
W._Psm105_17='遣人为其先导、约瑟被鬻为奴兮、';
W._Psm105_18='其足伤于柱、其身入于铁兮、';
W._Psm105_19='耶和华以其言试之、迨其应验兮、';
W._Psm105_20='治民之王、遣人释之、俾其自由兮、';
W._Psm105_21='立为冢宰、治其所有兮、';
W._Psm105_22='随意约束群臣、以智训迪耆老兮、';
W._Psm105_23='以色列遂至埃及、雅各旅于含地、';
W._Psm105_24='上帝繁衍其民、使强于敌兮、';
W._Psm105_25='然转敌人之心、俾憾其民、诡待其仆兮、';
W._Psm105_26='爰遣其仆摩西、与所选之亚伦、';
W._Psm105_27='显神迹于敌中、著异能于含地兮、';
W._Psm105_28='召彼晦冥、使地幽暗、未违其言兮、';
W._Psm105_29='变水为血、殄其鳞族兮、';
W._Psm105_30='青蛙群集其地、入于王之宫室兮、';
W._Psm105_31='发言而蝇群集、蚋遍四境兮、';
W._Psm105_32='雨雹为雨、降火于地兮、';
W._Psm105_33='击其葡萄、与无花果、毁伤境内林木兮、';
W._Psm105_34='发言而蝗至止、蚱蜢无数兮、';
W._Psm105_35='食尽田蔬、啮遍土产兮、';
W._Psm105_36='击其国中长子、壮时所首生兮、';
W._Psm105_37='导民而出、携金与银、其支派中、无一荏弱之人兮、';
W._Psm105_38='埃及恐惧、见其出而悦怿兮、';
W._Psm105_39='上帝布云为盖、夜烛以火兮、';
W._Psm105_40='应其所求、使鹑至止、饱以天粮兮、';
W._Psm105_41='辟磐石而水涌、流入旱地若河兮、';
W._Psm105_42='盖忆其圣言、及其仆亚伯拉罕兮、';
W._Psm105_43='导民欣然而出、选民讴歌而出兮、';
W._Psm105_44='赐以列邦之地、异族劳而备者、承之为业兮、';
W._Psm105_45='欲彼遵其律、守其法、尔其颂美耶和华兮、';
W._Psm106_1='尔其颂美耶和华、称谢耶和华、以其为善、慈惠永存兮、';
W._Psm106_2='孰克述耶和华之能事、播其声誉乎、';
W._Psm106_3='凡秉公正、与常行公义者、其有福兮、';
W._Psm106_4='耶和华欤、以尔待民之恩惠念我、以尔拯救顾我兮、';
W._Psm106_5='俾我见尔选民之昌、致乐尔民之乐、与尔业共其荣兮、○';
W._Psm106_6='我与列祖同干罪戾、行邪作恶兮、';
W._Psm106_7='我列祖在埃及、不明尔异迹、不忆尔厚惠、乃于红海悖逆兮、';
W._Psm106_8='然彼缘其名而救之、彰厥大能兮、';
W._Psm106_9='爰叱红海、其海乃涸、导之涉深、如履原野兮、';
W._Psm106_10='援之于憾者之手、赎之于敌人之手兮、';
W._Psm106_11='水淹其敌、靡有孑遗兮、';
W._Psm106_12='民信其言、而歌颂之兮、';
W._Psm106_13='遽尔忘其作为、不俟其旨兮、';
W._Psm106_14='在旷野纵其欲、在荒原试上帝兮、';
W._Psm106_15='遂以所求赐之、惟使其神衰弱兮、';
W._Psm106_16='民在营中、媢嫉摩西、及耶和华之圣者亚伦兮、';
W._Psm106_17='地则坼裂、吞大坍、掩亚比兰党兮、';
W._Psm106_18='火爇其党、焰焚恶人兮、';
W._Psm106_19='民在何烈制犊、崇拜铸像兮、';
W._Psm106_20='如是以彼之荣、易为啮刍之牛像兮、';
W._Psm106_21='忘其救者上帝、行大事于埃及、';
W._Psm106_22='施异迹于含地、行可畏之事于红海兮、';
W._Psm106_23='是以上帝有言、必翦灭之、惟所选之摩西、当其冲、立其前、挽回其怒、免行翦灭兮、';
W._Psm106_24='民亦蔑视美地、不信其言、';
W._Psm106_25='在幕中出怨言、弗听耶和华命兮、';
W._Psm106_26='彼遂举手而誓曰、必仆之于野、';
W._Psm106_27='踣其裔于列国、散之于各地兮、';
W._Psm106_28='民亦契于巴力毗珥、食祭死物之品兮、';
W._Psm106_29='如是而行、致激厥怒、疫疠流行其中兮、';
W._Psm106_30='时非尼哈起而行罚、瘟灾以息兮、';
W._Psm106_31='此为其义、历世靡暨兮、';
W._Psm106_32='民在米利巴水、复干厥怒、累及摩西兮、';
W._Psm106_33='因民悖逆其神、彼则口出躁言兮、';
W._Psm106_34='民亦不遵耶和华命、灭绝异邦、';
W._Psm106_35='乃与诸族杂处、习其行为兮、';
W._Psm106_36='事其偶像、为己网罗兮、';
W._Psm106_37='献其子女、以祭鬼神兮、';
W._Psm106_38='流无辜之血、即其子女之血、以祭迦南偶像、其地为血所污兮、';
W._Psm106_39='缘其所行自污、所为徇欲兮、';
W._Psm106_40='于是耶和华忿怒其民、厌恶己业兮、';
W._Psm106_41='付于异邦之手、憾之者制之兮、';
W._Psm106_42='厥敌虐之、俾服其手下兮、';
W._Psm106_43='上帝屡援之、惟彼谋逆、因其罪戾、至于卑微兮、';
W._Psm106_44='然犹听其呼吁、恤其患难兮、';
W._Psm106_45='为之记忆其约、依其厚惠、而回厥意兮、';
W._Psm106_46='使于虏之者、得蒙矜恤兮、○';
W._Psm106_47='耶和华我上帝欤、尚其救我、自列邦集我、俾称扬尔圣名、夸耀尔声誉兮、';
W._Psm106_48='以色列之上帝耶和华、当颂美之、自亘古迄永久、众民宜曰、诚所愿也、尔其颂美耶和华兮、';
W._Psm107_1='当称谢耶和华、以其为善、慈惠永存兮、';
W._Psm107_2='耶和华所赎之民、赎自敌手者、当言此兮、';
W._Psm107_3='自列邦集之、自东自西、自南自北兮、○';
W._Psm107_4='彼流离于旷野、在荒原之途、未见可居之邑兮、';
W._Psm107_5='载饥载渴、其心昏愦兮、';
W._Psm107_6='患难之时、呼吁耶和华、遂援之于困苦兮、';
W._Psm107_7='导之行于直道、使往可居之邑兮、';
W._Psm107_8='愿人称谢耶和华、因其有慈惠、及为世人行奇事兮、';
W._Psm107_9='仰慕之心、使之餍足、饥馁之心、饫以嘉物兮、○';
W._Psm107_10='居幽暗死荫者、拘以困苦、絷以铁索兮、';
W._Psm107_11='因其违上帝之言、蔑至上者之旨兮、';
W._Psm107_12='故以劳苦抑其心、彼乃颠踬、辅助无人兮、';
W._Psm107_13='患难之时、呼吁耶和华、遂援之于困苦兮、';
W._Psm107_14='导出幽暗死荫、断其絷维兮、';
W._Psm107_15='愿人称谢耶和华、因其有慈惠、及为世人行奇事兮、';
W._Psm107_16='毁其铜门、断其铁楗兮、○';
W._Psm107_17='愚人因其愆尤罪戾、罹于祸患兮、';
W._Psm107_18='其心厌诸食物、近于死门兮、';
W._Psm107_19='患难之时、呼吁耶和华、遂援之于困苦兮、';
W._Psm107_20='出言医之、援之于死亡兮、';
W._Psm107_21='愿人称谢耶和华、因其有慈惠、及为世人行奇事兮、';
W._Psm107_22='献称谢以为祭、讴歌宣其作为兮、○';
W._Psm107_23='乘舟航海、营业于巨浸者、';
W._Psm107_24='得见耶和华之作为、及其奇事、在于深渊兮、';
W._Psm107_25='发命令、起狂风、波浪翻腾兮、';
W._Psm107_26='其人上至穹苍、下至深渊、因其遭祸、厥心消融兮、';
W._Psm107_27='摇曳不定、蹩躠有若醉人、计穷智尽兮、';
W._Psm107_28='患难之时、呼吁耶和华、遂援之于困苦兮、';
W._Psm107_29='息其狂风、平其波浪兮、';
W._Psm107_30='人因宁靖而喜、引至欲往之泊所兮、';
W._Psm107_31='愿人称谢耶和华、因其有慈惠、及为世人行奇事兮、';
W._Psm107_32='在民众会中尊祟之、在长老聚所颂美之兮、○';
W._Psm107_33='彼变江河为旷野、源泉为燥土、';
W._Psm107_34='沃壤为卤地、皆因居民之罪兮、';
W._Psm107_35='彼变旷野为水泽、旱地为源泉兮、';
W._Psm107_36='使饥者处之、建可居之邑兮、';
W._Psm107_37='耕种田亩、栽植葡萄、获其所产兮、';
W._Psm107_38='锡以福祉、俾其繁衍、不容牲畜鲜少兮、';
W._Psm107_39='厥后复遭暴虐、患难忧苦、民乃减少、而卑抑兮、';
W._Psm107_40='彼加凌辱于君王、使其流离于野、无路可循兮、';
W._Psm107_41='惟脱贫人于患难、置之高处、俾有家属成群兮、';
W._Psm107_42='正人见之欣喜、恶者口塞兮、';
W._Psm107_43='智者注意斯事、思念耶和华之慈惠兮、';
W._Psm108_1='上帝欤、我心坚定、必以我灵讴歌颂美兮、';
W._Psm108_2='琴瑟其兴、我企望黎明兮、';
W._Psm108_3='耶和华欤、我必于诸民中称谢尔、于列邦中歌颂尔、';
W._Psm108_4='尔之慈惠峻极于天、诚实及于霄汉兮、';
W._Psm108_5='上帝欤、愿尔崇高越于诸天、尊荣越于全地兮、';
W._Psm108_6='求尔俞允我、拯以右手、俾尔所爱者得释兮、';
W._Psm108_7='上帝以其圣而言曰、我必欢欣、分割示剑、勘丈疏割谷兮、';
W._Psm108_8='基列属我、玛拿西亦属我、以法莲为我首铠、犹大为我杖兮、';
W._Psm108_9='摩押为我浴盘、将于以东而投我屦、我因非利士而欢呼兮、';
W._Psm108_10='谁导我入坚城、谁引我至以东兮、';
W._Psm108_11='上帝欤、尔非弃我乎、上帝欤、尔不与我军偕出兮、';
W._Psm108_12='求尔助我攻敌、人之辅助、乃徒然兮、';
W._Psm108_13='我恃上帝毅然而行、彼乃践踏我敌兮、';
W._Psm109_1='我所颂美之上帝欤、勿缄默兮、';
W._Psm109_2='恶人与诡诈者、启口攻我、以欺诳之舌语我兮、';
W._Psm109_3='以憾恨之言环我、无端攻我兮、';
W._Psm109_4='我惟祈祷是务、彼为我敌、以报我爱兮、';
W._Psm109_5='以恶报我善、以恶报我爱兮、';
W._Psm109_6='愿尔委一恶人制之、置一仇敌立其右兮、';
W._Psm109_7='彼受鞫时、愿其负罪而出、彼之祈祷、反为咎戾兮、';
W._Psm109_8='愿其时日无几、其职为他人所得兮、';
W._Psm109_9='其子为孤、其妻为嫠、';
W._Psm109_10='子女流离为丐、觅食他方、远其荒凉之家兮、';
W._Psm109_11='愿盘剥者取其所有、彼勤劳所得、外人夺之兮、';
W._Psm109_12='愿无人恩待之、无人矜恤其孤兮、';
W._Psm109_13='愿其裔被绝、其名涂于后世兮、';
W._Psm109_14='其祖之罪、愿耶和华忆之、其母之恶、愿不见涂兮、';
W._Psm109_15='愿其罪恶、恒在耶和华前、致绝其志于世兮、';
W._Psm109_16='因其不以施恩为念、乃迫穷乏与忧伤者、欲致之死兮、';
W._Psm109_17='惟好咒诅、而诅临之、不喜祝福、而福远之兮、';
W._Psm109_18='彼以咒诅为衣、咒诅如水入其脏、如油入其骨兮、';
W._Psm109_19='愿咒诅为其蔽体之服、常束之绅兮、';
W._Psm109_20='凡我仇敌、及诋我者、耶和华以此报之兮、';
W._Psm109_21='主耶和华欤、因尔名故、善待我、缘尔慈惠之美、拯救我兮、';
W._Psm109_22='我乃贫乏、中心伤痛兮、';
W._Psm109_23='我之逝也、如日影沈西、如蝗虫飘荡兮、';
W._Psm109_24='我因禁食、膝弱体瘦兮、';
W._Psm109_25='为众凌辱、见我而摇首兮、';
W._Psm109_26='我上帝耶和华欤、尚其助我、依尔慈惠、拯救我兮、';
W._Psm109_27='使人咸知此出尔手、乃尔耶和华所行兮、';
W._Psm109_28='任其咒诅、惟尔祝福、彼兴起时、必蒙羞耻、尔仆欣喜兮、';
W._Psm109_29='愿敌被辱、愿其抱愧、如衣以袍兮、';
W._Psm109_30='我必以口深谢耶和华、在众中颂美之兮、';
W._Psm109_31='盖彼必立贫人之右、救其脱于行鞫之人兮、';
W._Psm110_1='耶和华谓我主云、尔坐我右、俟我以尔敌、为尔足几兮、';
W._Psm110_2='耶和华必使尔力之杖、伸出于郇、曰、尔其操权于敌兮、';
W._Psm110_3='尔行军时、尔民必衣圣服、乐心自献、尔之丁壮、光耀如朝露兮、';
W._Psm110_4='耶和华既誓、必不回意、尔依麦基洗德之班、永为祭司兮、';
W._Psm110_5='主在尔右发怒时、必击破列王兮、';
W._Psm110_6='行鞫于列邦、使尸满战场、击破多国之首兮、';
W._Psm110_7='饮于道旁之溪、因而昂首兮、';
W._Psm111_1='尔其颂美耶和华、我于正人之议场、众人之公会、一心称谢耶和华兮、';
W._Psm111_2='大哉、耶和华之作为、凡乐之者所究察兮、';
W._Psm111_3='彼之经营、乃荣与威、其义永存兮、';
W._Psm111_4='所行奇异、俾人忆之、耶和华乃仁慈矜悯兮、';
W._Psm111_5='赐粮于畏之者、永念其约兮、';
W._Psm111_6='以作为之能力示其民、以列邦赐之为业兮、';
W._Psm111_7='其手所为、诚实公义、其律确定兮、';
W._Psm111_8='永久坚立、成于诚实正直兮、';
W._Psm111_9='施救赎于其民、永立厥约、其名圣而可畏兮、';
W._Psm111_10='寅畏耶和华、为智慧之肇始、守其诫命者为明哲、耶和华之声誉永存兮、';
W._Psm112_1='尔其颂美耶和华、寅畏耶和华、深悦其诫命者、其有福兮、';
W._Psm112_2='其裔必强盛于地上、正人之后代、必蒙福兮、';
W._Psm112_3='其家富有货财、其义永存兮、';
W._Psm112_4='正人在幽暗中、光辉为之显著、其人慈悲、矜悯公义兮、';
W._Psm112_5='施恩而贷金者、必获益、在受鞫时、必得直兮、';
W._Psm112_6='永不动摇、义人恒被记忆兮、';
W._Psm112_7='噩耗不惊、心志坚定、惟耶和华是恃兮、';
W._Psm112_8='其心稳固、无所畏葸、迨见其敌遭报兮、';
W._Psm112_9='彼散财、彼济贫、其义永存、其角以荣高举兮、';
W._Psm112_10='恶者见之而恚恨、切齿而消亡、恶党所欲、必归乌有兮、';
W._Psm113_1='尔其颂美耶和华、耶和华仆颂美之、颂美耶和华名兮、';
W._Psm113_2='耶和华之名宜称颂、自今迄于永久兮、';
W._Psm113_3='自日出之所、至日入之区、宜颂美耶和华名兮、';
W._Psm113_4='耶和华超乎万民、其荣高于诸天兮、';
W._Psm113_5='我上帝耶和华居位崇高、谁似之兮、';
W._Psm113_6='乃自谦卑、俯察天地兮、';
W._Psm113_7='举贫穷于尘埃、擢匮乏于粪壤、';
W._Psm113_8='列诸牧伯、即其民之牧伯兮、';
W._Psm113_9='使不妊之妇治家、为多子之母、安居欢乐、尔其颂美耶和华兮、';
W._Psm114_1='以色列出埃及、雅各家离异言之民、';
W._Psm114_2='维时、犹大为耶和华圣所、以色列为其邦畿兮、';
W._Psm114_3='海见之而逃遁、约但返流兮、';
W._Psm114_4='山岳踊跃如牡羊、冈陵踊跃如羔羊兮、';
W._Psm114_5='海欤、尔何为而逃遁、约但欤、尔何为而返流、';
W._Psm114_6='山岳欤、尔何为踊跃如牡羊、冈陵欤、尔何为踊跃如羔羊、';
W._Psm114_7='尔大地欤、其颤动于主前、雅各之上帝前兮、';
W._Psm114_8='彼变磐石为池沼、坚石为源泉兮、';
W._Psm115_1='耶和华欤、因尔慈惠诚实、荣不归我、不归于我、乃归尔名兮、';
W._Psm115_2='列邦奚曰、彼之上帝安在兮、';
W._Psm115_3='我之上帝在天、随其所欲而行兮、';
W._Psm115_4='异邦偶像、乃银乃金、人手所造、';
W._Psm115_5='有口不言、有目不见、';
W._Psm115_6='有耳不闻、有鼻不嗅、';
W._Psm115_7='有手不挈、有足不行、喉不出言兮、';
W._Psm115_8='造之者、赖之者、必似之兮、';
W._Psm115_9='以色列欤、尔其恃耶和华、彼为其助其盾兮、';
W._Psm115_10='亚伦家欤、尔其恃耶和华、彼为其助其盾兮、';
W._Psm115_11='寅畏耶和华者欤、尔其恃耶和华、彼为其助其盾兮、';
W._Psm115_12='耶和华垂念我、必锡以嘏、锡嘏于以色列家、锡嘏于亚伦家兮、';
W._Psm115_13='锡嘏于寅畏耶和华者、无论大小兮、';
W._Psm115_14='愿耶和华使尔日益繁衍、爰及子孙兮、';
W._Psm115_15='造天地之耶和华、锡嘏于尔兮、';
W._Psm115_16='诸天为耶和华所有、地则赐予世人兮、';
W._Psm115_17='死人及下入幽寂者、不颂美耶和华兮、';
W._Psm115_18='惟我必称颂耶和华、自今迄于永久、尔其颂美耶和华兮、';
W._Psm116_1='我爱耶和华、以其听我声、闻我恳求兮、';
W._Psm116_2='彼既向我侧耳、我毕生呼吁之兮、';
W._Psm116_3='死亡之绳索绕我、阴府之痛苦迫我、我遭难遇苦兮、';
W._Psm116_4='我则呼吁耶和华名曰、耶和华欤、求尔救援我魂兮、';
W._Psm116_5='耶和华仁且义、我上帝矜悯为怀兮、';
W._Psm116_6='庸庸者流、耶和华佑之、我乃卑微、彼拯我兮、';
W._Psm116_7='我心欤、尔其复安、耶和华厚待尔兮、';
W._Psm116_8='尔救我命、免于死亡、目不流涕、足不颠踬兮、';
W._Psm116_9='我在生人之地、必行于耶和华前兮、';
W._Psm116_10='我因信而言此、我遭大难兮、';
W._Psm116_11='我惊惶时、则曰人尽妄诞兮、';
W._Psm116_12='耶和华锡我诸恩、何以报之兮、';
W._Psm116_13='必举拯救之杯、称扬耶和华名兮、';
W._Psm116_14='偿我愿于耶和华、在众民前兮、';
W._Psm116_15='圣民之亡、乃耶和华所珍视兮、';
W._Psm116_16='耶和华欤、我诚为尔仆、我为尔仆、尔婢之子、尔已释我缚兮、';
W._Psm116_17='必以称谢为祭献尔、称扬耶和华名兮、';
W._Psm116_18=(null)
W._Psm116_19='偿我愿于耶和华在众民前、在耶和华室院、在耶路撒冷邑中兮、尔其颂美耶和华兮、';
W._Psm117_1='尔诸国欤、其颂美耶和华、尔诸民欤、其称扬之、';
W._Psm117_2='盖施我之慈惠广大、耶和华之诚实永存、尔其颂美耶和华兮、';
W._Psm118_1='尔其称谢耶和华、以其为善、慈惠永存兮、';
W._Psm118_2='愿以色列曰、其慈惠永存、';
W._Psm118_3='亚伦家曰、其慈惠永存、';
W._Psm118_4='寅畏耶和华者曰、其慈惠永存兮、';
W._Psm118_5='我在难中、呼吁耶和华、耶和华俞允我、导入宽广之区兮、';
W._Psm118_6='耶和华偕我、我无所惧、人其奈我何兮、';
W._Psm118_7='耶和华偕我、在助我者之中、憾我者遭报、我必目睹兮、';
W._Psm118_8='托庇于耶和华、愈于恃世人、';
W._Psm118_9='托庇于耶和华、愈于恃牧伯兮、';
W._Psm118_10='万民环我、我赖耶和华名、必殄灭之、';
W._Psm118_11='彼众环我困我、我赖耶和华名、必殄灭之兮、';
W._Psm118_12='环我如蜂、其熄也、如荆棘之火、我赖耶和华名、必殄灭之兮、';
W._Psm118_13='敌力搠我、欲颠仆我、惟耶和华助我兮、';
W._Psm118_14='耶和华为我力我歌、成为我之拯救兮、';
W._Psm118_15='义人幕中、有欢呼拯救之声、耶和华之右手、奋然有为兮、';
W._Psm118_16='耶和华之右手高举、耶和华之右手、奋然有为兮、';
W._Psm118_17='我必不死、仍得生存、宣扬耶和华之作为兮、';
W._Psm118_18='耶和华惩我以严、惟未致我于死兮、';
W._Psm118_19='其为我辟义门、我将入而称谢耶和华兮、';
W._Psm118_20='是乃耶和华之门、义人将入之兮、';
W._Psm118_21='我必称谢尔、因尔俞允我、成为我之拯救兮、';
W._Psm118_22='工师所弃之石、成为屋隅首石、';
W._Psm118_23='此耶和华所为、我目奇之兮、';
W._Psm118_24='斯乃耶和华所定之日、我必欢欣喜乐兮、';
W._Psm118_25='耶和华欤、求尔今施拯救、耶和华欤、求尔使我亨通兮、';
W._Psm118_26='奉耶和华名而来者、宜颂美之、我在耶和华室中、为尔祝嘏兮、';
W._Psm118_27='耶和华为上帝、锡我辉光、当以绳系牺牲、至于坛角兮、';
W._Psm118_28='尔为我上帝、我必称谢尔、尔为我上帝、我必尊崇尔兮、';
W._Psm118_29='尔其称谢耶和华、以其为善、慈惠永存兮、';
