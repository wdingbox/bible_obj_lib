W._Mat17_1='越六日、耶稣携彼得、雅各、及雅各弟约翰、潜陟高山、';
W._Mat17_2='当前变状、面耀如日、衣皎如光、';
W._Mat17_3='摩西以利亚见、与之语、';
W._Mat17_4='彼得谓耶稣曰、主、我侪在此善矣、若尔愿之、则我于此结三庐、一为尔、一为摩西、一为以利亚、';
W._Mat17_5='言时、景云覆之、有声自云出曰、此我爱子、我所欣悦者、尔其听之、';
W._Mat17_6='门徒闻之、俯伏、惧甚、';
W._Mat17_7='耶稣前抚之曰、起、勿惧、';
W._Mat17_8='门徒举目、不见一人、惟耶稣而已、○';
W._Mat17_9='下山时、耶稣命之曰、人子尚未自死而起、勿以所见告人、';
W._Mat17_10='门徒问曰、士子言以利亚必先至、何也、';
W._Mat17_11='曰、以利亚果先至、兴复诸事、';
W._Mat17_12='我语汝、以利亚已至、而人不之识、任意待之、人子亦将受其害、';
W._Mat17_13='门徒始悟所言、乃指施洗约翰也、○';
W._Mat17_14='至众所在、有人就而跪曰、';
W._Mat17_15='主、矜恤我子、癫痫苦甚、屡踬于火、屡踬于水、';
W._Mat17_16='携就尔徒、弗能医也、';
W._Mat17_17='耶稣曰、噫、悖逆不信之世、我偕尔至几何时、忍尔至几何时乎、携之就我、';
W._Mat17_18='耶稣斥鬼、鬼即出、自是子愈、';
W._Mat17_19='门徒潜就耶稣曰、我侪不能逐之、何也、';
W._Mat17_20='曰、信小故也、我诚语汝、有信如芥种、即命此山去此移彼、亦必移焉、';
W._Mat17_21='且尔无不能也、○';
W._Mat17_22='尚居加利利时、耶稣谓门徒曰、人子将见付于人手、';
W._Mat17_23='为其所杀、三日而起、门徒忧甚、○';
W._Mat17_24='至迦百农、有收丁税者、就彼得曰、尔师输丁税乎、';
W._Mat17_25='曰、然、既而入屋、耶稣先之曰、西门、尔意若何、世上诸王、向谁征饷收税乎、向己子乎、向庶民乎、';
W._Mat17_26='对曰、庶民耳、耶稣曰、然则己子可蠲矣、';
W._Mat17_27='但恐触其怒、汝往海垂钓、取先上之鱼、启其口、将得金一枚、为我与汝纳之、';
W._Mat18_1='维时、门徒诣耶稣曰、在天国孰为大、';
W._Mat18_2='耶稣呼一孩提来、立之众中、曰、';
W._Mat18_3='我诚语汝、若不转移如孩提、不得入天国也、';
W._Mat18_4='故自谦如此孩提者、于天国为大也、';
W._Mat18_5='凡以我名接一如是孩提者、即接我、';
W._Mat18_6='凡陷信我小子之一者、宁以巨磨悬其颈、沈于深海、';
W._Mat18_7='祸哉斯世、以其陷人故也、夫陷人于罪、事所必有、但陷人者祸矣、';
W._Mat18_8='倘尔一手一足陷尔、则斫而弃之、宁残与跛入于生、胜于二手二足委永火、';
W._Mat18_9='倘尔一目陷尔、则抉而弃之、宁一目入于生、胜于二目委火狱、';
W._Mat18_10='慎勿轻视此小子之一、';
W._Mat18_11='我语汝、其使在天、当觐我父之颜也、';
W._Mat18_12='设人有百羊、而亡其一、尔意若何、岂不姑舍九十九羊于山、往觅其亡者乎、';
W._Mat18_13='若遇之、我诚语汝、其为此一羊而喜、胜于为九十九之未亡者矣、';
W._Mat18_14='如是、亡此小子之一、非尔天父意也、○';
W._Mat18_15='倘兄弟获罪于尔、则于彼独处时谪之、若听、则得尔兄弟矣、';
W._Mat18_16='弗听、则携一二人偕往、致以二三证者之口、其言咸定矣、';
W._Mat18_17='又弗听、则告于会、弗听会、则视之犹异邦人与税吏可也、';
W._Mat18_18='我诚语汝、凡尔系于地者、在天亦系之、释于地者、在天亦释之、';
W._Mat18_19='我又语汝、倘尔二人同心、在地祈求、无论何事、我在天之父必成之、';
W._Mat18_20='盖二三人奉我名随在而集、我亦在其中矣、○';
W._Mat18_21='时、彼得就之曰、主、兄弟获罪于我、我恕之、当几何次、至七次乎、';
W._Mat18_22='耶稣曰、我所谓非仅于七、乃七十乘七也、';
W._Mat18_23='是故天国犹王者、与其仆会计、';
W._Mat18_24='计时、有曳负千万金者至、';
W._Mat18_25='既无可偿、主命鬻其身与妻孥、及其所有以偿、';
W._Mat18_26='仆伏而拜曰、主、宽我、我将尽偿、';
W._Mat18_27='主怜而释之、免其债、';
W._Mat18_28='仆出、遇同侪负其十金、执之、扼其吭曰、尔所负者偿之、';
W._Mat18_29='同侪伏而求曰、宽我、我将偿尔、';
W._Mat18_30='弗许、下之狱、俟偿所负、';
W._Mat18_31='诸同侪见之、忧甚、以其所行赴诉于主、';
W._Mat18_32='主召之曰、恶哉仆也、尔所负者、求我则尽免之、';
W._Mat18_33='不当矜恤同侪、犹我矜恤尔乎、';
W._Mat18_34='主怒、付之司刑、俟其尽偿所负、';
W._Mat18_35='尔众不诚恕兄弟、则我天父亦将如是施诸尔、';
W._Mat19_1='耶稣言竟、去加利利、至犹太境、约但河外、';
W._Mat19_2='群众从之、医其病者、';
W._Mat19_3='有法利赛人来试之曰、不论何故、出妻可乎、';
W._Mat19_4='耶稣曰、自始造者、造男与女、';
W._Mat19_5='曰、缘此、人必离父母、胶漆其妻、成为一体、此经尔未读乎、';
W._Mat19_6='如是、不复为二、乃一体矣、故上帝所耦者、人不可分之、';
W._Mat19_7='曰、然则摩西命予离书出之、何也、';
W._Mat19_8='曰、摩西以尔心顽、许尔出妻、但元始不然、';
W._Mat19_9='且吾语汝、非以奸故、出妻而他娶者、淫也、娶所出者、亦淫也、';
W._Mat19_10='门徒曰、人于妻如此、宁勿娶、';
W._Mat19_11='曰、斯言非尽人能纳、惟禀赋者能之、';
W._Mat19_12='盖有生而阉者、有被人阉者、亦有为天国自阉者、斯言能纳者纳之、○';
W._Mat19_13='时、有携孩提诣耶稣、欲其按手祈祷、门徒责之、';
W._Mat19_14='耶稣曰、容孩提就我、勿禁之、盖属天国者、乃如是人也、';
W._Mat19_15='遂手按之而去、○';
W._Mat19_16='有少者就之曰、师乎、我当行何善、以获永生、';
W._Mat19_17='曰、胡为以善问我、善者一而已矣、尔欲入生、则当守诫、';
W._Mat19_18='曰、何诫乎、耶稣曰、勿杀、勿淫、勿窃、勿妄证、';
W._Mat19_19='敬尔父母、爱邻如己、';
W._Mat19_20='少者曰、凡此、我尝守之矣、尚有何缺乎、';
W._Mat19_21='耶稣曰、尔欲为完人、往售所有以济贫、则将有财于天、且来从我、';
W._Mat19_22='少者闻之、愀然而去、赀厚故也、○';
W._Mat19_23='耶稣谓其徒曰、我诚语汝、富者入天国、难矣哉、';
W._Mat19_24='我又语汝、驼穿针孔、较富者入上帝国犹易也、';
W._Mat19_25='门徒闻之、讶甚、曰、然则谁能得救乎、';
W._Mat19_26='耶稣目之曰、人则不能、上帝无不能也、';
W._Mat19_27='彼得曰、我侪已舍一切以从尔、将何得欤、';
W._Mat19_28='耶稣曰、我诚语汝、尔曹从我者、及复兴之际、人子坐其荣位、尔亦坐十二位、鞫以色列十二支矣、';
W._Mat19_29='凡为我名、舍屋宇、兄弟、姊妹、父母、子女、田畴者、将受百倍、而承永生、';
W._Mat19_30='然多有先者将为后、后者将为先也、';
W._Mat20_1='天国犹家主、朝出雇工入葡萄园、';
W._Mat20_2='与工约、日金一钱、遣之入园、';
W._Mat20_3='巳初出、见有闲立于市者、';
W._Mat20_4='谓之曰、尔亦往葡萄园、所宜与者、我与尔、其人遂往、';
W._Mat20_5='日中及申初又出、亦如之、';
W._Mat20_6='酉初出、复见有立者、谓之曰、尔何终日闲立于此乎、';
W._Mat20_7='曰、无雇我者、曰、尔亦往葡萄园、';
W._Mat20_8='及暮、园主语其家宰曰、呼工给其值、由后以及先、';
W._Mat20_9='酉初雇者至、各受金一钱、';
W._Mat20_10='先雇者至、意所受必加多、乃亦各受一钱、';
W._Mat20_11='既受之、则怨家主曰、';
W._Mat20_12='我终日任劳当暑、后至者仅工作片时、乃使之与我等耶、';
W._Mat20_13='园主谓其人曰、友、我未尝负尔、尔非与我约金一钱乎、';
W._Mat20_14='取尔值而去、我欲予后至者、犹予尔然、';
W._Mat20_15='以我之物、行我所欲、不亦宜乎、我为善、尔嫉视乎、';
W._Mat20_16='如是、后者将为先、而先者后矣、○';
W._Mat20_17='耶稣上耶路撒冷、潜携十二徒、途间谓之曰、';
W._Mat20_18='我侪上耶路撒冷、人子将见付于祭司诸长士子、而拟以死、';
W._Mat20_19='解于异邦人、戏侮鞭扑、钉之十架、三日而起、○';
W._Mat20_20='西庇太子之母、率其二子就之、拜求一事、';
W._Mat20_21='耶稣曰、尔何求、曰、命我二子坐于尔国、在尔左右、';
W._Mat20_22='耶稣曰、尔曹所求者、尔不知也、我将饮之杯、尔能饮乎、曰、能、';
W._Mat20_23='曰、我之杯、尔必饮之、但坐我左右、非我得予、我父为谁备之、则谁予、';
W._Mat20_24='十徒闻之、则憾兄弟二人、';
W._Mat20_25='耶稣召之曰、异邦之君主其治、而大人执其权、尔所知也、';
W._Mat20_26='惟尔曹不然、尔中欲为大者、当为尔役、';
W._Mat20_27='欲为首者、当为尔仆、';
W._Mat20_28='犹人子至、非以役人、乃役于人、且舍生为众赎也、○';
W._Mat20_29='出耶利哥时、群众从之、';
W._Mat20_30='有二瞽者坐于道旁、闻耶稣过、呼曰、主、大卫之裔、矜恤我、';
W._Mat20_31='众责之、使缄默、瞽者愈呼曰、主、大卫之裔、矜恤我、';
W._Mat20_32='耶稣止、呼之曰、尔欲我何为、';
W._Mat20_33='曰、主、欲目得见、';
W._Mat20_34='耶稣悯之、扪其目、目即见、遂从之、';
W._Mat21_1='近耶路撒冷、至伯法其、于橄榄山、耶稣遣二门徒、';
W._Mat21_2='曰、尔往前村、必遇驴絷焉、有驹同在、解而牵之来、';
W._Mat21_3='有诘尔者、则曰主需之、彼即遣之、';
W._Mat21_4='是乃应先知所言云、';
W._Mat21_5='告锡安女曰、尔王临矣、温柔而乘驴、及驹、即负重者之子也、';
W._Mat21_6='门徒遂往、如命而行、';
W._Mat21_7='牵驴及驹、置衣于上、耶稣乘之、';
W._Mat21_8='众中多以衣布途、或伐树枝布之、';
W._Mat21_9='前行后从之众呼曰、大卫之裔、和散那、即求援之意奉主名而来者、宜颂也、高高在上欤、和散那、';
W._Mat21_10='既入耶路撒冷、举城竦动、曰、此为谁、';
W._Mat21_11='众曰、加利利之拿撒勒先知耶稣也、○';
W._Mat21_12='耶稣入上帝殿、逐其中贸易者、倾兑钱者之几、及鬻鸽者之椅、';
W._Mat21_13='曰、经云、我室必称为祈祷室、而尔曹以为盗巢也、';
W._Mat21_14='有瞽者、跛者、就耶稣于殿、遂医之、';
W._Mat21_15='祭司诸长士子、见其所行奇异、又见孺子呼于殿曰、大卫之裔、和散那、则恚、';
W._Mat21_16='语耶稣曰、若辈所言、尔闻之乎、曰、然、以赤子乳哺者之口、完备颂赞、尔未读乎、';
W._Mat21_17='遂去之、出城、至伯大尼宿焉、○';
W._Mat21_18='来朝返城时、耶稣饥、';
W._Mat21_19='道旁见无花果树、就之、无所得、惟叶而已、谓之曰、今而后、尔永不实、树即枯、';
W._Mat21_20='门徒见而奇曰、无花果树何枯之速也、';
W._Mat21_21='耶稣曰、我诚语汝、尔若信而不疑、不独于此树能行之、即命此山移而投海、亦必成焉、';
W._Mat21_22='且祈祷时、凡尔所求、信则得之、○';
W._Mat21_23='耶稣入殿训诲、祭司诸长、民间长老就之曰、尔以何权行是、谁赐尔此权耶、';
W._Mat21_24='耶稣曰、我亦问尔一言、尔告我、则我亦告尔以何权行是、';
W._Mat21_25='约翰之洗奚自、自天乎、自人乎、众窃议曰、若云自天、彼必曰曷不信之、';
W._Mat21_26='若云自人、我又畏众、盖皆以约翰为先知也、';
W._Mat21_27='遂对曰、不知也、耶稣曰、我亦不告尔以何权行是矣、';
W._Mat21_28='或有二子、谓其长子曰、我子、今日往葡萄园工作、';
W._Mat21_29='对以不往、后悔而往、';
W._Mat21_30='谓其仲子亦如之、对曰、主、诺、既而不往、';
W._Mat21_31='二者孰遵父旨乎、曰、长子、耶稣曰、我诚语汝、税吏娼妓、先尔入上帝国矣、';
W._Mat21_32='盖约翰由义路就尔、尔不之信、而税吏娼妓信之、且尔见此、后仍不悔以信也、○';
W._Mat21_33='尔复听一喻、有家主植葡萄园、环之以篱、掘酒醡、建望楼、租与农夫、遂往异地、';
W._Mat21_34='果期将近、遣仆就农夫收果、';
W._Mat21_35='农夫执其仆、扑一、杀一、石击一、';
W._Mat21_36='复遣他仆、较先尤众、农夫待之如故、';
W._Mat21_37='后遣其子、意谓必敬我子矣、';
W._Mat21_38='农夫见其子、则相语曰、此其嗣子、来杀之、据其业、';
W._Mat21_39='遂执之、出诸园外杀焉、';
W._Mat21_40='园主至、何以处此农夫乎、';
W._Mat21_41='佥曰、必翦灭此恶人、园租于他农、可依期纳果也、';
W._Mat21_42='耶稣曰、经云、工师所弃之石、成为屋隅首石、此主所为者、我目而奇之、尔未读乎、';
W._Mat21_43='故我语汝、上帝国必夺诸尔、以赐结实之民矣、';
W._Mat21_44='堕此石上者、身必碎、此石堕其上者、散若尘、';
W._Mat21_45='祭司诸长、法利赛人闻此喻、识其言指己、';
W._Mat21_46='谋所以执之、而惧众、盖皆以之为先知也、';
W._Mat22_1='耶稣又设喻语众曰、';
W._Mat22_2='天国犹人君为子设婚筵、';
W._Mat22_3='遣仆召所请者赴筵、而不至、';
W._Mat22_4='复遣他仆曰、告所请者、我餐已具、牛与肥畜已宰、百物俱备、可就筵矣、';
W._Mat22_5='彼乃不顾而去、一往于田、一往于肆、';
W._Mat22_6='其余执仆、辱而杀之、';
W._Mat22_7='君怒、遣军歼此凶、焚其邑、';
W._Mat22_8='语仆曰、婚筵已备、惟所请者不堪、';
W._Mat22_9='可往通衢、凡所遇者、悉召赴筵、';
W._Mat22_10='仆出途间、集所遇善者恶者、宾满婚筵焉、';
W._Mat22_11='君入视宾、见一不衣礼服者、';
W._Mat22_12='谓之曰、友乎、不衣礼服、胡为乎来、其人默然、';
W._Mat22_13='君命役曰、缚其手足、投于幽暗、在彼有哀哭切齿矣、';
W._Mat22_14='盖蒙召者多、见选者少也、○';
W._Mat22_15='法利赛人出、谋即其言以罔之、';
W._Mat22_16='遂遣其徒、同希律党就之曰、夫子、我知尔乃诚者、且以诚宣上帝道、亦不徇人、盖不以貌取人也、';
W._Mat22_17='纳税于该撒宜否、尔意若何、请告我、';
W._Mat22_18='耶稣识其恶、曰、伪善者乎、何试我耶、';
W._Mat22_19='以税金示我、遂取一金与之、';
W._Mat22_20='耶稣曰、是像与号为谁、';
W._Mat22_21='曰、该撒、曰、然则以该撒之物纳该撒、以上帝之物纳上帝矣、';
W._Mat22_22='众闻而奇之、遂去、○';
W._Mat22_23='是日撒都该人、即言无复起者、就而问曰、';
W._Mat22_24='夫子、摩西云、人无子而死、其弟当娶其妻、生子以嗣兄、';
W._Mat22_25='我中有兄弟七人、长者娶而死、无嗣、遗妻与弟、';
W._Mat22_26='其二其三至其七、皆然、';
W._Mat22_27='厥后妇亦死、';
W._Mat22_28='至复起时、妇于七人中、为谁之妻乎、盖皆纳之矣、';
W._Mat22_29='耶稣曰、尔误矣、以不识经、及上帝之能故也、';
W._Mat22_30='盖复起时、不娶不嫁、如天使然、';
W._Mat22_31='论死者复起、上帝所谕于尔者、尔岂未读乎、';
W._Mat22_32='曰、吾乃亚伯拉罕之上帝、以撒之上帝、雅各之上帝、是上帝非死者之上帝、乃生者之上帝也、';
W._Mat22_33='众闻之、奇其训、○';
W._Mat22_34='法利赛人闻耶稣使撒都该人语塞、遂集、';
W._Mat22_35='中有为律师者、问而试之曰、';
W._Mat22_36='夫子、律中之诫孰为大、';
W._Mat22_37='曰、当尽心、尽性、尽意、爱主尔之上帝、';
W._Mat22_38='此诫之首而大者、';
W._Mat22_39='其次爱邻如己亦犹是、';
W._Mat22_40='全律及先知、统于此二诫也、○';
W._Mat22_41='法利赛人集时、耶稣问曰、';
W._Mat22_42='尔意基督若何、伊谁之裔乎、';
W._Mat22_43='曰、大卫之裔也、曰、然则大卫何以感于圣神、称之为主耶、';
W._Mat22_44='其言云、主语我主曰、坐我右、俟我以尔敌置尔足下、';
W._Mat22_45='夫大卫既称之为主、则如何为大卫之裔乎、';
W._Mat22_46='众无辞以对、自是无敢复问者、';
W._Mat23_1='维时、耶稣语众及门徒曰、';
W._Mat23_2='士子法利赛人居摩西位、';
W._Mat23_3='故凡所命尔者、悉行而守之、但勿效其所为、以其言而不行也、';
W._Mat23_4='彼以重且难负之任、缚置人肩、己则一指弗动也、';
W._Mat23_5='其所行者、皆欲见于人而为之、阔其佩经、大其衣缘、';
W._Mat23_6='好筵间首位、会堂高座、';
W._Mat23_7='受祝于市、人称之曰夫子、';
W._Mat23_8='然尔勿受夫子之称、盖尔师惟一、尔曹皆兄弟也、';
W._Mat23_9='勿称在地者为父、尔父惟一、即在天者、';
W._Mat23_10='亦勿受师尊之称、尔师尊惟一、即基督、';
W._Mat23_11='尔中大者、当为尔役、';
W._Mat23_12='自高者将卑之、自卑者将高之、○';
W._Mat23_13='祸哉、尔伪善之士子、与法利赛人乎、';
W._Mat23_14='以尔闭天国于人前、己不入之、将入者尔亦不许也、○';
W._Mat23_15='祸哉、尔伪善之士子、与法利赛人乎、以尔周行水陆、使一人进教、既进矣、乃使为地狱之人、较倍于尔也、○';
W._Mat23_16='祸哉、尔瞽而导者乎、每曰、人指殿而誓、无事也、惟指殿之金而誓、则当偿之、';
W._Mat23_17='愚而瞽者欤、孰为大、金乎、抑使金成圣之殿乎、';
W._Mat23_18='尔又云、人指坛而誓、无事也、惟指坛上礼物而誓、则当偿之、';
W._Mat23_19='瞽者欤、孰为大、礼物乎、抑使礼物成圣之坛乎、';
W._Mat23_20='故指坛而誓、是指坛及在其上者而誓也、';
W._Mat23_21='指殿而誓、是指殿及居其中者而誓也、';
W._Mat23_22='指天而誓、是指上帝座、及坐其上者而誓也、○';
W._Mat23_23='祸哉、尔伪善之士子、与法利赛人乎、以尔于薄荷、茴香、马芹、十输其一、而于律之尤重者、若义与慈与信、则遗之、此乃尔所当行、而彼亦不可遗也、';
W._Mat23_24='瞽而导者乎、蚋则滤之、驼则吞之、○';
W._Mat23_25='祸哉、尔伪善之士子、与法利赛人乎、以尔洁杯盘之外、而内充以劫夺邪侈也、';
W._Mat23_26='瞽目之法利赛人乎、先洁杯盘之内、则其外亦洁矣、○';
W._Mat23_27='祸哉、尔伪善之士子、与法利赛人乎、尔似粉垩之茔、外见为美、内则死骸诸秽充之矣、';
W._Mat23_28='如是、尔以义外见于人、内则伪善不法充之矣、○';
W._Mat23_29='祸哉、尔伪善之士子、与法利赛人乎、以尔建先知之茔、饰义人之墓、';
W._Mat23_30='每曰、若我在我列祖时、必不与流先知之血、';
W._Mat23_31='如是、尔自证为杀先知者之裔矣、';
W._Mat23_32='其盈尔祖之量哉、';
W._Mat23_33='蛇乎、蝮类欤、安能逭地狱之刑乎、';
W._Mat23_34='是以我遣先知哲人士子就尔、见杀者有之、钉十架者有之、鞭于会堂、由此邑逐于彼邑者亦有之、';
W._Mat23_35='致世间所流义人之血、悉归于尔、即自义人亚伯之血、至尔所杀于殿坛间、巴拉加子撒迦利亚之血、';
W._Mat23_36='我诚语汝、此事悉归斯世也、○';
W._Mat23_37='耶路撒冷欤、耶路撒冷欤、杀先知石击使于尔者乎、我欲集尔赤子、似牝鸡集雏翼下者屡矣、而尔不欲也、';
W._Mat23_38='尔室为墟、遗诸尔矣、';
W._Mat23_39='我语汝、今而后、尔不见我、迨尔云、奉主名而来者、宜颂也、';
