W._Psm1_1='恶人之谋弗从、罪人之途弗履、侮慢者之位弗居、斯人其有福兮、';
W._Psm1_2='惟以耶和华之律为悦、思之维之、夜以继日、';
W._Psm1_3='譬彼林木、植于溪旁、届时结果、其叶不槁、百事顺昌、';
W._Psm1_4='恶人不然、乃犹秕糠、为风飘扬、';
W._Psm1_5='故于鞫时、恶人不克立、义人会中、罪人不得入、';
W._Psm1_6='义者之途、为耶和华所识、恶者之途、终必泯灭、';
W._Psm2_1='异邦狂怒、诸民妄谋、奚为哉、';
W._Psm2_2='世上列王兴起、群伯会议、耶和华是敌、受膏者是逆、';
W._Psm2_3='曰、我侪断其絷维、脱其绳索、';
W._Psm2_4='坐于天者将笑之、主必嗤之、';
W._Psm2_5='维时、必发忿以谴之、震怒以苦之、';
W._Psm2_6='曰、我已立我王于郇、即我圣山兮、';
W._Psm2_7='王曰、吾述其命、耶和华语我曰、尔乃我子、今日生尔、';
W._Psm2_8='尔其求我、我以异邦赐尔为业、地之四极、为尔所有、';
W._Psm2_9='尔必毁之以铁杖、碎之如陶器、';
W._Psm2_10='尔曹列王、宜具聪慧、世上士师、宜受训诲兮、';
W._Psm2_11='以寅畏奉事耶和华、喜乐而战兢兮、';
W._Psm2_12='当吻厥子、免其震怒、尔亡于路、盖其怒必速发、托庇于彼者、其有福兮、';
W._Psm3_1='耶和华欤、敌我者何其繁、攻我者众兮、';
W._Psm3_2='多人论我云、彼不得拯救于上帝、';
W._Psm3_3='耶和华欤、尔乃卫我之盾、为我之荣、使我昂首兮、';
W._Psm3_4='我发声呼吁耶和华、彼自圣山应之、';
W._Psm3_5='我偃而卧、我寝而醒、以耶和华佑我兮、';
W._Psm3_6='万人环攻、我不惴焉、';
W._Psm3_7='耶和华欤、尔其兴起、我上帝欤、尚其拯余、盖尔已批敌人之颊、折恶人之齿兮、';
W._Psm3_8='拯救属于耶和华、愿锡嘏尔民兮、';
W._Psm4_1='义我之上帝欤、我呼吁时、求尔俞允、我窘迫时、蒙尔宽舒、尚其矜恤、俯闻我祈兮、';
W._Psm4_2='惟尔世人、易我之荣为辱、好浮尚诞、伊于胡底兮、';
W._Psm4_3='须知敬虔者、为耶和华所区别、我呼吁耶和华、彼必垂听兮、';
W._Psm4_4='宜恐惧、勿干罪、自思于床、而缄默兮、';
W._Psm4_5='献义为祭、耶和华是依兮、';
W._Psm4_6='多曰有谁福我、耶和华欤、以尔容光照予兮、';
W._Psm4_7='尔加喜乐于我心、胜于彼之谷酒丰盛兮、';
W._Psm4_8='予坦怀偃息、盖令我安然而居者、惟耶和华兮、';
W._Psm5_1='耶和华欤、倾听我言词、垂念我思维兮、';
W._Psm5_2='我王我上帝欤、尚其听我呼吁、盖我惟尔是求兮、';
W._Psm5_3='耶和华欤、清晨尔必闻我声、爽旦向尔陈情、而企望兮、';
W._Psm5_4='尔为上帝、不悦罪戾、恶人不得与尔同居兮、';
W._Psm5_5='狂傲者不侍尔前、作恶者皆尔所疾、';
W._Psm5_6='诞妄者败之、嗜杀怀诈者、耶和华恶之兮、';
W._Psm5_7='若我、则蒙厚爱、必诣尔室、寅畏相将、望尔圣殿而崇拜兮、';
W._Psm5_8='耶和华欤、因我敌故、以尔义导于我先、使尔途坦于我前兮、';
W._Psm5_9='彼众口无信实、心怀恶慝、喉若裂茔、舌施谄谀、';
W._Psm5_10='愿上帝罪之、使自陷于诡谋、因其罪多而驱逐之、盖彼叛逆尔兮、';
W._Psm5_11='托庇于尔者、愿其喜乐、缘尔护佑、恒久欢呼、爱尔名者、皆欣悦兮、';
W._Psm5_12='耶和华欤、尔必锡嘏义人、施恩如盾、护卫其身兮、';
W._Psm6_1='耶和华欤、勿发忿以谴我、勿震怒以惩我、';
W._Psm6_2='耶和华欤、我身颓败、尔其恤之、耶和华欤、我骨酸辛、尔其疗之、';
W._Psm6_3='耶和华欤、我心惶恐、伊于胡底、';
W._Psm6_4='取和华欤、转拯我命、缘尔慈惠、救援我躬兮、';
W._Psm6_5='死亡中无记忆尔、阴府中谁称谢尔、';
W._Psm6_6='我身因欷歔而疲乏、每夜涕泣、湿我床而沾我榻兮、';
W._Psm6_7='我目因忧愁而衰败、因诸敌而昏瞆兮、';
W._Psm6_8='作恶者流、尔其离我、盖耶和华闻我号泣兮、';
W._Psm6_9='耶和华已听我祷、必允我祈兮、';
W._Psm6_10='诸敌将抱愧而惶恐、蒙羞而退避兮、';
W._Psm7_1='我上帝耶和华欤、我托庇于尔、尚其救援、脱于逐我之众兮、';
W._Psm7_2='恐彼若狮、裂我而碎之、无人拯救兮、';
W._Psm7_3='我上帝耶和华欤、我若行此、我手若有不义、';
W._Psm7_4='与我交厚者、以恶报之、无端仇我者、反拯救之、';
W._Psm7_5='任敌迫及我魂、践我生于土壤、堕我荣于尘埃兮、';
W._Psm7_6='耶和华欤、赫怒而起、御我敌之怒兮、为我而兴、讯鞫为尔所定兮、';
W._Psm7_7='愿诸民之会环尔、尚其返居高位、在于其上兮、';
W._Psm7_8='耶和华行鞫万民、耶和华欤、循我公义、中心诚实、而听我讼兮、';
W._Psm7_9='俾恶者之恶消灭、使善者坚强、盖上帝公义、验人心怀兮、';
W._Psm7_10='卫我之盾、实维上帝、心正之人、蒙其拯救兮、';
W._Psm7_11='上帝为秉公之士师、日怀义怒之上帝兮、';
W._Psm7_12='人不悛改、上帝必砺其刃、已张厥弓而备之、';
W._Psm7_13='具施剿之器、发火以为矢兮、';
W._Psm7_14='斯众怀邪慝、孕毒害、产虚伪、';
W._Psm7_15='掘造坎阱、自陷其中、';
W._Psm7_16='其毒害必归己首、其强暴必临己顶、';
W._Psm7_17='我依耶和华之义、而称谢之、歌颂耶和华、至上者之名兮、';
W._Psm8_1='耶和华我主欤、尔名巍巍于大地、尔荣赫赫于诸天兮、';
W._Psm8_2='因敌之故、尔由赤子乳哺者之口、而坚厥力、使敌与报复者、默尔无言兮、';
W._Psm8_3='我观尔手所造之苍穹、所设之月星、';
W._Psm8_4='世人为谁、尔垂念之、人子为谁、尔眷顾之、';
W._Psm8_5='使之少逊于上帝、冠之以尊荣、';
W._Psm8_6='尔手所造者、使之主理、置万物于其足下、';
W._Psm8_7='有若牛羊野兽、';
W._Psm8_8='天上飞鸟、水中潜鳞、凡游泳于海者兮、';
W._Psm8_9='耶和华我主欤、尔名巍巍于大地兮、';
W._Psm9_1='我必一心称谢耶和华、宣尔妙工兮、';
W._Psm9_2='我因尔喜乐欢呼、至上者欤、我歌颂尔名兮、';
W._Psm9_3='我敌却退、颠踬陨没于尔前兮、';
W._Psm9_4='盖尔伸我冤、辨我屈、居位而行义鞫兮、';
W._Psm9_5='斥列邦而翦恶类、永涂其名兮、';
W._Psm9_6='仇敌歼灭兮、其迹没、尔倾厥邑兮、其志绝、';
W._Psm9_7='惟耶和华恒居其位、备座以行审判兮、';
W._Psm9_8='持义以鞫斯世、秉公以讯诸民、';
W._Psm9_9='耶和华为屈抑者之高台、避难之高台兮、';
W._Psm9_10='耶和华欤、识尔名者、惟尔是依、寻求尔者、尔未弃之、';
W._Psm9_11='居郇之耶和华、宜歌颂之、宣其作为于诸民兮、';
W._Psm9_12='讨流血之罪者、记忆斯众、不忘贫者之哀呼兮、';
W._Psm9_13='耶和华欤、曾援我于死门、尚其恤我、顾憾我者所加之苦、';
W._Psm9_14='俾我扬尔声誉、因尔救援、欣喜于郇女之门兮、';
W._Psm9_15='列邦作阱而自陷、暗设网罟、自绊其足兮、';
W._Psm9_16='耶和华既显著、施行义鞫、恶者之手所作、自陷其中兮、';
W._Psm9_17='恶人必归阴府、异邦忘上帝者、即若是兮、';
W._Psm9_18='匮乏者不永见忘、贫穷者不恒失望、';
W._Psm9_19='耶和华欤、尔其兴起、毋容世人获胜、使列邦受鞫于尔前、';
W._Psm9_20='耶和华欤、愿尔俾其畏惧、诸民自知、祇为世人兮、';
W._Psm10_1='耶和华欤、何为遥立、当患难时、何为隐避、';
W._Psm10_2='恶人骄肆、窘迫贫民、愿其陷于己谋兮、';
W._Psm10_3='恶者以心之欲为夸、贪者背弃耶和华、而侮慢之、';
W._Psm10_4='恶者其容骄矜、谓耶和华必不究斥、意中绝无上帝兮、';
W._Psm10_5='彼之所为、恒稳固兮、尔之谳典高远、其目所不及、凡厥仇敌、悉为所叱兮、';
W._Psm10_6='意谓我躬不致动摇、累世不经挫折、';
W._Psm10_7='咒诅诡谲残刻盈其口、很毒邪慝在其舌、';
W._Psm10_8='蹲伏乡曲、暗杀无辜、眈眈于茕独兮、';
W._Psm10_9='潜伏幽暗、如狮在林、伺捕贫人、曳其网而获之、';
W._Psm10_10='屈身蹲踞、茕独陨于其强暴兮、';
W._Psm10_11='意谓上帝忘之、永蒙厥面、而弗视兮、';
W._Psm10_12='耶和华欤、尔其兴起、上帝欤、尔其伸手、毋忘贫民兮、';
W._Psm10_13='恶者奚藐上帝、以为不加究斥、';
W._Psm10_14='尔实鉴观、灼见残暴很毒、而手报之、茕独惟尔依归、孤儿蒙尔扶助兮、';
W._Psm10_15='恶者之臂、愿尔折之、穷诘其罪、至于无遗兮、';
W._Psm10_16='耶和华为君、永世靡暨、列邦见绝于其地兮、';
W._Psm10_17='耶和华欤、谦卑者之祈、尔已闻之、必坚厥志、倾耳听之、';
W._Psm10_18='雪孤儿与屈者之冤、俾世人不复施其威兮、';
W._Psm11_1='我托庇于耶和华、尔曹胡谓我曰、宜如禽鸟、翱翔于山、';
W._Psm11_2='恶者弯弓、注矢于弦、暗射心正之人、';
W._Psm11_3='基础如其倾圮、义者将何为兮、';
W._Psm11_4='耶和华居于圣殿、耶和华之位在天、其目下察世人兮、';
W._Psm11_5='耶和华试链义人、惟彼凶恶强暴、乃其心所恶兮、';
W._Psm11_6='将布罗网于恶人烈火硫磺炎??、盈其杯兮、';
W._Psm11_7='盖耶和华乃义、且好义行、正人必见其面兮、';
W._Psm12_1='耶和华欤、敬虔者熄其迹、忠信者绝于世、尚其拯救兮、';
W._Psm12_2='彼众与邻言诳、厥口谄谀、中怀贰心、';
W._Psm12_3='谄谀之口、夸大之舌、耶和华必绝之、';
W._Psm12_4='彼曰、我舌获胜、口为我有、谁为我主兮、';
W._Psm12_5='贫穷者屈抑、困乏者欷歔、耶和华曰、我必兴起、如其所慕、置诸稳善之区、';
W._Psm12_6='耶和华之言纯粹、如经炉火之银、煆炼七次兮、';
W._Psm12_7='贫乏者、耶和华必佑之、永脱于斯世之人兮、';
W._Psm12_8='庸劣居于人上、恶者随在而遨游兮、';
W._Psm13_1='耶和华欤、尔之忘我、将至何时、岂永久乎、蔽面而不我顾、伊于胡底兮、';
W._Psm13_2='我心筹画、日日忧戚、将至何时、吾敌高越乎我、伊于胡底兮、';
W._Psm13_3='我上帝耶和华欤、尚其思忖之、俞允之、复明我目、免我沈睡至死兮、';
W._Psm13_4='免我仇曰、予已胜之、免敌见余颠踬、而欣喜兮、';
W._Psm13_5='惟我赖尔恩宠、乐尔拯救兮、';
W._Psm13_6='耶和华博施于我、我必歌颂之兮、';
W._Psm14_1='愚人意谓无有上帝、其人邪恶、所为可憎、无一行善兮、';
W._Psm14_2='耶和华自天垂鉴、欲察世人、有无明哲是具、上帝是求兮、';
W._Psm14_3='众皆偏诐、同变为污、无行善者、并无其一兮、';
W._Psm14_4='行恶者皆无知乎、噬我民如啖饼、不吁上帝兮、';
W._Psm14_5='上帝在义者中、恶人悚然大惧兮、';
W._Psm14_6='贫人之计尔曹败之、惟耶和华为其庇所兮、';
W._Psm14_7='愿以色列之拯救、自郇而出、耶和华反其民之俘囚时、雅各必喜乐、以色列必欢欣兮、';
W._Psm15_1='耶和华欤、孰得寓尔帷幕、居尔圣山、';
W._Psm15_2='必也步履正直、行为公义、心诚言实、';
W._Psm15_3='舌无诽谤、不虐友朋、不侮邻里、';
W._Psm15_4='奸恶者睥睨之、寅畏耶和华者尊重之、誓虽损己、不变其志、';
W._Psm15_5='不贷金以权子母、不受贿而害无辜、若此之人、永不动摇兮、';
W._Psm16_1='上帝欤、尔其佑予、我托庇于尔兮、';
W._Psm16_2='我谓耶和华曰、尔乃我主、尔外我无福兮、';
W._Psm16_3='在世圣徒、乃为显贵、我所深悦兮、';
W._Psm16_4='移于他神者、其苦必增、彼奠血为祭、我不献之、我口不道其名兮、';
W._Psm16_5='耶和华为我业我杯、所得之产、尔为我守之兮、';
W._Psm16_6='以绳量给之区、在于乐土、我业孔嘉兮、';
W._Psm16_7='我称颂耶和华、以其训迪我、俾我中心、深夜自警兮、';
W._Psm16_8='我恒奉耶和华于我前、彼在我右必不动摇、';
W._Psm16_9='我心则喜、我灵则乐、形体处于平康兮、';
W._Psm16_10='盖尔不遗我魂于阴府、不容尔之圣者腐朽兮、';
W._Psm16_11='尔必示我维生之道、在于尔前、喜乐不胜、在尔右手之中、欢欣靡暨兮、';
W._Psm17_1='耶和华欤、公义之词、尔其听之、垂顾我呼吁兮、我之祈祷、口无虚伪、尚其倾听兮、';
W._Psm17_2='愿我之谳、自尔前而宣之、尔目鉴察正直兮、';
W._Psm17_3='尔验我心、深夜临格兮、尔既试我而无所得、我则立志、必无口过兮、';
W._Psm17_4='至于人事、我遵尔言、以自戒慎、不循强暴之轨兮、';
W._Psm17_5='步履遵尔之道、我足未尝颠踬兮、';
W._Psm17_6='上帝欤、我曾呼吁、尔必俞允、求尔倾听我言兮、';
W._Psm17_7='显尔殊恩、凡托庇于尔者、尔以右手援于其敌兮、';
W._Psm17_8='护我如眸子、覆我于翼下、';
W._Psm17_9='俾脱暴虐我之恶人、环攻我之恶敌兮、';
W._Psm17_10='其心蔽塞、厥口矜夸、';
W._Psm17_11='我举步履、彼则环围、注目仆我于地兮、';
W._Psm17_12='其势如狮、欲噬所攫、如稚狮潜伏兮、';
W._Psm17_13='耶和华欤、起而抵御之、颠仆之、以尔之刃、拯我于恶人兮、';
W._Psm17_14='耶和华欤、以手援我、脱于斯世之人、其业乃在今生兮、尔以财货充其怀、子孙遂其欲、余业遗于后嗣兮、';
W._Psm17_15='若我、则必以义见尔面、寤时睹尔容、心愿满足兮、';
W._Psm18_1='耶和华欤、尔为我力、我敬爱尔兮、';
W._Psm18_2='耶和华为我岩石、我之保障、我之救援兮、上帝我之磐石、我托庇于彼兮、为我之盾、拯救之角、我之高台兮、';
W._Psm18_3='耶和华宜颂美兮、我呼吁之、则见拯于诸敌兮、';
W._Psm18_4='死亡之绳索缚我、匪势之冲激怖我、';
W._Psm18_5='阴府之绳索绕我、死亡之机槛逮我、';
W._Psm18_6='我苦难中、呼耶和华、吁我上帝兮、彼自其殿、垂听我声、我之呼吁、达于其耳兮、';
W._Psm18_7='因彼奋怒、大地震动、山根摇撼兮、';
W._Psm18_8='烟自其鼻升、火从其口出、炭为所燃兮、';
W._Psm18_9='垂诸天而临格、足下幽且深兮、';
W._Psm18_10='乘基路伯而飞、藉风翼而翱翔兮、';
W._Psm18_11='隐于玄冥、使为幕以环之、即水之黑暗、云之浓密兮、';
W._Psm18_12='由其前之光辉、冰雹炭火、经过密云而出兮、';
W._Psm18_13='耶和华自天起雷、至高者发其声、并有冰雹炭火兮、';
W._Psm18_14='彼发矢以溃敌、屡闪电而乱之兮、';
W._Psm18_15='耶和华欤、因尔叱咤、鼻息之发、海底见而地基露兮、';
W._Psm18_16='彼自上垂手、援我于巨浸兮、';
W._Psm18_17='拯我于劲敌、及憾我者、以其强于我兮、';
W._Psm18_18='我遭难时、敌来攻我、惟耶和华为我所恃兮、';
W._Psm18_19='导我入宽广之区、施行救援以其悦我兮、';
W._Psm18_20='耶和华依我行之义而赏赉、循我手之洁而报施、';
W._Psm18_21='因我守耶和华之道、未尝为恶、离我上帝兮、';
W._Psm18_22='彼之律例、悉在我前、未尝违其典章兮、';
W._Psm18_23='我于其前为完人、自守而远恶兮、';
W._Psm18_24='故耶和华视我之义、与手之洁、而报我兮、';
W._Psm18_25='尔于仁慈者应以仁慈、纯全者应以纯全、';
W._Psm18_26='清洁者应以清洁、乖戾者应以拂逆、';
W._Psm18_27='困苦之民、尔救援之、傲视之辈、尔卑抑之、';
W._Psm18_28='尔必燃我之灯、上帝耶和华、必烛我幽暗兮、';
W._Psm18_29='我赖尔冲突敌军、恃我上帝逾越垣墉兮、';
W._Psm18_30='上帝之道纯全、耶和华之言经验、凡托庇于彼者、彼为其盾兮、';
W._Psm18_31='耶和华而外、孰为上帝兮、我上帝而外、孰为磐石兮、';
W._Psm18_32='上帝束我以力、俾我道途平直兮、';
W._Psm18_33='令我足捷如鹿、置我于高处兮、';
W._Psm18_34='教我手善战、使我臂挽铜弓兮、';
W._Psm18_35='尔赐我拯救之盾、且以右手扶我、尔之温和、俾我为大兮、';
W._Psm18_36='使我步履宽裕、我足未尝滑跌兮、';
W._Psm18_37='我将追敌及之、未行殄灭、不旋归兮、';
W._Psm18_38='我击伤之、使之不振、仆我足下兮、';
W._Psm18_39='盖尔以力束我、使备战争、起而攻我者、俾服于我兮、';
W._Psm18_40='使我诸敌背我而驰、致我翦灭憾我者兮、';
W._Psm18_41='彼呼号而无援、吁耶和华亦弗应兮、';
W._Psm18_42='我则捣之若风飘之尘、弃之若街衢之泥兮、';
W._Psm18_43='尔援我于庶民之竞争、立我为列邦之元首、我所不识之民、必服役我兮、';
W._Psm18_44='彼闻我名、立即归顺、外族之人服从兮、';
W._Psm18_45='外族衰落、出其卫所、战栗而来兮、';
W._Psm18_46='耶和华维生兮、我之磐石、宜颂美兮、救我之上帝、当尊崇兮、';
W._Psm18_47='上帝为我复仇、使诸民服我兮、';
W._Psm18_48='援我于敌、举我超乎攻我者、拯我于强暴兮、';
W._Psm18_49='耶和华欤、我必于列邦中称谢尔、歌颂尔名兮、';
W._Psm18_50='耶和华大施拯救于所立之王、施恩于其受膏者、即大卫及其后裔、永世靡暨兮、';
W._Psm19_1='诸天宣上帝之荣光、穹苍显其经营兮、';
W._Psm19_2='日复一日、传以语言、夜复一夜、示以智慧兮、';
W._Psm19_3='无言无语、无声可闻兮、';
W._Psm19_4='然其量绳遍于宇内、言语达于地极兮、';
W._Psm19_5='上帝为日设幕其间、若新娶者出于其房、勇士喜驰逐兮、';
W._Psm19_6='出自天涯、转至地极、无物被藏、不受其煦妪兮、○';
W._Psm19_7='耶和华之律纯全、苏人魂兮、耶和华之法真实、化愚为智兮、';
W._Psm19_8='耶和华之训正直、悦人心兮、耶和华之诫纯洁、豁人目兮、';
W._Psm19_9='耶和华之道清洁、而永存兮、耶和华之例真诚、而尽义兮、';
W._Psm19_10='可慕愈于金、精金之繁多兮、其甘愈于蜜、蜂房之滴沥兮、';
W._Psm19_11='尔仆因之受警、守此可得大赉兮、';
W._Psm19_12='人之过失、孰能自知、我之误犯、尚其赦宥兮、';
W._Psm19_13='祈禁尔仆故犯乎罪、免其辖予、我则端正、不蹈重愆兮、';
W._Psm19_14='耶和华欤、尔为我磐石、我救者、愿我口中之言、心中之念、蒙尔悦纳兮、';
W._Psm20_1='当患难时、愿耶和华俞允尔、雅各上帝之名高举尔、';
W._Psm20_2='由圣所辅助尔、自郇山坚固尔、';
W._Psm20_3='念尔素祭、纳尔燔祭、';
W._Psm20_4='酬尔志愿、成尔筹画兮、';
W._Psm20_5='我侪因上帝之援而奏凯、奉上帝之名而建旗、愿耶和华成尔所祈兮、';
W._Psm20_6='今我乃知、耶和华拯其受膏者、必自圣天允其所祈、援以右手兮、';
W._Psm20_7='有人恃车、有人恃马、我则称道耶和华之名兮、';
W._Psm20_8='彼俯伏而仆、我则兴起而立兮、';
W._Psm20_9='愿耶和华拯救、我呼吁时、愿王俞允兮、';
W._Psm21_1='耶和华欤、王因尔力而欢欣、缘尔拯救而乐甚兮、';
W._Psm21_2='其心所愿、尔已赐之、其口所祈、尔未靳之、';
W._Psm21_3='尔以美福迎之、以精金之冕冠之兮、';
W._Psm21_4='向尔求生、则锡以寿、绵长不绝兮、';
W._Psm21_5='缘尔拯救、其荣乃大、尊严加于其身兮、';
W._Psm21_6='使获厚福、迄于永久、欢乐于尔前兮、';
W._Psm21_7='王所恃者、耶和华兮、蒙至上者之仁慈、不至动摇兮、';
W._Psm21_8='尔手将索尔敌、尔之右手、索憾尔者兮、';
W._Psm21_9='尔恚忿时、使之如火炉、耶和华震怒而吞之、火必灭之兮、';
W._Psm21_10='尔必灭其子孙于地上、绝其苗裔于人间兮、';
W._Psm21_11='彼拟害尔、图谋而不能成兮、';
W._Psm21_12='尔曳弦以射其面、使之却退兮、';
W._Psm21_13='耶和华欤、愿尔施力而高举、我则讴歌、以颂尔能兮、';
W._Psm22_1='我上帝、我上帝、何遗弃予、远离而不辅助、不听我之呻吟兮、';
W._Psm22_2='我上帝欤、我昼吁尔、不蒙俞允、我夜吁尔、不获绥安兮、';
W._Psm22_3='惟尔为圣、以以色列之颂赞为座兮、';
W._Psm22_4='我之列祖、惟尔是恃、彼倚赖尔、尔救援之兮、';
W._Psm22_5='彼呼吁尔、而蒙救援、彼倚赖尔、不至愧耻兮、';
W._Psm22_6='惟我乃蚓而非人、为人凌辱、为民藐视兮、';
W._Psm22_7='凡见我者、咸加戏笑、鼓唇摇首兮、';
W._Psm22_8='曰、可托之于耶和华、俾其拯救、彼既悦之、任其救援兮、';
W._Psm22_9='惟尔出我于胎、在我母怀、使我赖尔兮、';
W._Psm22_10='予既诞育、托身于尔、自母生我、尔为我上帝兮、';
W._Psm22_11='祈勿远我、患难迫近、助我无人兮、';
W._Psm22_12='多有牡牛环我、巴珊健牛围我兮、';
W._Psm22_13='向我张口、如咆哮吞噬之狮兮、';
W._Psm22_14='我见倾如水、骨节尽脱、中心如蜡、销镕于内兮、';
W._Psm22_15='精力既枯、有如破瓦、舌贴于龈、尔置我于死地之尘兮、';
W._Psm22_16='犬类围我、恶党环我、刺我手足兮、';
W._Psm22_17='我骨可数、众目眈眈视我兮、';
W._Psm22_18='分我外衣、阄我衷服兮、';
W._Psm22_19='耶和华欤、勿远离我、我之救济、速来援助兮、';
W._Psm22_20='拯我魂于刃、救我命于犬类之势兮、';
W._Psm22_21='尔已允我脱于兕角、祈拯我出于狮口兮、';
W._Psm22_22='我将宣尔名于昆弟、颂尔于会中兮、';
W._Psm22_23='寅畏耶和华者、当赞扬之、雅各之嗣、当尊荣之、以色列之裔、当敬畏之、';
W._Psm22_24='困者之苦、彼未尝轻视厌恶、未尝掩面不顾兮、其人呼吁、乃垂听兮、';
W._Psm22_25='我于大会之中、所颂赞者、乃由于尔、在畏尔者前、必偿我愿兮、';
W._Psm22_26='谦卑者必得食而饱、寻求耶和华者、必颂扬之、愿尔心其永活兮、';
W._Psm22_27='地之四极、将念耶和华而归之、列邦诸族、拜于其前兮、';
W._Psm22_28='国祚属于耶和华、彼为列邦之主兮、';
W._Psm22_29='地上之丰肥者、必饮食而敬拜兮、将归尘土、莫保其生者、必俯伏于其前兮、';
W._Psm22_30='若子若孙、必奉事之、主之经营、必传后世兮、';
W._Psm22_31='必来称述其义、以其所行、宣示后生之民兮、';
W._Psm23_1='耶和华为我牧、我不匮乏兮、';
W._Psm23_2='使我卧于草场、导我至憩息之水滨兮、';
W._Psm23_3='苏我之魂、为己名导我于义路兮、';
W._Psm23_4='我虽经阴翳之谷、不虞遭害、因尔相偕、尔杖尔竿、用以慰我兮、';
W._Psm23_5='尔于敌前、为我设筵、以膏沐我首、我杯盈溢兮、';
W._Psm23_6='恩宠慈爱、必随我于毕生、我永居耶和华之室兮、';
W._Psm24_1='大地与充其间者、世界暨居其上者、悉属耶和华兮、';
W._Psm24_2='盖彼建之于海中、奠之于渊际兮、';
W._Psm24_3='孰能陟耶和华之山、孰能立于其圣所兮、';
W._Psm24_4='必也手洁心清、存心不向虚诞、设誓不怀诡诈者兮、';
W._Psm24_5='彼将由耶和华受福、由救之之上帝获义兮、';
W._Psm24_6='是乃寻耶和华之族、求见雅各上帝之面者兮、○';
W._Psm24_7='诸门欤、尔其高启、永古之户欤、尔其高启、尊荣之王将入兮、';
W._Psm24_8='尊荣之王为谁、乃有能有力之耶和华、善战之耶和华兮、';
W._Psm24_9='诸门欤、尔其高启、永古之户欤、尔其高启、尊荣之王将入兮、';
W._Psm24_10='尊荣之王为谁、乃万军之耶和华、彼为尊荣之王兮、';
