W._Luk21_14='故宜定尔心、毋先虑何以诉、';
W._Luk21_15='盖我将赐尔才辩智慧、尔诸仇不能抵拒辨驳也、';
W._Luk21_16='尔将为父母兄弟亲戚朋友所付、尔中且有见杀者、';
W._Luk21_17='尔为我名、将见憾于众、';
W._Luk21_18='然尔之一发、亦不丧也、';
W._Luk21_19='尔之生、将于恒忍得之、○';
W._Luk21_20='尔见耶路撒冷为军所围、则知其荒墟近矣、';
W._Luk21_21='时、在犹太者、宜遁于山、在邑者宜出、在田者勿入、';
W._Luk21_22='盖此乃报复之日、致所载者皆应也、';
W._Luk21_23='是日也、妊妇乳妇祸矣、盖其地必有大灾、怒及斯民、';
W._Luk21_24='彼将仆于锋刃、虏于诸国、耶路撒冷为异邦蹂躏、迨异邦之期满焉、';
W._Luk21_25='日月星辰将有异兆、在地诸国困苦颠连、海波漰湃故也、';
W._Luk21_26='人因危惧、并虞将临于世之事而昏绝、天象震动故也、';
W._Luk21_27='其时、将见人子以大权大荣、乘云而来、';
W._Luk21_28='甫有斯事、尔宜兴起翘首、盖尔之赎近矣、○';
W._Luk21_29='又设喻谓之曰、试观无花果与诸树、';
W._Luk21_30='方其萌芽、尔见之、则知夏近矣、';
W._Luk21_31='如是、尔见斯事至、则知上帝国近矣、';
W._Luk21_32='我诚语汝、此代未逝、斯事皆成、';
W._Luk21_33='天地必废、我言不废、○';
W._Luk21_34='尔当自慎、勿以餍饮沈湎、世之憧扰累尔心、免其日如机槛、突然临尔、';
W._Luk21_35='盖此日必临于全地之居人、';
W._Luk21_36='尔惟随时儆醒祈求、俾尔得避此将来之事、而立于人子前、○';
W._Luk21_37='耶稣日则在殿训诲、夜出、至橄榄山宿焉、';
W._Luk21_38='庶民黎明就于殿以听之、';
W._Luk22_1='除酵节伊迩、亦名逾越节、';
W._Luk22_2='祭司诸长与士子、谋何以杀耶稣、畏民故也、○';
W._Luk22_3='撒但入于犹大、称以色加略者、十二徒之一也、';
W._Luk22_4='诣祭司诸长及殿司、相议如何以耶稣付之、';
W._Luk22_5='众喜、约予之金、';
W._Luk22_6='犹大允诺、乃寻机于众不在时付之、○';
W._Luk22_7='除酵日至、当宰逾越羔时也、';
W._Luk22_8='耶稣遣彼得约翰曰、尔往备逾越节筵、我侪食焉、';
W._Luk22_9='曰、欲我何处备之、';
W._Luk22_10='曰、入邑将有挈水瓶者遇尔、可从之入室、';
W._Luk22_11='告其家主曰、师云客舍安在、将偕门徒食逾越节筵于彼、';
W._Luk22_12='彼将以陈设之大楼示尔、在彼备之可也、';
W._Luk22_13='门徒往、果如所言、遂备节筵、○';
W._Luk22_14='届时、耶稣席坐、使徒偕之、';
W._Luk22_15='耶稣曰、我深愿于受害之先、偕尔食此节筵也、';
W._Luk22_16='盖我语汝、我不复食之、迨其事应于上帝国焉、';
W._Luk22_17='遂接杯祝谢、曰、取此分于尔众、';
W._Luk22_18='我语汝、今而后、我不饮葡萄树所产者、迨上帝国临焉、';
W._Luk22_19='又取饼祝谢、擘而予之、曰、斯乃我身、为尔捐者、尔其行此以忆我、';
W._Luk22_20='餐后、取杯亦然、曰、此杯乃新约、以我血为尔流者也、';
W._Luk22_21='试观卖我者、其手偕我在席也、';
W._Luk22_22='人子固如所定者而逝、惟卖之者其人祸矣、';
W._Luk22_23='众互问谁将为此、○';
W._Luk22_24='门徒互争其中孰大、';
W._Luk22_25='耶稣谓之曰、异邦之君主其治、秉权者称为恩主、';
W._Luk22_26='尔则不然、尔中为大者、当若少、为首者、当若役、';
W._Luk22_27='孰为大、席坐者乎、役事者乎、非席坐者大乎、然我在尔中、如役事者也、';
W._Luk22_28='尔曹恒偕我于诸试中、';
W._Luk22_29='我以国封尔、如我父封我然、';
W._Luk22_30='俾尔在我国、饮食于我席、尔亦将居于位、鞫以色列十二支焉、';
W._Luk22_31='西门、西门、撒但尝索尔曹、欲簸尔若麦、';
W._Luk22_32='然我已为尔祈、使尔之信无阙、迨尔反正后、坚尔兄弟也、';
W._Luk22_33='曰、主、我已备偕尔入狱蹈死矣、';
W._Luk22_34='曰、彼得、我语汝、今日鸡尚未鸣、尔将三言不识我也、○';
W._Luk22_35='乃谓门徒曰、我遣尔时、无囊、无袋、无履、尔有所缺乎、曰、无、';
W._Luk22_36='曰、今有囊者携之、袋亦然、无刀者、卖衣买刀、';
W._Luk22_37='我语汝、经所记、人视之为罪犯中人、必应于我、盖所关于我者将终也、';
W._Luk22_38='门徒曰、主、有二刀于此、曰、足矣、○';
W._Luk22_39='耶稣出、依然往橄榄山、其徒从之、';
W._Luk22_40='至其处、谓之曰、尔其祈祷、免入于试、';
W._Luk22_41='遂离之、约投石之远、屈膝祈祷、';
W._Luk22_42='曰、父欤、若欲之、则将此杯去我、然非我旨、惟尔旨是成、';
W._Luk22_43='有使者自天而见、壮之、';
W._Luk22_44='耶稣伤痛、祈祷愈切、汗如滴血落地、';
W._Luk22_45='祷毕、起就门徒、见其因忧而寐、';
W._Luk22_46='谓之曰、何寝乎、起而祷、免入于试、○';
W._Luk22_47='言时、众至、十二徒之一犹大者、先众而前、就耶稣、欲吻接之、';
W._Luk22_48='耶稣语之曰、犹大、尔以接吻卖人子乎、';
W._Luk22_49='左右见事将及、则曰、主、我侪以刀击之可乎、';
W._Luk22_50='其中一人击大祭司之仆、削其右耳、';
W._Luk22_51='耶稣曰、既至此、姑容之、遂扪其耳而医之、';
W._Luk22_52='乃谓来攻之祭司诸长、殿司、长老曰、尔来以刃与梃、若捕盗乎、';
W._Luk22_53='我日偕尔在殿、尔未伸手攻我、但今乃尔曹之时、幽暗之权矣、○';
W._Luk22_54='众执耶稣、曳至大祭司宅、彼得遥从之、';
W._Luk22_55='众于院中、燃火同坐、彼得亦坐其间、';
W._Luk22_56='有婢见彼得向火而坐、注视之曰、此人亦偕之、';
W._Luk22_57='彼得不承、曰、女乎、我不识之、';
W._Luk22_58='有顷、又一人见之、曰、尔亦其党、彼得曰、人乎、非也、';
W._Luk22_59='逾半时、复有一人力言曰、此人实偕之、盖加利利人也、';
W._Luk22_60='彼得曰、人乎、我不识尔云何也、言时鸡即鸣、';
W._Luk22_61='主回顾彼得、彼得忆主所言、曰、鸡鸣之先、尔将三言不识我、';
W._Luk22_62='遂出而痛哭、○';
W._Luk22_63='执耶稣者、戏而扑之、';
W._Luk22_64='掩其目、问曰、试言击尔者谁、';
W._Luk22_65='又以多端谤讟之、';
W._Luk22_66='及旦、民之长老、祭司诸长、士子咸集、曳耶稣至公会、';
W._Luk22_67='曰、尔若基督、其告我、曰、我若告尔、尔必不信、';
W._Luk22_68='诘尔、尔亦不应、';
W._Luk22_69='今而后、人子将坐于大权上帝之右矣、';
W._Luk22_70='佥曰、然则尔为上帝子乎、曰、尔言是也、';
W._Luk22_71='众曰、尚须何证、我侪由其口亲闻之矣、';
W._Luk23_1='众皆起、解耶稣至彼拉多前、';
W._Luk23_2='讼之曰、我见此人、诱惑我邦、禁纳税于该撒、自称为基督为王也、';
W._Luk23_3='彼拉多问之曰、尔乃犹太人王乎、曰、尔言之矣、';
W._Luk23_4='彼拉多谓祭司诸长与众曰、我不见此人有何辜、';
W._Luk23_5='众益奋曰、彼摇动庶民、训诲遍犹太、始自加利利、以至于此、';
W._Luk23_6='彼拉多闻之、问其为加利利人乎、';
W._Luk23_7='既知其隶希律治下、则遣诣之、时、希律亦在耶路撒冷、○';
W._Luk23_8='希律见耶稣甚喜、盖闻其事、久欲见之、且冀观其异迹、';
W._Luk23_9='以多言问之、而耶稣一无所答、';
W._Luk23_10='祭司诸长与士子、立而讼之甚切、';
W._Luk23_11='希律与其士卒轻藐戏侮之、衣以彩服、复遣诣彼拉多、';
W._Luk23_12='彼拉多与希律素相仇、是日遂相友矣、○';
W._Luk23_13='彼拉多召集祭司诸长、有司、庶民、';
W._Luk23_14='谓之曰、尔解此人至我、一若诱惑民者、我依尔所讼之事、于尔前鞫之、未见其有何辜、';
W._Luk23_15='希律亦然、盖彼复遣之至我、可知其所行、未有当死者、';
W._Luk23_16=(null)
W._Luk23_17='我将笞而释之、';
W._Luk23_18='众皆呼曰、去此人、为我释巴拉巴、';
W._Luk23_19='夫巴拉巴、乃邑中作乱杀人、而下狱者、';
W._Luk23_20='彼拉多欲释耶稣、';
W._Luk23_21='复语众、众呼曰、钉之十架、钉之十架、';
W._Luk23_22='彼拉多三语众曰、彼行何恶耶、我未见其有当死之辜、故将笞而释之、';
W._Luk23_23='众大声切求钉之十架、而其声胜矣、';
W._Luk23_24='彼拉多遂拟如其所求而行、';
W._Luk23_25='释作乱杀人而下狱者、乃付耶稣于众、以徇其意、○';
W._Luk23_26='曳耶稣去时、有古利奈人西门、来自田间、众执之、以十架置其身、使负之、从耶稣后、○';
W._Luk23_27='民众随之、又有多妇擗而哀之、';
W._Luk23_28='耶稣回顾之曰、耶路撒冷之女乎、毋为我哭、当为己及子女哭、';
W._Luk23_29='盖日将至、人必曰、未妊者、未产者、未哺乳者福矣、';
W._Luk23_30='其时、人将谓山曰压我、谓陵曰掩我、';
W._Luk23_31='盖木之青者犹如此、枯者将若何、';
W._Luk23_32='又曳二犯、将与耶稣同杀之、○';
W._Luk23_33='至一处、名髑髅、钉之十架、又钉二犯、一右一左、';
W._Luk23_34='耶稣曰、父欤、赦之、盖彼不知其所为也、士卒阄分其衣、';
W._Luk23_35='民立而观、有司亦哂之曰、彼救他人、若为上帝所选之基督、可自救也、';
W._Luk23_36='士卒亦戏之、就而予之酰、';
W._Luk23_37='曰、尔若犹太人王、可自救也、';
W._Luk23_38='其上有标、书曰、犹太人王、○';
W._Luk23_39='同悬之犯、一谤之曰、尔非基督乎、救己及我侪也、';
W._Luk23_40='一斥之曰、尔同服鞫、犹不畏上帝乎、';
W._Luk23_41='我侪宜也、盖我所受、称我所行、惟斯人所行、无不韪也、';
W._Luk23_42='又曰、耶稣、尔于尔国而来时、其忆我、';
W._Luk23_43='耶稣曰、我诚语汝、今日尔将偕我在乐园矣、○';
W._Luk23_44='时约午正、遍地晦冥、至申初、';
W._Luk23_45='日无光、殿幔中裂、';
W._Luk23_46='耶稣大声呼曰、父欤、我灵托尔手矣、言毕气遂绝、';
W._Luk23_47='百夫长见之、归荣上帝曰、是诚义人也、';
W._Luk23_48='聚观之众、历见诸事、皆拊膺而返、';
W._Luk23_49='其相识者、及自加利利相随之妇、皆远立而观斯事、○';
W._Luk23_50='有约瑟者、议士也、为人善且义、';
W._Luk23_51='不与斯谋斯事、隶犹太之亚利马太邑、素慕上帝国者也、';
W._Luk23_52='诣彼拉多、求耶稣尸、';
W._Luk23_53='取之下、裹以枲布、置于石凿之墓、从未葬人者、';
W._Luk23_54='时乃备节之期、安息日伊迩、';
W._Luk23_55='自加利利偕来之妇随之、观其墓、及如何葬其尸、';
W._Luk23_56='归备香品香膏、当安息日、遵诫而安息焉、';
W._Luk24_1='七日之首日昧爽、诸妇携所备之香品至墓、';
W._Luk24_2='见石已自墓辗离、';
W._Luk24_3='遂入、不见主耶稣之尸、';
W._Luk24_4='踌躇间、见二人旁立、衣服烨烨、';
W._Luk24_5='妇惊、伏于地、二人谓之曰、胡为于死者中寻生者乎、';
W._Luk24_6='彼已起、不在此矣、当忆彼在加利利时、曾语尔云、';
W._Luk24_7='人子必付于罪人手、钉诸十架、三日复起、';
W._Luk24_8='妇遂忆其言、';
W._Luk24_9='自墓归、悉告十一徒、及诸同人、';
W._Luk24_10='告使徒者、乃抹大拉之马利亚、雅各之母马利亚、及约亚拿、又有他妇偕焉、';
W._Luk24_11='使徒以为虚诞而弗信、';
W._Luk24_12='彼得起而趋墓、俯视其内、惟枲布而已、奇异而归、○';
W._Luk24_13='是日门徒二人、往一村、名以马忤斯、去耶路撒冷约二十五里、';
W._Luk24_14='互论所遇之事、';
W._Luk24_15='谈论间、耶稣近而偕行、';
W._Luk24_16='二人目迷、不识之、';
W._Luk24_17='耶稣谓之曰、尔行时、互论者何耶、二人止步、有忧色、';
W._Luk24_18='其一名革流巴对曰、尔岂独旅于耶路撒冷、不知近日所遇之事乎、';
W._Luk24_19='曰、何事、曰、拿撒勒人耶稣之事也、彼乃先知、在上帝及众民前、言与行皆有大能、';
W._Luk24_20='而祭司诸长与我有司付之、拟以死、钉之十架、';
W._Luk24_21='惟我侪素望其为将赎以色列者、然此事之成、今已三日矣、';
W._Luk24_22='惟我中数妇、使我骇异、彼黎明在墓、';
W._Luk24_23='不见其尸、来告云、已见天使显见、言其生矣、';
W._Luk24_24='我中数人适墓、果如其言、惟不见耶稣、';
W._Luk24_25='耶稣曰、噫、无知者乎、诸先知所言、尔心何信之迟耶、';
W._Luk24_26='基督受斯苦、而获其荣、不亦宜乎、';
W._Luk24_27='于是自摩西始、并诸先知、凡经中所指己者、悉为之详解焉、';
W._Luk24_28='将近所往之村、耶稣若将前行者、';
W._Luk24_29='二人强之曰、与我偕居、盖时将暮、日已昃矣、遂入而偕居焉、';
W._Luk24_30='同席时、耶稣取饼祝谢、擘而予之、';
W._Luk24_31='二人目启、乃识之、忽不见、';
W._Luk24_32='相语曰、途间彼与我言、且释经时、我心岂不热乎、';
W._Luk24_33='即起、归耶路撒冷、见十一使徒与同人聚而言曰、';
W._Luk24_34='主果复起、见于西门矣、';
W._Luk24_35='二人乃述途中所遇、及擘饼识耶稣之事、○';
W._Luk24_36='言时、耶稣立于其中、曰、尔曹平安、';
W._Luk24_37='门徒惊惧、意所见者魂也、';
W._Luk24_38='耶稣曰、尔何惊扰、心中起思议乎、';
W._Luk24_39='视我手足、即我也、试扪且视、魂无骨肉、尔视我则有之、';
W._Luk24_40='言此、遂以手足示之、';
W._Luk24_41='门徒以喜故、而犹未信、且奇之、耶稣语之曰、于此有食物否、';
W._Luk24_42='乃予之炙鱼一片、';
W._Luk24_43='耶稣取之、食于其前、○';
W._Luk24_44='谓之曰、此乃我素偕尔时、所语尔者云、凡摩西律、先知书、及诗篇所载指我者、悉必应也、';
W._Luk24_45='遂启其聪、使悟诸经、';
W._Luk24_46='曰、记有之、基督当受难、三日自死复起、';
W._Luk24_47='且以其名、传改悔及赦罪之道于万邦、自耶路撒冷始焉、';
W._Luk24_48='尔曹为斯事之证者、';
W._Luk24_49='我遣我父所许者临尔、尔其居于圣邑、迨自上之能锡尔、';
W._Luk24_50='遂引之出、至伯大尼、举手祝之、';
W._Luk24_51='祝时、别众、见升于天、';
W._Luk24_52='众拜之、喜甚、而归耶路撒冷、';
W._Luk24_53='常在殿祝颂上帝焉、';
