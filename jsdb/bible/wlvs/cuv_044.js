W._1Ki15_1='尼八子耶罗波安王十八年、亚比央即位、为犹大王、';
W._1Ki15_2='在耶路撒冷为王、凡历三年、其母名玛迦、押沙龙女也、';
W._1Ki15_3='亚比央从其父所行诸罪、不效厥祖大卫、专心于其上帝耶和华、';
W._1Ki15_4='然以大卫之故、其上帝耶和华赐以灯光、在于耶路撒冷、俾其子嗣位、巩固耶路撒冷、';
W._1Ki15_5='盖大卫除于赫人乌利亚之事外、皆行耶和华所悦、毕生不违其所命、';
W._1Ki15_6='罗波安存日、与耶罗波安常相战鬬、';
W._1Ki15_7='亚比央与耶罗波安、亦相战鬬、亚比央其余事迹、凡其所为、俱戴于犹大列王纪、';
W._1Ki15_8='亚比央与列祖偕眠、葬于大卫城、子亚撒嗣位、○';
W._1Ki15_9='以色列王耶罗波安二十年、亚撒即位、为犹大王、';
W._1Ki15_10='在耶路撒冷为王、历四十一年、其祖母玛迦、押沙龙女也、';
W._1Ki15_11='亚撒行耶和华所悦、效其祖大卫所为、';
W._1Ki15_12='驱娈童于斯土、除其列祖所作之偶像、';
W._1Ki15_13='贬其祖母玛迦太后之位、缘其为亚舍拉作可憎之像、亚撒斫其像、焚于汲沦溪旁、';
W._1Ki15_14='惟崇邱未废、然亚撒毕生、专心于耶和华、';
W._1Ki15_15='以父所献、及己所献之金银与器皿、进于耶和华室、';
W._1Ki15_16='亚撒与以色列王巴沙存日、常相战鬬、';
W._1Ki15_17='以色列王巴沙上攻犹大、建拉玛、使人不得出入于犹大王亚撒之所、';
W._1Ki15_18='亚撒取耶和华室及王宫府库、所余之金银、付其臣仆、遣诣居大马色之亚兰王、希旬孙、他伯利们子便哈达、曰、';
W._1Ki15_19='尔我有约、如昔尔父与我父然、今我馈尔金银、请废尔与以色列王巴沙之约、使之去我、';
W._1Ki15_20='便哈达从亚撒王之言、遣其军长攻以色列之邑、乃击以云、但、亚伯伯玛迦、与基尼烈四境、拿弗他利全地、';
W._1Ki15_21='巴沙闻之、则止建拉玛之工、而居得撒、';
W._1Ki15_22='亚撒王宣告犹大众、不遗一人、遂取巴沙建拉玛之木石、亚撒王以之建便雅悯之迦巴、与米斯巴、';
W._1Ki15_23='亚撒其余事迹、凡其所为、与其勇力、及所建之邑、俱载于犹大列王纪、亚撒年老、而有足疾、';
W._1Ki15_24='与列祖偕眠、同葬于大卫城、子约沙法嗣位、○';
W._1Ki15_25='犹大王亚撒二年、耶罗波安子拿答即位、为以色列王、凡历二年、';
W._1Ki15_26='拿答行耶和华所恶、循父之道、干父陷以色列人之罪、';
W._1Ki15_27='以萨迦族、亚希雅子巴沙叛、弑之于非利士人之基比顿、其时拿答与以色列众、围基比顿、';
W._1Ki15_28='犹大王亚撒三年、巴沙弑之、而篡其位、';
W._1Ki15_29='甫即位、则戮耶罗波安全家、凡有血气者、悉行翦灭、靡有孑遗、如耶和华藉其仆、示罗人亚希雅所言、';
W._1Ki15_30='因耶罗波安所犯之罪、使以色列人陷之、激以色列上帝耶和华之怒、';
W._1Ki15_31='拿答其余事迹、凡其所为、俱载于以色列列王纪、';
W._1Ki15_32='亚撒与以色列王巴沙存日、常相战鬬、○';
W._1Ki15_33='犹大王亚撒三年、亚希雅子巴沙、在得撒即位、为以色列王、历二十四年、';
W._1Ki15_34='行耶和华所恶、循耶罗波安之道、干其陷以色列人之罪、';
W._1Ki16_1='耶和华谕哈拿尼子耶户、责巴沙曰、';
W._1Ki16_2='昔我举尔于尘埃、立为我民以色列之君、而尔行耶罗波安之道、使我民以色列陷罪、激我之怒、';
W._1Ki16_3='我必扫除巴沙及其家、使如尼八子耶罗波安家然、';
W._1Ki16_4='凡属巴沙、死于邑者、犬必食之、死于野者、鸟必食之、';
W._1Ki16_5='巴沙其余事迹、凡其所为、及其勇力、俱载于以色列列王纪、';
W._1Ki16_6='巴沙与列祖偕眠、葬于得撒、子以拉嗣位、';
W._1Ki16_7='耶和华藉哈拿尼子先知耶户、责巴沙及其家、因其行耶和华所恶、以其手所为、激厥震怒、效耶罗波安家、而杀其人、○';
W._1Ki16_8='犹大王亚撒二十六年、巴沙子以拉、在得撒即位、为以色列王、凡历二年、';
W._1Ki16_9='其仆心利、统战车之半者叛之、以拉在得撒家宰亚杂之室饮醉、';
W._1Ki16_10='心利入室、击而弑之、继之为王、事在犹大王亚撒二十七年、';
W._1Ki16_11='心利即位、则击巴沙全家、彼之戚属友朋、不遗一男、';
W._1Ki16_12='心利灭巴沙全家、乃依耶和华藉先知耶户、责巴沙之言、';
W._1Ki16_13='因巴沙及其子以拉所犯之罪、使以色列人陷之、且事虚无、激以色列上帝耶和华之怒、';
W._1Ki16_14='以拉其余事迹、凡其所为、俱载于以色列列王纪、○';
W._1Ki16_15='犹大王亚撒二十七年、心利在得撒为王、仅历七日、时、民众建营、攻属非利士人之基比顿、';
W._1Ki16_16='在营之民、闻心利叛而弑王、是日以色列众、于其营中、立军长暗利为以色列王、';
W._1Ki16_17='暗利率以色列众、自基比顿、上围得撒、';
W._1Ki16_18='心利见城已陷、乃入王宫之卫所、纵火焚宫而死、';
W._1Ki16_19='缘其犯罪、行耶和华所恶、循耶罗波安之道、干其陷以色列人之罪、';
W._1Ki16_20='心利其余事迹、及其叛逆、俱载于以色列列王纪、○';
W._1Ki16_21='时、以色列民分而为二、半从基纳子提比尼、欲立之为王、半从暗利、';
W._1Ki16_22='从暗利之民、胜于从基纳子提比尼之民、提比尼既没、暗利为王、○';
W._1Ki16_23='犹大王亚撒三十一年、暗利即位、为以色列王、历十有二年、在得撒为王六年、';
W._1Ki16_24='以银二他连得与撒玛、购撒玛利亚山、建邑于山、以山主撒玛之名、称其邑曰撒玛利亚、';
W._1Ki16_25='暗利行耶和华所恶、较前王尤甚、';
W._1Ki16_26='循尼八子耶罗波安之道、干其陷以色列人之罪、且事虚无、激以色列上帝耶和华之怒、';
W._1Ki16_27='暗利其余事迹、及其所著之勇力、俱载于以色列列王纪、';
W._1Ki16_28='暗利与列祖偕眠、葬于撒玛利亚、子亚哈嗣位、○';
W._1Ki16_29='犹大王亚撒三十八年、暗利子亚哈即位、在撒玛利亚为以色列王、历二十二年、';
W._1Ki16_30='行耶和华所恶、较前王尤甚、';
W._1Ki16_31='循尼八子耶罗波安之道、以为细事、乃娶西顿王谒巴力女耶洗别为后、从而服事崇拜巴力、';
W._1Ki16_32='在撒玛利亚建巴力庙、为之筑坛于庙中、';
W._1Ki16_33='亦作木偶、亚哈所行、激以色列上帝耶和华之怒、较以色列前王尤甚、';
W._1Ki16_34='亚哈时、伯特利人希伊勒、重建耶利哥、立基时、则丧长子亚比兰、置门时、则丧季子西割、应耶和华藉嫩之子约书亚所言、';
W._1Ki17_1='旅于基列之提斯比人以利亚、告亚哈曰、我指所事维生之耶和华、以色列之上帝而誓、此数年间、非我有言、则雨露不降、';
W._1Ki17_2='耶和华谕以利亚曰、';
W._1Ki17_3='去此东往、匿于约但东之基立溪滨、';
W._1Ki17_4='可饮溪水、我命乌食尔、';
W._1Ki17_5='遂遵耶和华命、往约但东之基立溪滨居焉、';
W._1Ki17_6='乌朝夕以饼与肉给之、所饮者、此溪之水、';
W._1Ki17_7='日久无雨降于其地、溪水尽涸、○';
W._1Ki17_8='耶和华谕以利亚曰、';
W._1Ki17_9='起往西顿之撒勒法、而居于彼、我已命在彼之嫠妇供养尔、';
W._1Ki17_10='遂起、往撒勒法、至邑门、见嫠妇采薪、呼之曰、请尔以器、取水少许以饮我、';
W._1Ki17_11='妇往时、又呼之曰、请尔手持片饼与我、';
W._1Ki17_12='曰、我指尔之上帝、维生之耶和华以誓、我无饼、惟余一握之面于罂、少许之油于瓶、今采薪二、归而为我及子备之、食之而死、';
W._1Ki17_13='以利亚曰、勿惧、其往、如尔所言而行、先为我作小饼、携之至、后为尔及子作饼、';
W._1Ki17_14='盖以色列之上帝耶和华曰、罂内之面不减、瓶中之油不罄、迨耶和华降雨于地、';
W._1Ki17_15='妇往、遵以利亚言而行、妇与其家、及以利亚、食之多日、';
W._1Ki17_16='罂内之面不减、瓶中之油不罄、如耶和华藉以利亚所言、';
W._1Ki17_17='厥后、家主之子遘疾甚剧、至无气息、';
W._1Ki17_18='妇谓以利亚曰、上帝仆欤、我与尔何与、尔来此、使忆我罪、而杀我子耶、';
W._1Ki17_19='曰、以子付我、遂取诸母怀、抱至所居之楼、置于己床、';
W._1Ki17_20='吁耶和华曰、我上帝耶和华欤、我旅此嫠之家、汝岂降灾于彼、以杀其子乎、';
W._1Ki17_21='乃伏于子身者三、吁耶和华曰、我上帝耶和华欤、祈使此子之魂、返于其躯、';
W._1Ki17_22='耶和华允其所祈、子魂乃返而苏、';
W._1Ki17_23='以利亚携之下楼、入室、付于其母、曰、汝子复生矣、';
W._1Ki17_24='妇曰、我今知尔乃上帝仆、耶和华藉尔口所言者、真实无妄、';
W._1Ki18_1='历时既久、越至三年、耶和华谕以利亚曰、往见亚哈、我将降雨于地、';
W._1Ki18_2='以利亚遂往、见于亚哈、时、撒玛利亚饥甚、';
W._1Ki18_3='亚哈召家宰俄巴底、俄巴底深寅畏耶和华、';
W._1Ki18_4='昔耶洗别灭耶和华诸先知、俄巴底匿先知百人于穴、每穴五十人、以饼与水供之、';
W._1Ki18_5='亚哈谓俄巴底曰、遍巡斯土、至诸水泉溪涧、或得刍荛、以救骡马、免丧群畜、';
W._1Ki18_6='于是分地巡行、亚哈与俄巴底、各往一途、';
W._1Ki18_7='俄巴底行于途间、以利亚遇焉、俄巴底识之、则俯伏曰、尔为我主以利亚欤、';
W._1Ki18_8='曰、是也、往告尔主云、以利亚在此、';
W._1Ki18_9='曰、我干何罪、致尔付仆于亚哈手、以杀我乎、';
W._1Ki18_10='我指尔之上帝、维生之耶和华而誓、无一邦一族、我主不遣人索尔、若云不在者、则令是邦是族誓曰、未遇尔也、';
W._1Ki18_11='今尔云、往告尔主曰、以利亚在此、';
W._1Ki18_12='我离尔而往、耶和华之神、将携尔至我所不知之地、我往告亚哈、彼索尔不得、则必杀我、然尔仆自幼寅畏耶和华、';
W._1Ki18_13='昔耶洗别杀耶和华先知时、我匿先知百人于穴、每穴五十人、以饼与水供之、我之所为、无人告我主乎、';
W._1Ki18_14='今尔云往告尔主曰、以利亚在此、彼必杀我、';
W._1Ki18_15='以利亚曰、我指所事万军之主、维生之耶和华而誓、今日我必见于彼、';
W._1Ki18_16='俄巴底乃往迓亚哈而告之、亚哈遂往迓以利亚、';
W._1Ki18_17='见之则曰、困苦以色列者、乃尔乎、';
W._1Ki18_18='对曰、困苦以色列者、非我也、乃尔及尔父家、缘尔离弃耶和华之诫命、从诸巴力、';
W._1Ki18_19='今当遣人集以色列众、与巴力之先知四百五十人、及木偶之先知四百人、食于耶洗别之席者、至迦密山见我、';
W._1Ki18_20='亚哈遂遣人诣以色列众、集诸先知、至迦密山、';
W._1Ki18_21='以利亚前谓民众曰、尔持两端、踌躇莫决、将至何时、如以耶和华为上帝、则从之、如以巴力为上帝、则从彼、民不答一词、';
W._1Ki18_22='以利亚谓民曰、耶和华之先知、仅遗我一人耳、巴力之先知、则有四百五十人、';
W._1Ki18_23='当以二牡牛与我侪、彼简其一而脔之、置于柴、惟不纵火、我亦备一、置于柴、亦不纵火、';
W._1Ki18_24='尔吁尔神之名、我则吁耶和华之名、以火俞允者、则为上帝、民咸曰、所言善也、';
W._1Ki18_25='以利亚谓巴力之先知曰、尔曹众多、先简一牛备之、而吁尔神之名、惟不纵火、';
W._1Ki18_26='乃取所予之牛备之、自朝至午、吁巴力之名曰、巴力欤、其听我、然无声响、无应者、彼则踊于坛之四周、';
W._1Ki18_27='亭午、以利亚戏之曰、大声而呼、彼乃神、或默想、或暂出、或远行、或假寐、必使之醒、';
W._1Ki18_28='遂大声而呼、以刃与戟自刺、迨及血流、循其常例、';
W._1Ki18_29='自午后至献素祭时、托神而言、仍无声响、无应者、无顾者、';
W._1Ki18_30='以利亚谓众曰、其来就我、民咸就之、以利亚修葺耶和华倾圮之坛、';
W._1Ki18_31='昔耶和华谕雅各曰、尔名以色列、以利亚循雅各裔支派之数、取石十二、';
W._1Ki18_32='奉耶和华之名筑坛、四周作沟、可容谷种二细亚、';
W._1Ki18_33='列柴、脔牛置于柴上、曰、以水充四瓮、倾于燔祭及柴、';
W._1Ki18_34='又曰、再行之、则行之再、复曰、三行之、则行之三、';
W._1Ki18_35='水流于坛之四周、以充其沟、';
W._1Ki18_36='献素祭时、先知以利亚前曰、亚伯拉罕以撒以色列之上帝、耶和华欤、愿尔今日显示、尔在以色列中为上帝、我为尔仆、凡我所为、悉遵尔命、';
W._1Ki18_37='耶和华欤、尚其听我、尚其听我、使斯民皆知、尔耶和华乃上帝、尔使其心翻然而转、';
W._1Ki18_38='耶和华之火遂降、焚其燔祭、以及其柴、其石、其尘土、亦涸沟中之水、';
W._1Ki18_39='民众见此、则俯伏曰、耶和华乃上帝、耶和华乃上帝、';
W._1Ki18_40='以利亚谓众曰、执巴力之先知、毋使一人逸、遂执之、以利亚曳至基顺溪、杀之于彼、○';
W._1Ki18_41='以利亚谓亚哈曰、上而饮食、盖有霖雨之声也、';
W._1Ki18_42='亚哈乃往饮食、以利亚陟迦密巅、屈身在地、面伏膝间、';
W._1Ki18_43='谓其仆曰、上而望海、则上而望、曰、无所见也、曰、再往、历至七次、';
W._1Ki18_44='迨及七次、则曰、有云自海而起、小若人掌、曰、上告亚哈云、备车而下、免为雨阻、';
W._1Ki18_45='顷之、风云骤起、黑遍穹苍、沛然下雨、亚哈乘车、往耶斯列、';
W._1Ki18_46='耶和华加手于以利亚、遂束腰、趋于亚哈前、至耶斯列邑门、';
W._1Ki19_1='亚哈以以利亚所为、及以刃杀诸先知之事、告耶洗别、';
W._1Ki19_2='耶洗别遣人谓以利亚曰、明日斯时、我若不丧尔命、如尔丧彼众之命、则愿诸神罚我维倍、';
W._1Ki19_3='以利亚闻之、则起而遁、以保其命、至犹大之别是巴、留其仆于彼、独行旷野一日之程、坐于罗腾树下、祈死曰、耶和华欤、已矣、望取我命、盖我不愈于我列祖也、';
W._1Ki19_4='遂卧于罗腾树下而睡、有天使抚之曰、起而食、';
W._1Ki19_5='则见有炭炙之饼、及水一瓶、在于首侧、遂饮食而复卧、';
W._1Ki19_6='耶和华之使者再至、抚之曰、起而食、尔行斯途、力有未逮、';
W._1Ki19_7='遂起饮食、藉其力行四十昼夜、诣上帝之山何烈、';
W._1Ki19_8='入穴而居、耶和华谕之曰、以利亚、尔在此何为、';
W._1Ki19_9='曰、我为万军之上帝耶和华、热中特甚、盖以色列人背尔约、毁尔坛、以刃杀尔先知、仅遗我一人、彼索我命、欲夺取之、';
W._1Ki19_10='曰、尔其出穴、立于山岗、在耶和华前、时、耶和华过焉、其前有风、大而且猛、裂山碎石、惟耶和华不在风中、风后地震、耶和华不在其中、';
W._1Ki19_11='地震之后有火、耶和华不在火中、火后有声、微细而肃、';
W._1Ki19_12='以利亚闻之、以衣蒙面而出、立于穴口、有声谓之曰、';
W._1Ki19_13='以利亚、尔在此何为、';
W._1Ki19_14='曰、我为万军之上帝耶和华、热中特甚、盖以色列人背尔约、毁尔坛、以刃杀尔先知、仅遗我一人、彼索我命、欲夺取之、';
W._1Ki19_15='耶和华曰、尔其旋归、由旷野而往大马色、既至、则膏哈薛、为亚兰王、';
W._1Ki19_16='亦膏宁示子耶户、为以色列王、又膏亚伯米何拉人、沙法子以利沙、代尔为先知、';
W._1Ki19_17='避哈薛之刃者、必为耶户所杀、避耶户之刃者、必为以利沙所杀、';
W._1Ki19_18='然在以色列中、我遗七千人、其膝未尝屈于巴力、其口未尝吻之、';
W._1Ki19_19='以利亚遂去彼、遇沙法子以利沙耕于田、其前有牛十二双、以利沙御其最后者、以利亚过之、以己衣置于其身、';
W._1Ki19_20='乃弃牛、趋于以利亚后、曰、请容我与父母接吻、后必从尔、曰、归哉、我于尔何为乎、';
W._1Ki19_21='遂离之而归、取牛一双宰之、以驾牛之具烹其肉、与民食之、乃起、从以利亚、而服事之、';
