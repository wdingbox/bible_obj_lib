W._Zec1_1='大利乌二年八月、耶和华谕易多孙、比利家子、先知撒迦利亚曰、';
W._Zec1_2='昔耶和华甚不悦尔列祖、';
W._Zec1_3='故当告民曰、万军之耶和华云、尔其返于我、我则返于尔、万军之耶和华言之矣、';
W._Zec1_4='毋效尔列祖、古先知呼之曰、万军之耶和华云、转离尔之恶途恶行、惟彼不听、不从我言、耶和华言之矣、';
W._Zec1_5='尔列祖安在乎、众先知永存乎、';
W._Zec1_6='惟我所命我仆诸先知之言词典章、岂非及于尔列祖乎、彼则悛改曰、万军之耶和华欲依我所行所为、而施行于我、已若是待我矣、○';
W._Zec1_7='大利乌二年十一月、即细罢特月二十四日、耶和华谕易多孙、比利家子、先知撒迦利亚、';
W._Zec1_8='彼则曰、我于夜间、见有乘赤马者、立于谷中冈拈树间、其后有赤红白色之马、';
W._Zec1_9='我曰、我主、此维何、与我言之使谓我曰、我将以之示尔、';
W._Zec1_10='立于冈拈树间者曰、此乃耶和华所遣、遍游大地者也、';
W._Zec1_11='彼众遂覆立于冈拈树间之耶和华使者曰、我侪已遍游大地、见全地安居静谧、';
W._Zec1_12='耶和华之使者曰、万军之耶和华欤、尔怒耶路撒冷、及犹大诸邑、既历七十年、不加矜悯、将至几时乎、';
W._Zec1_13='耶和华以善言慰语、答与我言之使、';
W._Zec1_14='与我言之使谓我曰、尔其呼云、万军之耶和华曰、我为耶路撒冷与锡安、热中特甚、';
W._Zec1_15='我深不悦安逸之列邦、盖我微怒斯民、彼则加以苦难、';
W._Zec1_16='故耶和华云、我以矜悯而返耶路撒冷、我室必建其中、引绳于耶路撒冷、万军之耶和华言之矣、';
W._Zec1_17='当又呼曰、万军之耶和华云、我之诸邑、将丰阜而盈溢、耶和华必慰藉锡安邑、遴选耶路撒冷焉、○';
W._Zec1_18='我举目而观、见有四角、';
W._Zec1_19='遂谓与我言之使曰、此维何、曰、乃散犹大以色列耶路撒冷之角也、';
W._Zec1_20='耶和华以工匠四人示我、';
W._Zec1_21='我曰、其来何为、曰、此角驱散犹大、以致无人昂首、斯人之来、使之恐怖、且掷列邦之角、即高举以攻犹大、而散之者也、';
W._Zec2_1='我复举目而观、见一人手执准绳、';
W._Zec2_2='我曰、尔将何之、曰、往度耶路撒冷、而视其长广、';
W._Zec2_3='与我言之使乃往、他使出迓之、';
W._Zec2_4='谓之曰、尔其疾趋、语此少者曰、耶路撒冷将有居民、因人畜繁多、如无垣之村、';
W._Zec2_5='耶和华曰、我必为其四周之火垣、且为其中之荣、';
W._Zec2_6='耶和华曰、咨、我曾散尔于天之四风、尔其自北而遁、耶和华言之矣、';
W._Zec2_7='咨、与巴比伦女偕居之锡安欤、尔其逃避、';
W._Zec2_8='万军之耶和华有言、为彰其荣、遣我至虏尔之邦、犯尔者、即犯其眸子也、';
W._Zec2_9='我将向之摇手、彼必为其厮役所虏、尔则知万军之耶和华遣我矣、';
W._Zec2_10='耶和华曰、锡安女欤、尔其讴歌欣喜、我将莅临、居于尔中、';
W._Zec2_11='是日必有多国归附耶和华、为我之民、我必居于尔中、如是、尔则知万军之耶和华遣我就尔、';
W._Zec2_12='耶和华将取犹大、为其业于圣地、复简耶路撒冷、';
W._Zec2_13='凡有血气者、宜静默于耶和华前、盖彼兴起、而出其圣所矣、';
W._Zec3_1='彼又示我、见大祭司约书亚立于耶和华使者前、撒但立于其右为之敌、';
W._Zec3_2='耶和华谓撒但曰、撒但欤、耶和华斥责尔、简耶路撒冷之耶和华斥责尔、此非拔于火中之烬乎、';
W._Zec3_3='约书亚衣不洁之服、立于使者前、';
W._Zec3_4='使者谓立于其前者曰、去其不洁之服、复谓约书亚曰、我去尔之罪愆、衣尔以美服、';
W._Zec3_5='我曰、当以洁冠加于其首、遂以洁冠冠之、以衣衣之、耶和华之使者立于侧、';
W._Zec3_6='耶和华之使者戒约书亚曰、';
W._Zec3_7='万军之耶和华云、如尔行我途、遵我命、则必理我室、守我院、我且使尔行于侍者之间、';
W._Zec3_8='大祭司约书亚欤、尔与坐于尔前之俦侣、皆为预兆之人、咸宜听之、我将使我仆名萌蘖者出、';
W._Zec3_9='万军之耶和华曰、我置于约书亚前之石、一石有七目、我必雕刻之、斯土之罪、一日之间、我将除之、';
W._Zec3_10='万军之耶和华曰、是日尔曹相邀邻里、至葡萄树、及无花果树下、';
W._Zec4_1='与我言之使、复来醒我、若寝者为人所醒、';
W._Zec4_2='谓我曰、尔所见维何、我曰、见一灯台、纯金所制、其上有盂、亦有七灯、各有七管、';
W._Zec4_3='旁有橄榄树二、一在盂右、一在盂左、';
W._Zec4_4='我谓与我言之使曰、我主、此维何、';
W._Zec4_5='与我言之使曰、尔不知此乎、曰、我主、我不知也、';
W._Zec4_6='彼曰、此乃耶和华谕所罗巴伯之言曰、非以权势、非以能力、乃藉我神、万军之耶和华言之矣、';
W._Zec4_7='大山欤、尔为何、于所罗巴伯前、将成平壤、彼必出顶石而置之、有声呼曰、恩宠、恩宠归之、';
W._Zec4_8='耶和华复谕我曰、';
W._Zec4_9='所罗巴伯之手、既奠此室之基、其手亦必竣厥工、如是、尔则知万军之耶和华遣我就尔、';
W._Zec4_10='谁藐视其日、以为细故乎、耶和华之七目、遍察全地、必喜见所罗巴伯手执准绳也、';
W._Zec4_11='我谓之曰、灯台左右、二橄榄树、何耶、';
W._Zec4_12='复曰、橄榄二枝、附于流金油之二金嘴、何耶、';
W._Zec4_13='彼曰、尔不知此乎、曰、我主、我不知也、';
W._Zec4_14='曰、此乃二油人、侍于全地之主侧也、';
W._Zec5_1='我复举目、见一飞卷、';
W._Zec5_2='彼谓我曰、尔所见维何、我曰、见一飞卷、长二十肘、广十肘、';
W._Zec5_3='彼曰、此乃咒诅、遍行斯土、凡盗窃者、必按卷此面之文而见绝、凡妄誓者、必按卷彼面之文而见绝、';
W._Zec5_4='万军之耶和华曰、我出此卷、使入盗贼之室、与指我名而妄誓者之室、恒处其中、而毁灭之、爰及木石、○';
W._Zec5_5='与我言之使出而谓我曰、尔其举目、见所出者维何、';
W._Zec5_6='我曰、此维何、曰、所出者伊法也、又曰、是乃恶人在斯土之状也、';
W._Zec5_7='我则见一铅片被举、其式维圆、伊法中有妇坐焉、';
W._Zec5_8='彼曰、此乃邪恶、遂投妇于伊法中、置铅片于其口、';
W._Zec5_9='我复举目、见二妇出、有翼若鹳、振翮有风、举伊法悬于天地之间、';
W._Zec5_10='我谓与我言之使曰、彼携伊法何适、';
W._Zec5_11='曰、适示拿地、为妇建室、既备、则置之于其所、';
W._Zec6_1='我复举目、见有四车、出自二山之间、其山乃铜山也、';
W._Zec6_2='一驾赤马、二驾玄马、';
W._Zec6_3='三驾白马、四驾斑驳之健马、';
W._Zec6_4='我谓与我言之使曰、我主、此维何、';
W._Zec6_5='使者曰、此乃天之四风、侍于全地之主前、奉遣而出、';
W._Zec6_6='驾玄马者往北方、白马从其后、斑驳之马往南方、';
W._Zec6_7='健马出、欲遍行于地、使者曰、往哉、遍行于地、遂遍行于地焉、';
W._Zec6_8='使者呼而谓我曰、往北方者、已安我心于北方矣、○';
W._Zec6_9='耶和华谕我曰、';
W._Zec6_10='俘囚之中、来自巴比伦之黑玳、多比雅、耶大雅、诣西番雅子约西亚之室、是日尔往见之、';
W._Zec6_11='取其金银、以之制冕、加于约撒答子大祭司约书亚之首、';
W._Zec6_12='谓之曰、万军之耶和华云、有名萌蘖者、必由其地挺生、将建耶和华之殿、';
W._Zec6_13='彼建耶和华之殿、亦必得其尊荣、居其位而主治、在其位为祭司、使此二者之间、著和平之谋议、';
W._Zec6_14='此冕归于希连、多比雅、与耶大雅、以志西番雅子之惠、置于耶和华殿、';
W._Zec6_15='远人将至、建耶和华之殿、如是、尔则知万军之耶和华遣我就尔、尔若勤遵尔上帝耶和华之命、则此事必成焉、';
W._Zec7_1='大利乌王四年九月、即基斯流月四日、耶和华有言谕于撒迦利亚、';
W._Zec7_2='时、伯特利人遣沙利色、利坚米勒、偕其从者、求恩于耶和华、';
W._Zec7_3='谓万军之耶和华室中之祭司、与先知曰、我于五月间、仍当哭泣齐戒、循我历年所行乎、';
W._Zec7_4='万军之耶和华谕我曰、';
W._Zec7_5='其告斯土之民、及诸祭司曰、尔于五月七月、禁食哭泣、历七十年、岂为我禁食乎、';
W._Zec7_6='尔式饮式食、岂非为己而食、为己而饮乎、';
W._Zec7_7='耶和华藉古先知所宣之言、尔不宜听之乎、其时耶路撒冷及四周之邑、有居民、且兴盛、南土平原、亦有居民焉、○';
W._Zec7_8='耶和华谕撒迦利亚曰、';
W._Zec7_9='万军之耶和华云、当以公正行鞫、以仁慈矜悯相待、';
W._Zec7_10='勿虐遇孤寡、宾旅贫乏、勿中心谋恶、以害昆弟、';
W._Zec7_11='惟彼不从、而转其肩、塞耳不听、';
W._Zec7_12='铁石其心、不听法律、与万军之耶和华以其神藉古先知所传之言、缘此、万军之耶和华大发其怒、';
W._Zec7_13='万军之耶和华曰、我呼之、而彼不听、彼呼我、我亦不听、';
W._Zec7_14='我将以旋风、散之于素所不识之邦、厥后其地成为荒芜、无人来往、致可悦之地荒寂焉、';
W._Zec8_1='万军之耶和华谕曰、';
W._Zec8_2='万军之耶和华云、我为锡安热中特甚、为之愤嫉、';
W._Zec8_3='耶和华云、我返于锡安、将居耶路撒冷中、耶路撒冷将称为真诚之邑、万军耶和华之山、将称为圣山、';
W._Zec8_4='万军之耶和华云、将有老夫老妇、坐于耶路撒冷之衢、各因寿高、手扶厥杖、';
W._Zec8_5='邑中街衢、满有童男幼女、戏玩其间、';
W._Zec8_6='万军之耶和华云、是日也、遗民若视为奇异、我亦视为奇异乎、万军之耶和华言之矣、';
W._Zec8_7='万军之耶和华云、我将自东自西、拯救我民、';
W._Zec8_8='导之而至、使居耶路撒冷中、彼为我民、我以诚以义、为其上帝、';
W._Zec8_9='万军之耶和华云、建耶和华殿、立基之时、先知在焉、尔曹是日闻其口出之言、其强乃手、';
W._Zec8_10='是日之前、人不得值、畜不得值、人之出入、缘敌而不得安、我使其众彼此相攻故也、';
W._Zec8_11='万军之耶和华曰、今我待此遗民、不同曩昔、';
W._Zec8_12='必获平安之穑、葡萄结实、地出其产、天降其露、我必使斯遗民、得此诸物、';
W._Zec8_13='犹大与以色列家欤、尔在列邦、为人咒诅、我将救尔、使尔为人祝嘏、勿惧、其强乃手、';
W._Zec8_14='万军之耶和华云、尔列祖激我怒时、我拟降灾、而不回意、';
W._Zec8_15='今我亦拟施恩于耶路撒冷、与犹大家、尔其勿惧、';
W._Zec8_16='尔所当行者、乃与邻里言、各以诚实、在尔邑门、行公正和平之鞫、';
W._Zec8_17='勿中心谋恶、以害邻里、勿好伪誓、盖此悉我所恶、耶和华言之矣、○';
W._Zec8_18='万军之耶和华谕我曰、';
W._Zec8_19='万军之耶和华云、四月五月、七月十月、禁食之期、在犹大家、将为喜乐欢忭之期、欣悦之节、尔宜诚实和平是好、';
W._Zec8_20='万军之耶和华云、厥后必有诸民、及多邑之居民将至、';
W._Zec8_21='此邑之民、诣彼邑曰、我侪速往、求耶和华之恩、寻万军之耶和华、我亦偕往、';
W._Zec8_22='将有多民、强大之邦、往耶路撒冷、寻万军之耶和华、而乞其恩、';
W._Zec8_23='万军之耶和华云、是日异言之列邦中、将有十人、执犹大一人之裾曰、我闻上帝偕尔、我欲与尔偕行、';
W._Zec9_1='耶和华之警示、应于哈得拉地、归于大马色、及其邻邑哈马、万人与以色列诸支派之目、皆仰望耶和华、';
W._Zec9_2='亦归于推罗西顿、以其大有智慧也、';
W._Zec9_3='推罗为己建保障、积银如尘土、积精金如衢泥、';
W._Zec9_4='主必逐之、摧其权势于海、邑为火焚、';
W._Zec9_5='亚实基伦见之而恐惧、迦萨见之而痛苦、以革伦因绝望而蒙羞、迦萨王必沦丧、亚实基伦无人居处、';
W._Zec9_6='外族将居于亚实突、我必绝非利士人之骄、';
W._Zec9_7='除其口中之血、齿间可憎之物、彼将为我上帝之遗民、若犹大中之族长、以革伦若耶布斯人、';
W._Zec9_8='我将建营以环我室、抵御敌军、绝其往来、使暴虐者不复经行斯境、盖我目顾之、○';
W._Zec9_9='锡安女欤、尔其大乐、耶路撒冷女欤、尔其欢呼、尔王临尔、彼乃公义、且施拯救、温柔而乘驴、即驴之驹、';
W._Zec9_10='我必绝以法莲之车、与耶路撒冷之马、除争战之弓、彼将向列邦言和平、其权所及、自此海至彼海、自大河至地极、';
W._Zec9_11='若尔、因尔盟约之血、我将释尔俘囚、出于眢井、';
W._Zec9_12='有望之俘囚欤、宜归保障、我今宣告、必偿尔维倍、';
W._Zec9_13='我以犹大为已弯之弓、以以法莲为在弦之矢、锡安欤、我将激尔子、以攻雅完之子、使尔若勇士之剑、';
W._Zec9_14='耶和华将见于其上、发矢如闪电、主耶和华吹角、御南方之旋风而行、';
W._Zec9_15='万军之耶和华将保卫之、俾吞灭其敌、践其所发之石、将饮敌血而喧噪、有若饮酒、又若盈血之祭盂、沃血之坛角、';
W._Zec9_16='是日也、彼之上帝耶和华必救其民、视若群羊、俾如冕旒之宝石、焯烁于其地、';
W._Zec9_17='其福何其洪、其荣何其美、少男以佳谷而昌、少女因新酒而盛、';
W._Zec10_1='春雨之时、当求雨于耶和华、耶和华发雷电、必降雨、赐人田间之蔬、';
W._Zec10_2='家神言虚诞、卜筮见欺诳、妄宣伪梦、徒施慰藉、故民流离如羊、因无牧而困苦、';
W._Zec10_3='我怒炽于牧者、必惩罚牡山羊、盖万军之耶和华垂顾其群、即犹大家、必使若临陈之骏马、';
W._Zec10_4='隅石、幕钉、战弓、及诸主治者、将皆出于彼、';
W._Zec10_5='彼若武士、当战争时、践其敌于衢泥、其战争也、因耶和华偕之、凡乘马者、无不惶愧、';
W._Zec10_6='我将巩固犹大室、拯救约瑟家、导之旋归、加以矜悯、俾如未见弃者、盖我为其上帝耶和华、必听其祈、';
W._Zec10_7='以法莲将如武士、中心欣悦、有若饮酒、其子见之则喜、其心因耶和华而乐、';
W._Zec10_8='我将号召而集之、我已赎之、彼将繁衍、如昔日然、';
W._Zec10_9='我将播之于列邦、彼在远方、必记忆我、偕其子女得生而还、';
W._Zec10_10='我将引之出埃及、集之出亚述、导之入基列、及利巴嫩、其地不足以居之、';
W._Zec10_11='我将经行苦海、冲击海涛、尼罗之深处必涸、亚述之骄矜必降、埃及之权柄必亡、';
W._Zec10_12='我将使之恃耶和华而坚强、奉其名而往来、耶和华言之矣、';
W._Zec11_1='利巴嫩欤、其启尔门、任火焚尔香柏、';
W._Zec11_2='松木欤、尔其号啕、因香柏已倾、其佳者已毁矣、巴珊橡树欤、尔其号啕、因丛林已仆矣、';
W._Zec11_3='有牧人号啕之声、因其荣华毁矣、有稚狮咆哮之声、因约但之荣美摧矣、';
W._Zec11_4='我上帝耶和华云、将宰之羊、尔其饲之、';
W._Zec11_5='购者杀之、而自以为无辜、鬻者曰、耶和华宜颂美、因我富有矣、彼之牧者、亦不惜之、';
W._Zec11_6='耶和华云、斯土居民、我不复惜之、必付于其邻与王、彼将击斯土、我不拯之于其手、';
W._Zec11_7='我则饲此将宰之羊、其羊诚为困苦、遂取二杖、一曰荣美、一曰维系、而饲斯羊、';
W._Zec11_8='一月之间、我绝三牧、盖我心厌彼、彼心憾我也、';
W._Zec11_9='我则曰、必不饲尔、死者听其死、亡者听其亡、其余任其相食、';
W._Zec11_10='遂取我荣美之杖折之、以废我与诸民所立之约、';
W._Zec11_11='是日即废之、困苦之羊听从我者、咸知此为耶和华之言、';
W._Zec11_12='我谓之曰、若视为善、其给我值、否则已矣、于是权银三十、以为我值、';
W._Zec11_13='耶和华谓我曰、以彼估我之嘉值、掷于陶人、我则取其银三十、掷于陶人、在耶和华之室、';
W._Zec11_14='其二维系之杖、我亦折之、以绝犹大与以色列兄弟之谊、○';
W._Zec11_15='耶和华谓我曰、复取愚牧之器、';
W._Zec11_16='我将兴一牧于斯土、彼不顾丧亡者、不寻离散者、不医被伤者、不饲茁壮者、惟食肥者之肉、而断其蹄、';
W._Zec11_17='祸哉、弃其群羊之庸牧乎、刃必击其臂、伤其右目、其臂枯槁、其右目昏瞆矣、';
W._Zec12_1='耶和华论以色列之警示、○铺张诸天、建立地基、创造人灵之耶和华曰、';
W._Zec12_2='我将使耶路撒冷为四周诸民致眩之杯、耶路撒冷被围时、犹大亦得其佑、';
W._Zec12_3='是日我将使耶路撒冷为诸民之重石、凡负之者、必受重伤、天下列邦、将集而攻之、';
W._Zec12_4='耶和华曰、是日我将使诸马惊骇、乘者颠狂、惟犹大家、我必垂顾之、列邦诸马、我使之蒙瞽、';
W._Zec12_5='犹大族长意谓、耶路撒冷居民、恃其上帝万军之耶和华、为我之力、';
W._Zec12_6='是日我使犹大族长、若火盆之在柴薪、若火炬之在禾束、必左右焚毁四周之邦、耶路撒冷之民、仍居其所耶路撒冷、';
W._Zec12_7='耶和华必先救犹大之幕、俾大卫家与耶路撒冷居民之荣、不得越于犹大、';
W._Zec12_8='是日耶和华必扞卫耶路撒冷居民、其中懦弱者将如大卫、大卫家将如上帝、如耶和华之使、在于其前者、';
W._Zec12_9='是日来攻耶路撒冷之列邦、我拟灭之、';
W._Zec12_10='且必注恩赐、赋恳求之心于大卫家、及耶路撒冷居民、俾仰望我、即彼所刺者、为之哀哭、若丧独子、为之惨怛、若丧长子、';
W._Zec12_11='是日耶路撒冷大有悲哀、如在米吉多平原哈达临门之悲哀、';
W._Zec12_12='斯土各家、必有悲哀、大卫家男女异室而居、拿单家男女异室而居、';
W._Zec12_13='利未家男女异室而居、示每家男女异室而居、';
W._Zec12_14='其余之家、男女异室而居、';
W._Zec13_1='是日必有源泉、为大卫家、及耶路撒冷居民而辟、以去罪戾污秽、';
W._Zec13_2='万军之耶和华曰、当是日、我必绝偶像之名于斯土、不复见忆、亦使先知与邪鬼出斯土、';
W._Zec13_3='如有人预言、则生之之父母、必谓之曰、尔托耶和华名而言诳、必不得生、彼预言时、生之之父母、必刺而穿之、';
W._Zec13_4='是日先知预言者、必因所见之异象而羞愧、不复衣毛服以欺人、';
W._Zec13_5='乃曰、我非先知、乃农夫耳、自幼为奴、';
W._Zec13_6='或谓之曰、尔两肩之间何伤也、曰、我在友人之家、所受之伤也、○';
W._Zec13_7='万军之耶和华曰、锋刃欤、其起击我牧者、与我同俦、其击牧者、散厥群羊、惟彼小子、我将反手加之、';
W._Zec13_8='耶和华曰、四境之内、三分之二、将见绝灭而亡、三分之一、必得存留、';
W._Zec13_9='其三分之一、我将使之经火、炼之若银、煆之若金、彼必呼吁我名、而我应之、我则曰、彼为我民、彼则曰、耶和华乃我上帝也、';
W._Zec14_1='耶和华之日将至、尔物被掠、必在尔中分之、';
W._Zec14_2='盖我必集万邦、与耶路撒冷战、其城被取其室被劫、其女被玷、邑民之半、将为俘囚、其余之民、则不见绝于邑中、';
W._Zec14_3='维时、耶和华必出、与列邦战、如昔日之战焉、';
W._Zec14_4='是日、其足立于耶路撒冷东之橄榄山、橄榄山必中裂、自东至西、成为巨谷、其山半移于北、半移于南、';
W._Zec14_5='山谷延及亚萨、尔曹将循之而遁、若犹大王乌西雅时、因避地震而遁、我上帝耶和华必莅临、诸圣者偕之、';
W._Zec14_6='是日无光、明星敛曜、';
W._Zec14_7='此乃唯一之日、为耶和华所知、非昼非夜、至暮有光、';
W._Zec14_8='是日必有活水、出自耶路撒冷、半流东海、半流西海、冬夏皆然、';
W._Zec14_9='耶和华将为天下之王、是日耶和华乃惟一、其名亦惟一、';
W._Zec14_10='斯土将成为平原、自迦巴至耶路撒冷南之临门、耶路撒冷必将卓越、而居其所、自便雅悯门、至首门之处、延及隅门、复自哈楠业楼、至王之酒醡、';
W._Zec14_11='必有人处于其中、不复见诅、耶路撒冷民安然而居、';
W._Zec14_12='惟彼列邦、与耶路撒冷战者、耶和华必加之以灾、其足尚立时、其肉即腐、目腐于眶、舌腐于口、';
W._Zec14_13='是日耶和华必使其中、大为扰乱、邻里互相执手、举手相击、';
W._Zec14_14='犹大亦在耶路撒冷而战、四周列邦之货财、金银衣服、聚集繁多、';
W._Zec14_15='马骡驼驴、营中诸畜、所遘之灾、亦必如此、';
W._Zec14_16='凡曾攻耶路撒冷者、列邦所余之民、每岁必上、崇拜其王万军之耶和华、守构庐节、';
W._Zec14_17='地上万族、不上耶路撒冷、崇拜其王万军之耶和华者、雨不降之、';
W._Zec14_18='若埃及族、不上而至、亦必遘灾、如不上而守构庐节之列邦、遘耶和华所降之灾然、';
W._Zec14_19='埃及与列邦、凡不上而守构庐节者、其罚乃此、';
W._Zec14_20='是日马铃之上、必有文云、为圣于耶和华、耶和华室中之鼎、必若坛前之盂、';
W._Zec14_21='耶路撒冷犹大之鼎、俱为圣于万军之耶和华、凡献祭者、将取而烹之于其中、是日不复有迦南人、在万军耶和华之室矣、';
