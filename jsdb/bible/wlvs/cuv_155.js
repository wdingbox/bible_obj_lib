W._2Jn1_1='为长老者书达蒙选之夫人、暨其子女、乃我所诚爱者、不第我也、凡识真理者亦然、';
W._2Jn1_2='此爱乃缘真理、即恒于我侪、永偕我侪者也、';
W._2Jn1_3='愿恩惠矜恤平康、由父上帝、及其子耶稣基督、以真以爱、而偕我侪焉、○';
W._2Jn1_4='我见尔子有行于真理者、一如我侪自父所受之诫、则喜甚、';
W._2Jn1_5='今求夫人宜相爱、此非我书新诫与尔、乃自始而有者也、';
W._2Jn1_6='爱也者、即依诸诫而行也、此诫即宜行之于爱、如尔自始所闻者也、';
W._2Jn1_7='盖多有惑人者出世、不认耶稣基督成人身而临、此乃惑人、且敌基督者也、';
W._2Jn1_8='尔宜慎之、勿失我侪所劳者、则得充足之赏焉、';
W._2Jn1_9='凡竞进而不恒于基督之训者、不有上帝也、恒于其训者、则有父及子矣、';
W._2Jn1_10='人若就尔、不持此训、勿接之于家、亦勿问其安、';
W._2Jn1_11='盖问其安者、即与其恶行也、○';
W._2Jn1_12='我尚有多端书与尔、不欲以纸墨、乃望就尔晤谈、使尔喜乐充盈焉、';
W._2Jn1_13='尔蒙选之妹之子女问尔安、';
