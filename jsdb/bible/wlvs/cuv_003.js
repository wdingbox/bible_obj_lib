W._Gen24_6='亚伯拉罕曰、慎勿使我子归故乡、';
W._Gen24_7='天上上帝耶和华、昔导我出父家、离故土、誓以斯地锡我苗裔、必遣厥使导尔、使为我子娶于故土、';
W._Gen24_8='设女不欲从尔、则此誓与尔无与、惟不可挈我子返于故乡、';
W._Gen24_9='仆遂置手于其主亚伯拉罕髀下、如命而誓、○';
W._Gen24_10='于是仆自其主之驼中取十、并携主家之佳品、起而往米所波大米、诣拿鹤所居之邑、';
W._Gen24_11='日暮、众女出汲时、仆使驼伏于邑外井旁、';
W._Gen24_12='曰、吾主亚伯拉罕之上帝耶和华欤、祈施恩于我主亚伯拉罕、使我今日所遇顺适、';
W._Gen24_13='我立井旁、邑人之女、出以汲水、';
W._Gen24_14='我将谓一女曰、请尔下瓶饮我、彼若云请饮、亦饮尔驼、则愿其女为尔所定、与尔仆以撒为妻、由此可知尔施恩于我主、';
W._Gen24_15='言未既、利百加肩负瓶出、彼乃亚伯拉罕弟拿鹤、与妻密迦之子彼土利所生者、';
W._Gen24_16='女容甚丽、尚为处子、未曾适人、临井汲水、盈瓶而上、';
W._Gen24_17='仆趋迎之、曰、请以瓶水、饮我少许、';
W._Gen24_18='曰、吾主、请饮、乃急下瓶以饮之、';
W._Gen24_19='饮毕、又曰、我更汲水、以饮尔鸵、迨足其量、';
W._Gen24_20='遂急倾瓶于槽、复趋井而汲、以饮群驼、';
W._Gen24_21='仆目之、默然弗语、欲知耶和华果赐坦途否、';
W._Gen24_22='俟驼饮竟、乃取金环、重半舍客勒、金钏二、重十舍客勒、';
W._Gen24_23='谓之曰、汝谁氏女、请告我、汝父之家、有隙地以寓我乎、';
W._Gen24_24='曰、我乃拿鹤与密迦子彼土利之女、';
W._Gen24_25='又曰、我家刍粮具足、亦有隙地、可以容宿、';
W._Gen24_26='仆遂俯首、崇拜耶和华、';
W._Gen24_27='曰、吾主亚伯拉罕之上帝耶和华、宜颂美焉、彼于我主、不绝其仁与诚、且于途中导我、至吾主昆弟之家、○';
W._Gen24_28='女趋告其母家、';
W._Gen24_29='利百加有兄名拉班、见环与手钏、闻妹利百加述仆所言、则趋外而迎之、';
W._Gen24_30='时、仆尚立井旁、驼亦在侧、';
W._Gen24_31='语之曰、尔蒙耶和华锡嘏者、请入、奚伫于外、我已备室、驼亦有所、';
W._Gen24_32='仆遂入室、拉班释驼之负、给以刍粮、取水与仆及从者濯足、';
W._Gen24_33='陈食其前以食之、仆曰、吾事未述、不敢先食、曰、请述之、';
W._Gen24_34='曰、我乃亚伯拉罕仆、';
W._Gen24_35='耶和华锡嘏吾主甚厚、使之昌大、赐以金银仆婢、牛羊驼驴、';
W._Gen24_36='主母撒拉、老而生子、我主所有、悉予斯男、';
W._Gen24_37='吾主令我誓曰、余居迦南、勿娶其女、为我子妇、';
W._Gen24_38='必诣父家戚属、为子娶室、';
W._Gen24_39='我谓主曰、恐女不从我、';
W._Gen24_40='主曰、我所事之耶和华、将遣厥使偕尔、赐尔坦途、可于父家戚属中、为子娶室、';
W._Gen24_41='设或造我戚属、而彼不与、则此誓与尔无与、';
W._Gen24_42='今日我至井旁、祷曰、吾主亚伯拉罕之上帝耶和华、如果赐我坦途、';
W._Gen24_43='兹立井旁、有女出汲、我谓之曰、请以瓶水、饮我少许、';
W._Gen24_44='若言且饮、亦为驼汲、则愿其女为耶和华所定、以与吾主之子、';
W._Gen24_45='默祝未竟、而利百加出、负瓶于肩、临井以汲、我谓之曰、请予我饮、';
W._Gen24_46='女即下瓶、曰、且饮、吾亦饮驼、我遂饮、女亦饮驼、';
W._Gen24_47='我问曰、汝谁氏女、曰、我乃拿鹤与密迦子彼土利之女也、我遂置环于其鼻、著钏于其手、';
W._Gen24_48='俯首崇拜、颂美吾主亚伯拉罕之上帝耶和华、导我以正途、使取主弟之孙、为主子之室、';
W._Gen24_49='尔若待我主以仁诚、则告我、否亦告我、使我知所左右、○';
W._Gen24_50='拉班与彼土利曰、斯事由于耶和华、我侪不能与汝言其是非、';
W._Gen24_51='利百加在尔前、可携之归、与主之子为室、遵耶和华命、';
W._Gen24_52='亚伯拉罕之仆闻言、俯伏于地、崇拜耶和华、';
W._Gen24_53='出金银器皿与衣、馈利百加、又以宝物馈其兄、及其母、';
W._Gen24_54='仆与从者饮食而宿、夙兴、曰、愿遣归我主、';
W._Gen24_55='利百加兄与其母曰、容女少留、偕我居处、历至旬日、然后启行、';
W._Gen24_56='曰、勿阻我、耶和华赐我坦途、请遣归我主、';
W._Gen24_57='曰、可呼女而问之、';
W._Gen24_58='乃呼利百加曰、尔愿与此人偕行乎、曰、愿之、';
W._Gen24_59='遂遣利百加与其媪、同亚伯拉罕仆、暨从者而去、';
W._Gen24_60='祝利百加曰、愿妹为亿兆之母、尔裔获仇敌之邑、○';
W._Gen24_61='利百加起、与婢乘驼从仆、仆携之归、';
W._Gen24_62='时、以撒居南方、适自庇耳拉海莱来、';
W._Gen24_63='暮出于田、默然静思、举目见群驼至、';
W._Gen24_64='利百加望见以撒、乃下驼、';
W._Gen24_65='问仆曰、游于田而迓我者为谁、曰、我主也、利百加遂取帕自蒙、';
W._Gen24_66='仆以所为悉告以撒、';
W._Gen24_67='以撒导利百加入母撒拉之幕、娶以为室、且爱慕之、自母没后、至此始获慰藉、';
W._Gen25_1='亚伯拉罕继娶一妻、名基土拉、';
W._Gen25_2='生心兰、约珊、米但、米甸、伊施巴、书亚、';
W._Gen25_3='约珊生示巴、底但、底但生亚书利族、利都是族、利乌米族、';
W._Gen25_4='米甸生以法、以弗、哈诺、亚比大、以勒大、咸属基土拉之裔、';
W._Gen25_5='亚伯拉罕以凡所有、遗于以撒、';
W._Gen25_6='众妾之子、贶以财物、当其存时、遣往东方、以避以撒、';
W._Gen25_7='亚伯拉罕享寿一百七十五岁、';
W._Gen25_8='寿高年迈、气绝而终、归于列祖、';
W._Gen25_9='其子以撒、与以实玛利、葬之于麦比拉穴、与幔利相对、赫人琐辖子以弗仑之田、';
W._Gen25_10='即亚伯拉罕购自赫人者、亚伯拉罕与妻撒拉、同葬于此、';
W._Gen25_11='亚伯拉罕卒后、上帝锡嘏其子以撒、以撒附庇耳拉海莱而居、○';
W._Gen25_12='亚伯拉罕子以实玛利、即撒拉婢埃及女夏甲所生者、';
W._Gen25_13='其裔、循其世系名氏、记列于左、以实玛利长子尼拜约、及基达、亚德别、米比衫、';
W._Gen25_14='米施玛、度玛、玛撒、';
W._Gen25_15='哈大、提玛、伊突、拿非施、基底玛、';
W._Gen25_16='此皆以实玛利诸子之名、随其乡里屯营、为十二族之牧伯、';
W._Gen25_17='以实玛利享寿一百三十七岁、气绝而终、归于列祖、';
W._Gen25_18='其裔所居之地、在其同族之东、自哈腓拉、至埃及左之书珥、达于亚述、○';
W._Gen25_19='以撒之纪如左、亚伯拉罕生以撒、';
W._Gen25_20='以撒年四十、娶利百加为妻、即巴旦亚兰地、亚兰人彼土利之女、拉班之妹、';
W._Gen25_21='以撒之妻不妊、以撒为之祈耶和华、耶和华允之、利百加遂怀妊、';
W._Gen25_22='腹中双胎相争、利百加曰、如果有此、我何以为生、乃往问于耶和华、';
W._Gen25_23='耶和华曰、尔胎所怀、乃为二国、自腹而出、分为二民、此强于彼、长事其幼、';
W._Gen25_24='届期孪生、';
W._Gen25_25='首产者红、遍体有毛如裘、命名以扫、';
W._Gen25_26='后出之弟、手执兄踵、命名雅各、二子生时、以撒年已六旬、○';
W._Gen25_27='二子既长、以扫善猎、遨游于野、雅各恬静、居处于幕、';
W._Gen25_28='以撒嗜野味、爱以扫、利百加爱雅各、';
W._Gen25_29='一日雅各煮羹、以扫自野归、惫甚、';
W._Gen25_30='谓雅各曰、我惫矣、以此红者食我、缘是、以扫又名以东、';
W._Gen25_31='雅各曰、尔以长子之业、先鬻于我、';
W._Gen25_32='以扫曰、我将死矣、长子之业、于我奚裨、';
W._Gen25_33='雅各曰、先誓于我、以扫誓之、于是以其长子之业、鬻于雅各、';
W._Gen25_34='雅各乃以饼及豆羹予以扫、以扫食之饮之、起而往、其藐视长子之业如此、';
W._Gen26_1='亚伯拉罕时、岁饥、以撒时、其地又饥、乃往基拉耳、诣非利士王亚比米勒、';
W._Gen26_2='耶和华显见、谕以撒曰、毋往埃及、必居我所示之地、';
W._Gen26_3='旅于斯土、我将偕尔、锡尔以嘏、以此列邦赐尔、爰及苗裔、昔与乃父亚伯拉罕所誓者、我必践其言、';
W._Gen26_4='繁衍尔裔、如天之星、以此列邦予之、天下万民、因之获福、';
W._Gen26_5='盖亚伯拉罕听我言、奉我令、遵我诫命、典章法度、';
W._Gen26_6='以撒旅于基拉耳、';
W._Gen26_7='居民询及其妻、曰、我妹也、盖有殊色、故惧以妻相称、恐居民为利百加而杀之也、';
W._Gen26_8='居彼日久、非利士王亚比米勒自牖窥之、适以撒与利百加嬉戏、';
W._Gen26_9='召之曰、彼果尔妻、何谓为妹、曰、窃恐因之见杀、';
W._Gen26_10='亚比米勒曰、尔于我侪、所为何耶、几致民中有人与尔妻寝、陷我于罪、';
W._Gen26_11='乃谕民曰、犯此人与其妻者、杀无赦、○';
W._Gen26_12='以撒耕稼于斯、是年获有百倍、耶和华锡之嘏、';
W._Gen26_13='遂以昌大、日增月盛、竟成巨富、';
W._Gen26_14='牛羊成群、仆从甚众、非利士人妒之、';
W._Gen26_15='昔其父亚伯拉罕仆所凿之井、非利士人塞之以土、';
W._Gen26_16='亚比米勒谓以撒曰、尔较我强大、请去我、';
W._Gen26_17='遂去之、张幕于基拉耳谷居焉、○';
W._Gen26_18='亚伯拉罕所凿之井、非利士人塞之、以撒复凿、以父所名名之、';
W._Gen26_19='以撒仆凿井于谷中、得活泉、';
W._Gen26_20='基拉耳牧者与以撒牧者争曰、此水属我、缘相争故、以撒名其井曰埃色、';
W._Gen26_21='又凿一井、犹相争、故名之曰西提拿、';
W._Gen26_22='以撒离彼、复凿一井、乃不相争、故名之曰利河伯、曰、耶和华使我宽舒、将繁衍于斯土、○';
W._Gen26_23='以撒去彼、往别是巴、';
W._Gen26_24='是夜耶和华显见、谕之曰、我乃尔父亚伯拉罕之上帝、勿惧、为我仆亚伯拉罕故、我必偕尔、锡尔以嘏、繁衍尔裔、';
W._Gen26_25='以撒筑坛于彼、吁耶和华名、遂张幕、仆凿井焉、○';
W._Gen26_26='亚比米勒与友亚户撒、及军长非各、自基拉耳来见之、';
W._Gen26_27='以撒曰、昔尔憾我屏我、今何来见、';
W._Gen26_28='曰、我侪知耶和华偕汝、窃谓尔我间当立誓、互相结盟、';
W._Gen26_29='俾尔无害于我、如我未害于尔、惟厚待尔、送尔安然以归、尔乃耶和华所锡嘏者、';
W._Gen26_30='以撒遂为之设筵、式饮式食、';
W._Gen26_31='夙兴相誓、以撒送之、安然以归、';
W._Gen26_32='是日以撒仆以凿井事来告曰、我得水矣、';
W._Gen26_33='乃名之曰示巴、故其邑名别是巴、至于今日、○';
W._Gen26_34='以扫年四十、娶赫人比利之女犹滴、与赫人以伦之女巴实抹为室、';
W._Gen26_35='二妇使以撒与利百加心忧、';
W._Gen27_1='以撒年迈、目眊不明、召长子以扫曰、吾子、曰、我在此、';
W._Gen27_2='曰、吾老矣、不知何日而死、';
W._Gen27_3='其执尔器、弓与矢囊、往于田野、为我行猎、';
W._Gen27_4='以作嘉肴、依我所嗜、进与我食、及我未死、为尔祝嘏、○';
W._Gen27_5='以撒语子以扫之言、利百加闻之、';
W._Gen27_6='以扫既适野猎兽、利百加谓子雅各曰、我闻尔父谓尔兄以扫云、';
W._Gen27_7='可获野兽、以作嘉肴、与我食之、及我未死、于耶和华前、为尔祝嘏、';
W._Gen27_8='我子须听我言、循我所命、';
W._Gen27_9='可往羊群、取山羊之美羔二、我作嘉肴、依父所嗜、';
W._Gen27_10='尔进于父食之、及其未死、为尔祝嘏、';
W._Gen27_11='雅各谓母曰、我兄遍体有毛、我乃光洁、';
W._Gen27_12='设父扪我、以我欺父、恐求祝而反见诅、';
W._Gen27_13='母曰、吾子、尔若见诅、我自当之、第从我言、往取其羔、';
W._Gen27_14='乃往取与母、母作嘉肴、依父所嗜、';
W._Gen27_15='长子以扫有美服、存于室、利百加取之、以衣季子雅各、';
W._Gen27_16='又以山羊羔皮蒙其手、及光洁之颈、';
W._Gen27_17='以所作之嘉肴与饼、付子雅各、○';
W._Gen27_18='雅各进于父曰、父欤、曰、我在此、吾子、尔为谁、';
W._Gen27_19='雅各曰、我乃长子以扫、遵命而行、请起而坐、食所猎者、祝嘏于我、';
W._Gen27_20='以撒曰、吾子获之、何若是之速也、曰、尔上帝耶和华使我疾获之、';
W._Gen27_21='以撒曰、吾子来前、俾我扪尔、果我子以扫否、';
W._Gen27_22='雅各进前、以撒扪之、曰、声则雅各声、手则以扫手也、';
W._Gen27_23='因其手有毛、似兄以扫、末由分辨、遂为祝嘏、';
W._Gen27_24='又曰、尔诚我子以扫否、曰、然、';
W._Gen27_25='曰、以子所获者陈于前、待我食之、为尔祝嘏、乃进前、父食之、又奉酒、亦饮之、';
W._Gen27_26='以撒曰、吾子来前、与我接吻、';
W._Gen27_27='遂前吻父、父闻其衣馨香祝曰、吾子之馨香、如耶和华所祚之田然、';
W._Gen27_28='愿上帝锡尔天之甘露、地之沃壤、谷酒丰盛、';
W._Gen27_29='兆民服役尔侧、列国拜跪尔前、兄弟尊尔为主、同胞拜跪于尔、诅尔者必见诅、祝尔者必见祝、○';
W._Gen27_30='以撒祝竟、雅各甫离父出、适其兄以扫猎而归、';
W._Gen27_31='亦作嘉肴、进于父、曰、请父起、食子所猎、祝嘏于我、';
W._Gen27_32='其父以撒曰、尔为谁、曰、长子以扫、';
W._Gen27_33='以撒战栗不胜、曰、尔未至、谁进嘉肴于我、我已食之、为彼祝嘏、彼必承之、';
W._Gen27_34='以扫闻言、大声痛哭、曰、请父亦为我祝嘏、';
W._Gen27_35='曰、尔弟来、施其诡谲、夺尔福祉、';
W._Gen27_36='以扫曰、宜其名雅各、彼欺我者再、昔夺我长子之业、今又夺我之嘏耶、又曰、岂更无嘏、可为我祝乎、';
W._Gen27_37='以撒曰、我已立雅各为主、兄弟皆为其役、以谷与酒供之、吾子、今将为尔何为乎、';
W._Gen27_38='以扫曰、父之祝嘏、岂惟一而已乎、父欤、请亦祝我、遂大声号哭、';
W._Gen27_39='以撒曰、尔所居之地、远乎沃壤、天露不及、';
W._Gen27_40='尔必恃刃以图生、服役于尔弟、尔得释时、则脱其轭于尔项、○';
W._Gen27_41='以扫因父为雅各祝嘏、怀恨雅各、窃言父丧伊迩、我必杀弟、';
W._Gen27_42='或以长子言告利百加、遂召季子曰、兄将杀尔、以雪其恨、';
W._Gen27_43='吾子宜从我言、奔哈兰、投我兄拉班、';
W._Gen27_44='偕居数日、待尔兄怒息、';
W._Gen27_45='其气已平、忘尔所为、我则遣人召尔、奚为一日丧二子乎、';
W._Gen27_46='利百加谓以撒曰、缘赫人女、我厌厥生、倘雅各亦娶赫族如此之女、我生何益之有、';
W._Gen28_1='以撒召雅各、为之祝嘏、嘱曰、毋娶迦南女为室、';
W._Gen28_2='起往巴旦亚兰、诣尔母父彼土利家、娶尔母兄拉班之女为室、';
W._Gen28_3='愿全能之上帝、锡嘏于尔、使尔生育繁衍、为众族祖、';
W._Gen28_4='以亚伯拉罕之嘏锡尔、及尔苗裔、俾承所旅之地、即昔上帝所赐亚伯拉罕者、';
W._Gen28_5='以撒遣雅各、遂往巴旦亚兰、投亚兰人彼土利子拉班、即以扫雅各母利百加之兄、○';
W._Gen28_6='以扫见以撒为雅各祝嘏、遣至巴旦亚兰、在彼娶妻、祝时、嘱其毋娶迦南女为室、';
W._Gen28_7='又见雅各循父母命、往巴旦亚兰、';
W._Gen28_8='知迦南女不悦于父、';
W._Gen28_9='乃适以实玛利家、于其二妻外、更娶亚伯拉罕孙、以实玛利女、尼拜约妹玛哈拉为室、○';
W._Gen28_10='雅各离别是巴、向哈兰而行、';
W._Gen28_11='日既没、至一方宿焉、取石为枕而卧、';
W._Gen28_12='梦有梯立于地、顶及于天、上帝之使、陟降其上、';
W._Gen28_13='耶和华立其巅曰、我乃耶和华、尔祖亚伯拉罕、与以撒之上帝、尔所寝之地、悉以畀尔、爰及苗裔、';
W._Gen28_14='尔裔必繁衍如土尘、蔓延四方、天下万民、将缘尔与裔而获福、';
W._Gen28_15='我必偕尔、无论何往、我必护尔、使归斯土、不汝遐弃、吾所许者、必践其言、';
W._Gen28_16='雅各醒曰、耶和华果在此、而我不知、';
W._Gen28_17='乃惧、曰、此地何其可畏、非他、乃上帝之室、天之门也、○';
W._Gen28_18='雅各夙兴、以所枕之石立为柱、倾膏其上、';
W._Gen28_19='其邑原名路斯、易之曰伯特利、';
W._Gen28_20='雅各许愿曰、如上帝偕我、佑我于所行之路、赐我以衣食、';
W._Gen28_21='使安然而返父家、则耶和华必为我之上帝、';
W._Gen28_22='所立柱石、将为上帝室、凡上帝所锡我者、十输其一以献之、';
