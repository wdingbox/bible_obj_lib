W._Jon1_1='耶和华谕亚米太子约拿曰、';
W._Jon1_2='起往尼尼微大邑、向之而呼、盖其恶达于我前也、';
W._Jon1_3='然约拿起、欲逃往他施、以避耶和华、下至约帕、遇一舟往他施、则付值登舟、欲与之偕往他施、以避耶和华、';
W._Jon1_4='耶和华使大风骤起于海、海荡甚、舟几破、';
W._Jon1_5='舟子恐、各吁其神、掷舟中货于海以轻之、约拿已下内舱、卧而沉睡、';
W._Jon1_6='舟长就之曰、睡者欤、奚若此、其起祷尔神、庶神眷念我侪、免致死亡、';
W._Jon1_7='众相语曰、其来、我侪掣签、俾知我遭此祸、伊谁之故、遂掣签而得约拿、';
W._Jon1_8='众谓之曰、请告我、我遭斯祸、缘谁之故、尔何业、何自、隶何国、属何族、';
W._Jon1_9='曰、我乃希伯来人、畏天上上帝耶和华、造沧海与陆地者也、';
W._Jon1_10='众惧甚、谓之曰、尔所为何事、其人咸知彼乃逃避耶和华者、盖已告之也、';
W._Jon1_11='又谓之曰、我当何以待尔、使海为我而恬静乎、因海久而愈荡、';
W._Jon1_12='约拿曰、举我而掷于海、则海必为尔恬静、盖我知尔遭此大风、以我故也、';
W._Jon1_13='众力棹回岸而不能、以海久而愈荡也、';
W._Jon1_14='于是众吁耶和华曰、耶和华欤、求尔勿为此人之命、使我沦亡、勿以无辜之血、归于我侪、缘尔耶和华随所欲而行、';
W._Jon1_15='乃举约拿掷之于海、海之狂荡乃息、';
W._Jon1_16='众甚畏耶和华、向之献祭许愿、';
W._Jon1_17='耶和华备一巨鱼吞约拿、约拿在于鱼腹、三昼三夜、';
W._Jon2_1='约拿自鱼腹中、祷其上帝耶和华、';
W._Jon2_2='曰、我遭患难、吁耶和华、即蒙俞允、我自阴府之腹呼号、尔听我声、';
W._Jon2_3='尔投我于深渊、在海之心、洪水环绕我、尔之波涛淹没我、';
W._Jon2_4='我曰、我自尔目前见掷、然仍瞻望尔之圣殿、';
W._Jon2_5='大水环我、危及我魂、深渊围我、草裹我首、';
W._Jon2_6='我下至山基、永闭于地楗、我上帝耶和华欤、尔仍援我命于坑坎、';
W._Jon2_7='我心疲惫之时、则思念耶和华、我之祈祷、入尔圣殿、达于尔前、';
W._Jon2_8='凡务虚妄者、乃自绝慈惠、';
W._Jon2_9='惟我必以称谢之言、献祭于尔、偿我所许之愿、拯救乃由于耶和华也、';
W._Jon2_10='耶和华命其鱼、遂吐约拿于陆地、';
W._Jon3_1='耶和华复谕约拿曰、';
W._Jon3_2='起往尼尼微大邑、以我所命尔者宣之、';
W._Jon3_3='约拿乃遵耶和华言、起而往尼尼微、夫尼尼微之邑甚大、周历三日之程、';
W._Jon3_4='约拿入邑一日之程、呼曰、越至四旬、尼尼微必倾覆矣、';
W._Jon3_5='尼尼微民信上帝、宣告禁食、自尊逮卑、皆衣麻焉、';
W._Jon3_6='斯音传至尼尼微王、遂起、下位解袍、衣麻坐于灰尘、';
W._Jon3_7='乃与诸伯出谕、布告尼尼微曰、或人或畜、牛群羊群、俱勿尝食、勿食勿饮、';
W._Jon3_8='人畜俱披麻、众皆切求上帝、各转离其恶途、去其手之强暴、';
W._Jon3_9='上帝或回心转意、息其烈怒、俾我不亡、亦未可知、';
W._Jon3_10='上帝见其所为、咸离恶途、乃回厥意、不降所言之灾、';
W._Jon4_1='约拿不悦之甚、而怒、';
W._Jon4_2='祷耶和华曰、耶和华欤、我在故土、非言此乎、故亟逃往他施、盖我知尔为仁慈矜悯之上帝、迟于发怒、富有恩惠、回意不降其灾、';
W._Jon4_3='耶和华欤、今求尔索我命、以我之死、犹愈于生、';
W._Jon4_4='耶和华曰、尔怒宜乎、';
W._Jon4_5='约拿出邑、坐于邑东、在彼构庐、坐于荫下、观此邑之究竟、';
W._Jon4_6='耶和华上帝备蓖蔴、滋长高于约拿、荫覆厥首、以解其苦、约拿因之喜甚、';
W._Jon4_7='诘旦昧爽、上帝备虫啮蓖蔴、遂致枯槁、';
W._Jon4_8='日出时、上帝备东风、其气炎酷、日暴约拿之首、使之昏迷、则求死曰、我之死、犹愈于生焉、';
W._Jon4_9='上帝谓之曰、尔以蓖蔴而怒、宜乎、对曰、我怒至死、亦宜也、';
W._Jon4_10='耶和华曰、此蓖蔴、尔未为之劳、尔未使之长、一夜而生、一夜而亡、尔尚惜之、';
W._Jon4_11='尼尼微大邑、其中不辨左右手者、有逾十二万、且牲畜孔多、我岂不惜之乎、';
