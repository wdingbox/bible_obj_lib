W._Rom1_1='耶稣基督之仆保罗、奉召为使徒、特简以宣上帝福音、';
W._Rom1_2='即昔藉诸先知所许、载于圣经者、';
W._Rom1_3='乃谓其子、依形躯言、自大卫之裔而生、';
W._Rom1_4='依维圣之神言、因自死复生、以权能证为上帝子、即我主耶稣基督、';
W._Rom1_5='我侪由彼受恩、及使徒职、使万邦缘其名因信而服、';
W._Rom1_6='尔曹亦在其中、为耶稣基督所召也、';
W._Rom1_7='凡在罗马、为上帝所爱、蒙召为圣徒者、愿恩惠平康、由我父上帝、及主耶稣基督归尔、○';
W._Rom1_8='首焉者、我赖耶稣基督、为尔众谢我上帝、因尔之信、举世宣扬、';
W._Rom1_9='盖上帝、即我于其子之福音、以心神所崇事者、证我常言及尔、';
W._Rom1_10='祈祷间、所恒求者、庶依上帝旨、终得坦途就尔、';
W._Rom1_11='盖我切愿见尔、以属神之恩赐贶尔、致尔坚定、';
W._Rom1_12='即我偕尔、因尔我同信、互相得慰也、';
W._Rom1_13='兄弟乎、我愿尔知、我屡定意就尔、欲于尔中得果、如在他邦然、但至今仍有所阻、';
W._Rom1_14='我于希利尼人、化外人、智者愚者、皆负其债、';
W._Rom1_15='故愿尽我心、并宣福音于尔在罗马者、';
W._Rom1_16='我不以福音为耻、是乃上帝之能、以救凡信者、先犹太人、次希利尼人、';
W._Rom1_17='盖上帝之义、于斯而著、由信致信、如经云、义者将因信而生、○';
W._Rom1_18='夫上帝之怒、自天而显、加诸不虔不义之人、即以不义而抑真理者也、';
W._Rom1_19='盖所可知乎上帝者、彰于其衷、乃上帝彰之也、';
W._Rom1_20='自创世以来、上帝之永能神性、即所莫可见者、已明可见矣、乃由所造之物而知之、致人末由推诿、';
W._Rom1_21='顾彼既知上帝、而不以上帝荣之、亦不谢之、乃思议虔妄、心蠢而昧、';
W._Rom1_22='自称为智、适成为愚、';
W._Rom1_23='以不朽上帝之荣、而易以必朽之人、及禽兽昆虫之状、○';
W._Rom1_24='故上帝任其心逞嗜欲、陷于不洁、致互辱其身、';
W._Rom1_25='彼以上帝之真、易之以伪、宁崇奉受造之物、不崇奉造物之主、夫上帝乃宜颂者、历世靡暨、阿们、○';
W._Rom1_26='是以上帝任其纵可耻之欲、妇女以顺性之用、变为逆性之用、';
W._Rom1_27='男子亦然、弃妇女顺性之用、嗜欲互烁、男与男行邪僻、自受谬妄当得之报、○';
W._Rom1_28='彼知识中既不愿有上帝、上帝遂任其丧心、行非宜之行、';
W._Rom1_29='充乎诸般不义、恶慝、贪婪、暴很、媢嫉、凶杀、争鬬、诡谲、阴险、';
W._Rom1_30='隐刺、毁谤、憎乎上帝、狎侮、傲慢、矜夸、造恶、违逆父母、';
W._Rom1_31='愚昧、背约、不情、不慈、';
W._Rom1_32='若辈既知上帝之定命、凡行此者宜死、乃不第自行之、又悦人行之、';
W._Rom2_1='是以凡尔拟人者、无可推诿、盖尔拟人、适以罪己、因尔所拟者、躬自蹈之也、';
W._Rom2_2='夫人行此、我知上帝必依真理鞫之、';
W._Rom2_3='人乎、尔拟行此者、而自蹈之、岂以为将逭上帝之鞫乎、';
W._Rom2_4='抑轻亵其宏大之慈惠宽容恒忍、不知上帝之慈惠导尔改悔乎、';
W._Rom2_5='乃任尔刚愎、罔有悛心、积怒厥躬、以至上帝震怒、显其义鞫之日、';
W._Rom2_6='各依其行而报之、';
W._Rom2_7='凡恒于为善、求尊荣不朽者、以永生报之、';
W._Rom2_8='结党不从真理、而从非义者、以忿怒报之、';
W._Rom2_9='患难、窘苦、加诸作恶者、先犹太人、次希利尼人、';
W._Rom2_10='尊荣、平康、报诸作善者、先犹太人、次希利尼人、';
W._Rom2_11='盖上帝不偏视人也、';
W._Rom2_12='凡无律获罪者、亦将无律而沦亡、有律获罪者、将依律而受鞫、';
W._Rom2_13='在上帝前、非听律者为义、乃行律者称义、';
W._Rom2_14='盖异邦人无律、若率性而行合律之行、是无律而自为律、';
W._Rom2_15='乃律铭于其心、彰之以行、良心亦与同证、其相议也、或讼或恕、';
W._Rom2_16='迨上帝由耶稣基督鞫人隐微之日、依我福音焉、○';
W._Rom2_17='尔名为犹太人、惟律是恃、以上帝自诩、';
W._Rom2_18='既习于律、则知其旨、且乐夫至善、或作能辨是非';
W._Rom2_19='自信为瞽者之相、暗者之光、';
W._Rom2_20='愚者之师、赤子之傅、于律中有知识真理之模范、';
W._Rom2_21='夫尔诲人、而不自诲乎、尔言勿窃、而自窃乎、';
W._Rom2_22='尔言勿淫、而自淫乎、尔恶偶像、而自劫殿乎、';
W._Rom2_23='尔以律自夸、而干律以辱上帝乎、';
W._Rom2_24='上帝之名、缘尔受谤于异邦、如经所载矣、';
W._Rom2_25='尔若行律、则割礼有益、若干律、则割如未割、';
W._Rom2_26='若然、则未割者守律之义、虽未割、不谓之为割乎、';
W._Rom2_27='其素无割而守律者、不罪尔以文与割而干律者乎、';
W._Rom2_28='盖显为犹太人者、非犹太人、显于身之割、非割也、';
W._Rom2_29='惟隐为犹太人者、诚犹太人、割亦属乎心、在性灵不在仪文、其称誉也、非由人、乃由上帝也、';
W._Rom3_1='然则犹太人何所长、割礼何所益乎、';
W._Rom3_2='曰、凡事多益、首则上帝之诏托之、';
W._Rom3_3='设有无信者何如耶、彼之无信、岂废上帝信乎、';
W._Rom3_4='曰、非也、惟上帝诚、而人皆伪、如经云、俾尔于言见义、于鞫获胜、';
W._Rom3_5='我且依人之言而言、若我之不义彰上帝义、我将何言、上帝降怒为不义乎、';
W._Rom3_6='曰、非也、若然、则上帝焉能鞫世耶、';
W._Rom3_7='若上帝之诚、因我之伪而益致其荣、则我何仍见鞫如罪人乎、';
W._Rom3_8='且何不为恶以致善乎、谤我者谓我侪有是言、其人服罪宜也、○';
W._Rom3_9='然则若何、我侪愈于彼乎、曰、否、不然、我侪曾证犹太人、希利尼人、咸在罪下、';
W._Rom3_10='如经云、无义人、无其一也、';
W._Rom3_11='无晓悟者、无寻求上帝者、';
W._Rom3_12='皆弃正路、同为无益、无行善者、无其一也、';
W._Rom3_13='厥喉如未封之墓、舌施诡诈、唇藏蝮毒、';
W._Rom3_14='口盈咒诅荼苦、';
W._Rom3_15='其足疾趋以流人血、';
W._Rom3_16='其途毁灭残伤、';
W._Rom3_17='不识平康之路、';
W._Rom3_18='目无上帝可畏、○';
W._Rom3_19='我侪知律所言、乃为律下者言之、以塞众口、使举世服罪于上帝前、';
W._Rom3_20='盖于上帝前、无人因行律见义、第由律知罪耳、○';
W._Rom3_21='今上帝之义、于律外昭著、乃律与先知所证者、';
W._Rom3_22='即上帝之义、因信耶稣基督、及于诸信者、无所区别、';
W._Rom3_23='盖众俱已获罪、而歉上帝之荣、';
W._Rom3_24='惟蒙上帝之恩、因基督耶稣之救赎、不劳而见义、';
W._Rom3_25='上帝立耶稣为挽回之祭、俾信之者藉其血而获宥、以彰上帝之义、因其宽容、不究既往之罪、';
W._Rom3_26='今彰其义、致己为义、且义夫信耶稣者、';
W._Rom3_27='然则所夸安在乎、曰、无之矣、以何律无之、以行之律乎、曰、非也、以信之律耳、';
W._Rom3_28='故我谓人见义由乎信、非由行律也、';
W._Rom3_29='夫上帝独犹太人之上帝乎、非亦异邦人之上帝乎、然也、亦异邦人之上帝也、';
W._Rom3_30='上帝惟一、由信而义受割者、亦由信而义未受割者、';
W._Rom3_31='然则我侪以信废律乎、曰、非也、乃坚律耳、';
W._Rom4_1='如是、试问我祖亚伯拉罕、依其形躯何所得耶、';
W._Rom4_2='若亚伯拉罕因行见义、则有可夸、然于上帝前则无之、';
W._Rom4_3='经何云乎、亚伯拉罕信上帝、上帝遂以其信为义也、';
W._Rom4_4='夫行者得赏、非为恩、乃其所宜、';
W._Rom4_5='惟不行者、第信称不虔之人为义、彼信即以之为其义矣、';
W._Rom4_6='又如大卫谓于行之外、而上帝义之者为有福、';
W._Rom4_7='曰、厥过得宥、厥罪得掩、其曹福矣、';
W._Rom4_8='主不以为有罪、其人福矣、';
W._Rom4_9='是福也、祇及于受割者乎、抑亦及于未受割者乎、盖我侪谓亚伯拉罕之信、即以之为其义也、';
W._Rom4_10='何以为义、在割乎、抑在未割乎、非在割、乃在未割也、';
W._Rom4_11='且亚伯拉罕受割之号、即其未受割、因信为义之印证、使为凡未割而信者之父、致彼称义、';
W._Rom4_12='亦为受割者之父、即不第由乎割、亦践我父亚伯拉罕、未割而信之迹者也、';
W._Rom4_13='盖上帝许亚伯拉罕、及其苗裔承世、非由律、乃由因信之义、';
W._Rom4_14='若由律者为嗣、信则为虚、许亦废矣、';
W._Rom4_15='盖律以致怒、无律则无犯、';
W._Rom4_16='故由乎信、而依乎恩、致坚所许于诸裔、不第于宗律者、亦于宗亚伯拉罕之信者、亚伯拉罕于所信之上帝前、为我众之父、';
W._Rom4_17='如经云、我立尔为万邦之父、夫上帝即苏诸死者、命无为有者也、';
W._Rom4_18='亚伯拉罕虽已绝望、犹望而信、致为诸邦之父、如经云、尔裔将若星然、';
W._Rom4_19='彼虽年近百龄、自念其身如死、撒拉绝孕、而其信不衰、';
W._Rom4_20='且于上帝所许、不以不信而贰其心、惟信弥笃、归荣上帝、';
W._Rom4_21='深信上帝所许者、必能成之、';
W._Rom4_22='故因其信以之为义、';
W._Rom4_23='夫经所载以之为义者、不第为彼、亦为我侪、';
W._Rom4_24='即信使我主耶稣自死而起者、亦将以之为义也、';
W._Rom4_25='夫耶稣为我罪愆而被付、且为我见义而复起焉、';
W._Rom5_1='是以我侪既因信见义、则由我主耶稣基督和于上帝、';
W._Rom5_2='亦由之因信而进于恩、即今所止者、且以仰望上帝之荣为乐、';
W._Rom5_3='不宁惟是、即处患难亦乐也、盖知患难生强忍、';
W._Rom5_4='强忍生练达、练达生希望、';
W._Rom5_5='而希望不启羞、缘上帝之爱、由赐我之圣神、灌溉我心也、';
W._Rom5_6='盖我侪尚弱时、基督依期为不虔者死、';
W._Rom5_7='夫为义人死者、仅或有之、为善人死者、容或敢焉、';
W._Rom5_8='惟我尚为罪人时、基督为我死、上帝之爱于此而彰、';
W._Rom5_9='今我既因其血而见义、不更由之得救而免怒乎、';
W._Rom5_10='盖我侪尚为敌时、由其子之死、得复和于上帝、既已复和、更必于其生得救矣、';
W._Rom5_11='不第此也、既因我主耶稣基督、乐夫上帝、即今由之而得复和者也、○';
W._Rom5_12='是以罪由一人入世、因罪而有死、于是死延于众、以皆获罪也、';
W._Rom5_13='盖律未立、罪已在世、但无律、则不谓之罪、';
W._Rom5_14='然自亚当至摩西、乃死乘权、以及非若亚当之罪而获罪者、夫亚当乃后至者之对像也、';
W._Rom5_15='但愆尤不如恩赐、若以一人之愆尤、致众死亡、则上帝之恩、及因一人耶稣基督之恩赐、尤溢于众矣、';
W._Rom5_16='且以一人干罪、亦不如恩赐、盖鞫由一人以定罪、恩赐则由多愆以见义也、';
W._Rom5_17='若以一人之愆、致死乘权、则受洪恩及义之赐者、更由一人耶稣基督、而乘权于生矣、';
W._Rom5_18='若然、则以一愆致众定罪、亦以一义致众见义而获生、';
W._Rom5_19='盖如以一人之逆而众为罪、亦以一人之顺而众为义矣、';
W._Rom5_20='且律既至、俾愆益增、罪既增、而恩愈洪矣、';
W._Rom5_21='致如罪于死中乘权、恩亦若是由义乘权至于永生、惟因我主耶稣基督焉、';
W._Rom6_1='然则我将何言、得毋恒于罪、俾恩益洪乎、';
W._Rom6_2='曰、非也、我侪于罪既死、讵可仍在罪中生乎、';
W._Rom6_3='岂不知我侪受洗、以入基督耶稣者、乃受洗以入其死乎、';
W._Rom6_4='故我侪既由洗而入于死、与之同葬、致如基督由父之荣、自死见起、我侪为人、亦如是维新矣、';
W._Rom6_5='盖我侪若于其死状与之联合、则将于其复起也、亦然、';
W._Rom6_6='乃知旧日之我、与之同钉、俾罪体泯、不复为罪所役、';
W._Rom6_7='因已死者释于罪也、';
W._Rom6_8='若我侪与基督同死、则我侪之信亦必与之同生矣、';
W._Rom6_9='且知基督自死见起、必不再死、死不再主之、';
W._Rom6_10='其死也、乃一次为罪而死、其生也、则为上帝而生、';
W._Rom6_11='如是、尔曹于基督耶稣中、宜视己为罪而死、为上帝而生也、○';
W._Rom6_12='故毋容罪乘权于尔将死之身、致徇其欲、';
W._Rom6_13='亦毋献肢体于罪、为不义之器、惟如自死而生者、献己于上帝、以肢体为义之器、奉于上帝、';
W._Rom6_14='盖罪必不主尔、以尔非在律下、乃在恩下也、○';
W._Rom6_15='然则若何、我侪既在恩下、不在律下、可干罪乎、曰、不可、';
W._Rom6_16='岂不知尔献己为仆以顺之、既为所顺者之仆乎、或于罪以致死、或于顺以致义、';
W._Rom6_17='感谢上帝、缘尔素为罪之仆、今自乃心、服尔所受之教范、';
W._Rom6_18='得释于罪、而为义之仆矣、';
W._Rom6_19='因尔形躯之弱、我则依常人所言而言、尔曹曾献肢体为不洁不法之仆、以至无度、今宜献肢体为义之仆、以至成圣、';
W._Rom6_20='尔昔为罪之仆、不服于义、';
W._Rom6_21='昔之所行、今日耻之、其效维何、终则死亡、';
W._Rom6_22='今尔得释于罪、为上帝仆、其效成圣、终则永生、';
W._Rom6_23='盖罪之值乃死、上帝之恩赐乃永生、在我主基督耶稣中焉、';
W._Rom7_1='兄弟乎、我与谙律者言、岂不知律之束人、乃毕生乎、';
W._Rom7_2='盖妇之从夫、夫在则为律所缚、夫死则脱夫之律、';
W._Rom7_3='是以夫在而他适者、谓之淫妇、夫死则见释于律、虽他适不为淫、';
W._Rom7_4='我兄弟乎、如是、尔因基督之身、脱律若死、致可他适、即自死见起者、俾我侪结果、在于上帝、';
W._Rom7_5='盖我侪徇形躯时、其由律之恶欲、动于肢体、厥果维死、';
W._Rom7_6='今于素所缚我之律、既脱之若死、致我之奉事、不以文之旧、而以神之新矣、○';
W._Rom7_7='然则将何言耶、律为罪乎、非也、但非由律、则我未尝知罪、如律不言毋欲、则我不知欲、';
W._Rom7_8='然罪乘机、由诫而动诸欲于我中、盖无律罪乃死、';
W._Rom7_9='昔我无律而生、诫至、罪复生而我死、';
W._Rom7_10='是致生之诫、适以致死、';
W._Rom7_11='盖罪乘机、因诫诱我、且以之杀我、';
W._Rom7_12='如是、律圣、诫亦圣、且义且善也、';
W._Rom7_13='然则善其死我乎、非也、但罪因善而死我、以显其为罪、俾罪因诫而致其极耳、';
W._Rom7_14='夫我侪知律属神、我属形躯、自鬻于罪、';
W._Rom7_15='盖我所为者、不自知也、我所愿者不行之、我所恶者斯行之、';
W._Rom7_16='若我行所不愿者、则许律为善矣、';
W._Rom7_17='然则行之者、非我也、乃居我中之罪也、';
W._Rom7_18='盖我知我形躯中无善、虽志于善、而未能行也、';
W._Rom7_19='故我不行所愿之善、而行所不愿之恶、';
W._Rom7_20='若我行所不愿者、其行之者、非我也、乃居我中之罪也、';
W._Rom7_21='是以我觉有一律、即我愿行善、而恶偕我、';
W._Rom7_22='盖依内心、则悦上帝之律、';
W._Rom7_23='然觉肢体中别有一律、与我心志之律战、虏我服于肢体中之罪律、';
W._Rom7_24='苦哉、我之为人也、谁拯我脱此致死之身乎、';
W._Rom7_25='感谢上帝、由我主耶稣基督为然、是故我以心志服于上帝律、以形躯服于罪律矣、';
W._Rom8_1='是以凡在基督耶稣中者、无所定罪、';
W._Rom8_2='因致生圣神之律、由基督耶稣、释我于罪及死之律矣、';
W._Rom8_3='盖律既因形躯而弱、致有所不能为、上帝为罪、乃遣其子、身具罪状、于形躯而定罪、';
W._Rom8_4='使律之义成于我侪、即不依形躯而行、依神而行者也、';
W._Rom8_5='盖依形躯者、志乎形躯之事、依神者、志乎神之事、';
W._Rom8_6='夫形躯之志乃死、神之志生且安也、';
W._Rom8_7='盖形躯之志、敌乎上帝、以其不服上帝律、且不能服也、';
W._Rom8_8='从形躯者、不能取悦乎上帝、';
W._Rom8_9='若上帝之神居尔衷、则尔不从形躯、而从神矣、不有基督之神者、非其徒也、';
W._Rom8_10='若基督在尔衷、身则因罪而死、神则因义而生、';
W._Rom8_11='若自死起耶稣者之神居尔衷、则自死起基督耶稣者、亦必以其居尔衷之神、苏尔将死之身、○';
W._Rom8_12='兄弟乎、我侪非负债于形躯、致依形躯而生、';
W._Rom8_13='尔若依形躯而生、则必死、惟以神而泯身之所行、则必生、';
W._Rom8_14='凡为上帝之神所导者、乃上帝子也、';
W._Rom8_15='盖尔曹非受为奴之神、复致畏惧、乃受为子之神、因而呼曰阿爸父也、';
W._Rom8_16='圣神与我神、共证我侪为上帝子、';
W._Rom8_17='既为子、则为嗣、即上帝嗣、与基督同为嗣、若与之同苦、亦必与之同荣、○';
W._Rom8_18='我意今时之苦、不足比将显于我侪之荣、';
W._Rom8_19='受造之物、引领而待上帝众子之显、';
W._Rom8_20='盖受造之物服于虚、非其本愿、乃为服之者之故耳、';
W._Rom8_21='因望受造之物、亦脱于败坏之束缚、得入上帝众子自由之荣、';
W._Rom8_22='我知凡受造者、至今共叹劬劳、';
W._Rom8_23='不第此也、我侪获圣神之初实者、亦中心太息、以俟得成为子、即我身之赎也、';
W._Rom8_24='夫我侪以望而得救、然既见之望、非望也、盖既见之、孰犹望之乎、';
W._Rom8_25='惟我侪望所未见者、则忍以待之、○';
