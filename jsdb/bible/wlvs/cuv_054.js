W._2Ch1_1='大卫子所罗门国位巩固、其上帝耶和华偕之、使之甚为昌大、';
W._2Ch1_2='所罗门召以色列众、千夫长、百夫长、士师、及以色列牧伯族长、咸至、';
W._2Ch1_3='所罗门与会众、往基遍之崇邱、盖上帝之会幕在彼、即耶和华仆摩西在旷野所造者、';
W._2Ch1_4='惟上帝之匮、大卫已自基列耶琳、舁至特备之所、因大卫在耶路撒冷为之张幕、';
W._2Ch1_5='昔户珥孙、乌利子比撒列所制之铜坛、亦在基遍、于耶和华幕前、所罗门与会众诣之、';
W._2Ch1_6='所罗门在耶和华会幕前之铜坛、献千牲为燔祭、○';
W._2Ch1_7='是夕上帝见于所罗门、谓之曰、所欲我赐尔者、尔其求之、';
W._2Ch1_8='所罗门曰、尔施鸿慈于我父大卫、使我继之为王、';
W._2Ch1_9='耶和华上帝欤、今求尔践所许我父大卫之言、斯民众多、如地之尘、而尔立我为其王、';
W._2Ch1_10='祈赐我聪明智慧、使于民前出入、斯民若是之多、孰能听其讼乎、';
W._2Ch1_11='上帝谕所罗门曰、我立尔为我民之王、尔有此心、不求资财、富有、尊荣、寿考、亦不求灭敌之命、惟求聪明智慧、能听我民之讼、';
W._2Ch1_12='我以聪明智慧锡尔、更赐资财、富有尊荣、尔前之王、未有若此、尔后之王、亦未有若此者也、';
W._2Ch1_13='所罗门自基遍崇邱之会幕前、至耶路撒冷、治以色列、○';
W._2Ch1_14='所罗门集车骑、有车一千四百、骑兵一万二千、置于屯车之邑、并王都耶路撒冷、';
W._2Ch1_15='王使金银在耶路撒冷多如石、香柏多如谷中之桑、';
W._2Ch1_16='所罗门之马、来自埃及、乃王之商贾、依各群之值而购者、';
W._2Ch1_17='其购自埃及之车、每乘值银六百舍客勒、每马值银一百五十舍客勒、赫族诸王、与亚兰诸王、亦依其值、由此商贾而购之、';
W._2Ch2_1='所罗门决意为耶和华之名建室、亦为己建宫室、';
W._2Ch2_2='乃简负荷者七万、入山凿石者八万、督工者三千六百、';
W._2Ch2_3='所罗门遣人谓推罗王希兰曰、昔尔运香柏于我父大卫、以建宫室而居、今请尔亦如是待我、';
W._2Ch2_4='我将为我上帝耶和华之名建室、区别以归之、焚芳品之香于其前、恒供陈设之饼、每朝夕、安息日、月朔、及我上帝耶和华之节期、奉献燔祭、此乃以色列之常例、';
W._2Ch2_5='我所欲建之室甚大、盖我上帝大于诸神、';
W._2Ch2_6='然孰能为之建室哉、天与天上之天、不足容之、我何人斯、而为之建室乎、第焚香于其前而已、';
W._2Ch2_7='今求遣一巧匠、精于金银铜铁、及紫绛蓝三色之工、并善雕刻者、与我父大卫于犹大及耶路撒冷、所备之巧匠同在、';
W._2Ch2_8='又求自利巴嫩、运香柏松木檀木于我、我知尔仆、在利巴嫩善于伐木、我仆可与之偕、';
W._2Ch2_9='多备材木、我所将建之室、广大奇异、';
W._2Ch2_10='尔仆伐木、我必予以小麦二万歌珥、麰麦二万歌珥、酒二万罢特、油二万罢特、';
W._2Ch2_11='推罗王希兰覆书于所罗门曰、耶和华惠爱其民、故立尔为其王、';
W._2Ch2_12='又曰、造天地之耶和华、以色列之上帝、宜颂美焉、赐大卫王智慧之子、赋以颖悟聪明、为耶和华建室、为己建宫室、';
W._2Ch2_13='今我遣一巧匠、有聪明者诣尔、即我父老希兰、';
W._2Ch2_14='乃但支派妇人之子、其父推罗人、精于金银铜铁石木、及紫蓝绛三色、与细枲之工、又善雕刻、能构巧思、为之备所、俾与尔之巧匠、及尔父我主大卫之巧匠同在、';
W._2Ch2_15='我主所言之小麦麰麦、与酒及油、可运于仆、';
W._2Ch2_16='我侪必伐木于利巴嫩、适尔所用、编之为桴、浮海以达约帕、尔可运至耶路撒冷、○';
W._2Ch2_17='所罗门核居以色列地之旅人、如其父大卫所为、得十五万三千六百人、';
W._2Ch2_18='使七万人负荷、八万人入山凿石、三千六百人督工、';
W._2Ch3_1='所罗门肇建耶和华室、于耶路撒冷摩利亚山、即耶和华见于其父大卫之所、大卫曾定其地、在耶布斯人阿珥楠禾场、';
W._2Ch3_2='所罗门即位四年二月二日、开始建造、';
W._2Ch3_3='所罗门为上帝室所砌之基、长六十肘、宽二十肘、俱循古度、';
W._2Ch3_4='前廊长二十肘、宽与室等、高百二十肘、内盖以精金、';
W._2Ch3_5='大室之壁、蔽以柏木、盖以精金、上刻棕树与链之状、';
W._2Ch3_6='又饰室以宝石、使之华美、金皆巴瓦音所出、';
W._2Ch3_7='室及梁阈壁门、皆以金盖之、壁上镂基路伯、';
W._2Ch3_8='又造至圣所、长二十肘、与室之宽相等、其宽亦二十肘、盖以精金、用金六百他连得、';
W._2Ch3_9='金钉五十舍客勒、楼阁亦盖以金、';
W._2Ch3_10='至圣所内、按作像法、制基路伯二、包之以金、';
W._2Ch3_11='其翮共长二十肘、左者一翮长五肘、及于室壁、一翮亦长五肘、接于右者之翮、';
W._2Ch3_12='右者一翮长五肘、及于室壁、一翮亦长五肘、接于左者之翮、';
W._2Ch3_13='二基路伯各张其翮、共长二十肘、面室而立、';
W._2Ch3_14=(null)
W._2Ch3_15='室前作二柱、高三十五肘、柱顶高五肘、柱顶高五肘、';
W._2Ch3_16='又作链、置于柱顶、作石榴一百、系于链上、';
W._2Ch3_17='其柱立于室前、左一右一、右名雅斤、左名波阿斯、';
W._2Ch4_1='又作铜坛、长二十肘、宽二十肘、高十肘、';
W._2Ch4_2='铸一铜海、其式维圆、高五肘、径十肘、围三十肘、';
W._2Ch4_3='其下四周、有匏瓜环之、每肘十瓜、瓜为二行、与海同铸、';
W._2Ch4_4='海有十二牛负之、北向三、西向三、南向三、东向三、海在其上、牛后内向、';
W._2Ch4_5='海厚一掌、边制如盂、式若百合花、可容三千罢特、';
W._2Ch4_6='又作盘十、右置五、左置五、以备浣濯、属燔祭之物涤于其中、惟祭司则濯于铜海、';
W._2Ch4_7='以金作灯台十、循其定式、置于殿内、右五左五、';
W._2Ch4_8='作几十、置于殿内、右五左五、作金盂百、';
W._2Ch4_9='更造祭司院、与大院、及院门、包门以铜、';
W._2Ch4_10='置海于殿右、东边南向、';
W._2Ch4_11='户兰亦制釜铲盂、为所罗门王在上帝室所作者、悉竣厥工、';
W._2Ch4_12='即柱二、柱上之球与顶各二、覆柱球之网二、';
W._2Ch4_13='石榴四百、系于二网、网各二行、以覆柱顶二球、';
W._2Ch4_14='又制诸座、及座上之盘、';
W._2Ch4_15='铜海一、及其下之牛十二、';
W._2Ch4_16='釜铲锸、及耶和华室之诸器、皆父老户兰、以光洁之铜、为所罗门王制之、';
W._2Ch4_17='在约但平原、疏割撒利但间胶土之地铸之、';
W._2Ch4_18='所罗门所制之器、其数甚多、所用之铜、轻重未详、';
W._2Ch4_19='所罗门作上帝室之诸器、及金坛与陈饼之几、';
W._2Ch4_20='灯台与其盏、循其常例、燃于内殿前、俱以精金制之、';
W._2Ch4_21='其花与盏及剪、以纯金而制、';
W._2Ch4_22='镊盂匙鼎、以精金而制、室门与至圣所之扉、及室之扉、皆以金作之、';
W._2Ch5_1='所罗门为耶和华室、所作之工已竣、遂携其父大卫所献之金银、及诸器皿、置于上帝室之府库、○';
W._2Ch5_2='所罗门集以色列长老、支派之长、及以色列牧伯、咸至耶路撒冷、欲舁耶和华约匮、自大卫城、即锡安城而上、';
W._2Ch5_3='七月节期、以色列众咸集王所、';
W._2Ch5_4='诸长老既至、利未人遂舁匮、';
W._2Ch5_5='利未人祭司舁匮及会幕、与幕中诸圣器而上、';
W._2Ch5_6='所罗门王与所集之以色列会众、咸在匮前、献牛羊为祭、其多不可胜数、';
W._2Ch5_7='祭司舁耶和华约匮入于内殿、即至圣所、基路伯翮下、';
W._2Ch5_8='二基路伯展翮于匮上、覆匮与杠、';
W._2Ch5_9='其杠之长、在内殿前得见其末、惟殿外不得见之、迄今犹在、';
W._2Ch5_10='匮内惟二石版、即以色列人出埃及、耶和华与之立约、摩西在何烈山所置者、此外别无他物、';
W._2Ch5_11='众祭司出圣所、盖所在之祭司、俱已自洁、不守其班列也、';
W._2Ch5_12='利未人讴歌者亚萨、希幔、耶杜顿、与其众子昆弟、皆衣细枲、立于坛东、执钹及琴与瑟、又有祭司百二十人、偕立而吹角、';
W._2Ch5_13='吹角者、讴歌者、协意谐声、赞美称谢耶和华、依其角钹乐器、扬声赞美耶和华曰、惟耶和华为善、慈惠永存、斯时耶和华室为云所充、';
W._2Ch5_14='祭司因云之故、不能侍立奉事、盖耶和华之荣光充上帝室也、';
W._2Ch6_1='维时、所罗门曰、耶和华曾云、必居于幽深之处、';
W._2Ch6_2='惟我为尔建室、俾尔永居、';
W._2Ch6_3='王乃回顾、为以色列会众祝嘏、会众咸立、';
W._2Ch6_4='王曰、以色列之上帝耶和华、宜颂美焉、昔以口谕我父大卫者、今以手成之、';
W._2Ch6_5='彼曰、自我导我民出埃及地、于以色列支派中、我未尝简一邑以建室、为我寄名之所、亦未尝简一人、为我民以色列之君、';
W._2Ch6_6='惟简耶路撒冷、为我寄名之所、又简大卫治我民以色列、';
W._2Ch6_7='我父大卫、有意为以色列上帝耶和华之名建室、';
W._2Ch6_8='耶和华谕之曰、尔欲为我名建室、此意诚善、';
W._2Ch6_9='然尔不可建室、惟尔所生之子、将为我名建室、';
W._2Ch6_10='今耶和华成其所言、盖我循其所许、起而继父大卫、居以色列国位、又为以色列上帝耶和华之名建室、';
W._2Ch6_11='置匮于其中、内有耶和华之约、即与以色列人所立者、○';
W._2Ch6_12='所罗门立于耶和华坛前、以色列会众咸在、王乃张手、';
W._2Ch6_13='所罗门曾造铜台、长五肘、宽五肘、高三肘、置于院中、遂立其上、在以色列会众前、屈膝而跪、向天张手、';
W._2Ch6_14='曰、以色列之上帝耶和华欤、在天在地、无神可比、尔仆克尽厥心、行于尔前、尔为之践约施恩、';
W._2Ch6_15='尔许尔仆我父大卫之言应矣、尔口许之、而手成之、有如今日、';
W._2Ch6_16='以色列之上帝耶和华欤、尔许尔仆我父大卫曰、若尔子孙谨慎己道、遵守我律、如尔所行、则尔必不乏人、居以色列国位、今求践尔所言、';
W._2Ch6_17='以色列之上帝耶和华欤、尔与尔仆大卫所言者、愿尔成之、';
W._2Ch6_18='然上帝岂真与世人同居于地乎、天与天上之天、不足容尔、况我所建之室乎、';
W._2Ch6_19='惟愿我之上帝耶和华、垂顾尔仆之祷告祈求、俯听仆在尔前之吁祷、';
W._2Ch6_20='愿尔之目、昼夜垂顾此室、即尔所言寄名之所、俯听尔仆向此所祈、';
W._2Ch6_21='尔仆与尔民以色列、向此祈祷时、求尔自天尔之居所垂听、而加赦宥、';
W._2Ch6_22='人若获罪于邻、令其发誓、则至此室、在尔坛前发誓、';
W._2Ch6_23='求尔自天垂听、讯鞫尔仆、恶者报之、依其所行、报于其首、义者义之、如其义以赏之、';
W._2Ch6_24='如尔民以色列、因获罪尔、败于敌前、回转而认尔名、在此室祷告祈求于尔、';
W._2Ch6_25='愿尔自天垂听、赦尔民以色列之罪、导之归尔赐彼及其列祖之地、';
W._2Ch6_26='民获罪尔、致天闭塞不雨、遭尔罚时、若向此祈祷、而认尔名、改悔厥罪、';
W._2Ch6_27='求尔在天垂听、赦宥尔仆及尔民以色列之罪、诲以当行之善道、降雨于尔地、即尔所锡尔民为业者、';
W._2Ch6_28='如斯土有饥馑疫疠、五谷枯槁霉烂、或有蝻蝗蚱蜢、或有仇敌犯境、围其城邑、无论何灾何疾、';
W._2Ch6_29='尔民以色列、或一人、或众人、自觉其殃其苦、若向此室张手、无论何所祷、何所祈、';
W._2Ch6_30='愿尔自天尔之居所垂听、而加赦宥、尔知其心、循各人所行而报之、世人之心、惟尔知之、';
W._2Ch6_31='使其在尔赐我列祖之地、毕生寅畏尔、遵行尔道、';
W._2Ch6_32='至于外族、不属尔民以色列者、为尔大名、能手奋臂、自远方来、向此室祈祷、';
W._2Ch6_33='求尔自天尔之居所垂听、依外族所祈者而行、使天下亿兆、咸知尔名、而寅畏尔、如尔民以色列然、亦知我所建之室、以尔名称之、';
W._2Ch6_34='如尔民奉尔所遣、无论何途、出与敌战、向尔所简之邑、及我为尔名所建之室、祈祷于尔、';
W._2Ch6_35='愿尔自天听其祷告祈求、而保其义、';
W._2Ch6_36='夫人未有不干罪者、如尔民获罪于尔、因尔震怒、付之于敌、虏至异域、或远或近、';
W._2Ch6_37='如在俘囚之地、思念改悔、恳求于尔曰、我侪犯罪、悖逆作恶、';
W._2Ch6_38='在敌人虏者之地、一心一意归尔、向其故土、尔所赐其列祖者、与尔所简之邑、及我为尔名所建之室祈祷、';
W._2Ch6_39='愿尔自天尔之居所、听其祷告祈求、而保其义、宽恕干犯于尔之民、';
W._2Ch6_40='我上帝欤、在此之祷、愿尔启目顾之、侧耳听之、';
W._2Ch6_41='耶和华上帝欤、愿尔兴起、与有权力之匮、入尔安息之所、耶和华上帝欤、愿尔之祭司被以拯救、愿尔之圣民乐于福祉、';
W._2Ch6_42='耶和华上帝欤、尔之受膏者、勿厌弃之、所施尔仆大卫之恩宠、尚其垂念焉、';
W._2Ch7_1='所罗门祈祷既毕、火降自天、焚其燔祭与他祭、耶和华之荣光充满其室、';
W._2Ch7_2='因耶和华之荣光充耶和华室、祭司不能入焉、';
W._2Ch7_3='以色例众目睹火降、与耶和华之荣光在于室上、则俯伏于铺石处、崇拜称谢耶和华曰、惟彼为善、慈惠永存、';
W._2Ch7_4='时、王与民众献祭于耶和华前、';
W._2Ch7_5='所罗门王献牛二万二千、羊十二万、如是、王与民众区别上帝之室为圣、';
W._2Ch7_6='诸祭司循职侍立、利未人亦然、执耶和华之乐器、乃大卫称谢耶和华所制、因其慈惠水存、藉利未人颂赞时所用者、祭司对众吹角、以色列人咸立、';
W._2Ch7_7='所罗门亦区别耶和华室前院中为圣、于此献燔祭、及酬恩祭之脂、因其所制之铜坛、不足以容燔祭素祭与脂也、';
W._2Ch7_8='所罗门与以色列众、自哈马道、至埃及溪、集为大会、守节期七日、';
W._2Ch7_9='第八日设肃会、以守别坛为圣之礼七日、又守节期七日、';
W._2Ch7_10='七月二十三日、王遣民众、各归其幕、因耶和华施恩于大卫、与所罗门、及其民以色列、皆中心欢悦焉、○';
W._2Ch7_11='所罗门建耶和华室、及王宫室告成、于耶和华室、及己宫室、凡其心所欲作者、尽皆顺遂、而竣厥工、';
W._2Ch7_12='是夕耶和华见于所罗门、谕之曰、我闻尔祈、而简此所、以为祀我之室、';
W._2Ch7_13='若我使天闭塞不雨、或使蝻蝗食其土产、或使疫疠行于我民、';
W._2Ch7_14='如我民以我名而称者、自卑而祷、求我之面、离其恶行、我必自天垂听、赦宥其罪、而治其地、';
W._2Ch7_15='在此之祷、我必启目顾之、侧耳听之、';
W._2Ch7_16='盖我已简斯室、区别为圣、使永为我寄名之所、我目我心、必恒在此、';
W._2Ch7_17='如尔行于我前、克肖尔父大卫、遵我所命、守我典章律例、';
W._2Ch7_18='我必固尔国位、依我与尔父大卫所立之约曰、尔不乏人、治以色列、';
W._2Ch7_19='若尔背逆、弃我所示尔之典章诫命、往事他神、而崇拜之、';
W._2Ch7_20='我必自我所赐之地、拔其根株、弃此为我名区别为圣之室、而不之顾、使于列国中、作谚语、为话柄、';
W._2Ch7_21='此室虽高、凡过之者、必骇异曰、耶和华曷如是待此地此室平、';
W._2Ch7_22='则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、';
W._2Ch8_1='所罗门建耶和华室、及己宫室、历二十年、';
W._2Ch8_2='厥后、重建户兰所予诸邑、使以色列人居之、○';
W._2Ch8_3='所罗门往攻哈马琐巴、取之、';
W._2Ch8_4='在旷野建达莫、在哈马建府库之邑、';
W._2Ch8_5='又建上伯和仑、下伯和仑、俱为保障之邑、有垣、有门、有楗、';
W._2Ch8_6='又建巴拉、及诸府库之邑、车乘之邑、骑兵之邑、又在耶路撒冷、利巴嫩、与所辖全地、凡所欲建则建之、';
W._2Ch8_7='斯土所遗赫人、亚摩利人、比利洗人、希未人、耶布斯人、非属以色列族、';
W._2Ch8_8='即以色列人所未灭者、所罗门征其子孙服役、迄于今日、';
W._2Ch8_9='惟以色列人、所罗门不使之服役、乃为战士、军长、及车骑之长、';
W._2Ch8_10='所罗门有监工者二百五十人、以督操作之众、';
W._2Ch8_11='所罗门携法老女、自大卫城、至为彼所建之宫、盖曰、我后不得居以色列王大卫之宫、因耶和华匮所至之处、皆为圣地、○';
W._2Ch8_12='所罗门在廊前所建耶和华之坛、献燔祭于耶和华、';
W._2Ch8_13='循摩西之命、依其日所宜、于安息日、月朔、及年中三节、除酵节、七七节、构庐节献之、';
W._2Ch8_14='又遵其父大卫之例、定祭司之班次、以供役事、又定利未人之职任、使掌颂赞、亦在祭司前供事、循每日所宜、又立阍人、循其班次、以守各门、是乃上帝仆大卫所命、';
W._2Ch8_15='王所命祭司及利未人、或掌府库、或理他事、皆莫之违、';
W._2Ch8_16='所罗门建耶和华室、自筑基以迄告成、工材俱备、于是耶和华室完备无缺、○';
W._2Ch8_17='时、所罗门往以东地、至滨海之以旬迦别、及以禄、';
W._2Ch8_18='户兰藉其臣仆遣舟、及谙于航海之仆至、其仆与所罗门之仆、偕往俄斐、得金四百五十他连得、运至所罗门王、';
W._2Ch9_1='示巴女王闻所罗门之名誉、则往耶路撒冷、欲以难语试之、从者甚众、有驼负香品、及黄金甚多、亦有宝石、见所罗门、悉以中心所存者与之言、';
W._2Ch9_2='其所问者、所罗门俱答之、无有一事不明、而不告之、';
W._2Ch9_3='示巴女王见所罗门之智慧、所建之宫室、';
W._2Ch9_4='筵席之肴馔、群臣之坐次、众仆之侍立、与其服饰、酒政与其服饰、及升耶和华室之阶、则神为之夺、';
W._2Ch9_5='谓王曰、我在我国、所闻尔之行为智慧、洵不诬也、';
W._2Ch9_6='我未至而目击、则不信其言、今知尔之智慧广大、所告我者、犹未及半、尔之实迹、越于我所闻之名誉、';
W._2Ch9_7='尔之群臣、尔之众仆、恒侍尔前、闻尔智慧、其有福矣、';
W._2Ch9_8='尔上帝耶和华悦尔、置于其国位、为尔上帝耶和华为王、宜颂美焉、盖尔上帝爱以色列、欲永固之、故立尔为其王、施行公义、';
W._2Ch9_9='于是示巴女王以黄金一百二十他连得、香品甚多、及厥宝石、馈所罗门王、所馈王之香品、未有若此者也、';
W._2Ch9_10='户兰仆与所罗门仆、自俄斐运金者、亦运檀木宝石、';
W._2Ch9_11='王以檀木、为耶和华室及王宫作台、又为讴歌者作琴与瑟、在犹大地、从未见若此者、';
W._2Ch9_12='所罗门王依女王所馈而遗之、凡其所欲所求、悉予之、遂与其臣仆返故土、○';
W._2Ch9_13='所罗门岁得金六百六十六他连得、';
W._2Ch9_14='此外、又有商贾所进之金、亚拉伯列王及其牧伯、亦进金银于所罗门、';
W._2Ch9_15='所罗门王以炼金作盾二百、每盾需金六百舍客勒、';
W._2Ch9_16='又以炼金作干三百、每干需金三百舍客勒、王置于利巴嫩林宫、';
W._2Ch9_17='又以象牙制大宝座一、包以精金、';
W._2Ch9_18='其阶六级、有金足几、与座相连、座之左右有扶手、二狮旁立、';
W._2Ch9_19='六级各有二狮、左一右一、共十有二、他国未有若是之制也、';
W._2Ch9_20='所罗门王所有之爵、悉以金制、利巴嫩林宫诸器、皆为精金、当所罗门时、银不为贵、';
W._2Ch9_21='因王有舟、与户兰仆同往他施、其舟三年一返、载金银、象牙、猿猴、孔雀而归、';
W._2Ch9_22='所罗门王之货财与智慧、超乎天下列王、';
W._2Ch9_23='天下列王、咸求见所罗门、以听其智慧、即上帝赋于其心者、';
W._2Ch9_24='各进贡物、即金器银器、衣服军械、香品马骡、岁有定例、';
W._2Ch9_25='所罗门有服车之马四千厩、骑兵一万二千、置于屯车之邑、及王都耶路撒冷、';
W._2Ch9_26='所罗门统辖诸王、自大河至非利士地、延及埃及界、';
W._2Ch9_27='王使银在耶路撒冷如石、香柏多如谷中之桑、';
W._2Ch9_28='有为所罗门驱马、自埃及与列国而至、○';
W._2Ch9_29='所罗门其余事迹之始末、载于先知拿单书、与示罗人亚希雅预言之书、及先见易多论尼八子耶罗波安、启示之书、';
W._2Ch9_30='所罗门在耶路撒冷为以色列全族之王、历四十年、';
W._2Ch9_31='与其列祖偕眠、葬于父大卫城、子罗波安嗣位、';
W._2Ch10_1='罗波安往示剑、因以色列众至彼、欲立之为王、';
W._2Ch10_2='昔尼八子耶罗波安避所罗门王、遁于埃及居焉、既闻此事、则返、';
W._2Ch10_3='民众遣人招之、遂与以色列众、来见罗波安曰、';
W._2Ch10_4='尔父使我侪负轭艰苦、尔其轻尔父之重轭、与艰苦之役事、我则服事尔、';
W._2Ch10_5='曰、越三日、复来见我、民乃去、';
W._2Ch10_6='其父所罗门存日、有侍其前之耆老、罗波安王与之议曰、汝有何谋、以答斯民、';
W._2Ch10_7='佥曰、如尔恩待斯民、使其心悦、答以善言、则必永为尔仆、';
W._2Ch10_8='惟王违弃耆老之谋、与侍其前、偕己同长之少者谋、';
W._2Ch10_9='曰、斯民谓我云、尔父加我之轭、求尔轻之、汝有何谋、以答斯民、';
W._2Ch10_10='偕彼同长之少者曰、斯民谓尔云、尔父使我负重轭、求为我轻之、可答之曰、我之小指、巨于我父之腰、';
W._2Ch10_11='我父使尔负重轭、我必益之、我父责尔以鞭、我则责尔以蝎、';
W._2Ch10_12='越三日、耶罗波安与民众、咸诣罗波安、循王所命、越三日复来见我之言、';
W._2Ch10_13='罗波安王以厉词答之、违弃耆老之谋、';
W._2Ch10_14='依少者之谋、告之曰、我父使尔负重轭、我必益之、我父责尔以鞭、我则责尔以蝎、';
W._2Ch10_15='王不听民所求、是事由于上帝、以应耶和华藉示罗人亚希雅、告尼八子耶罗波安之言、';
W._2Ch10_16='以色列众见王不听、则谓王曰、我与大卫何与、我于耶西子无业、以色列人欤、尔其归幕、大卫家欤、尔其自顾、以色列人遂归其幕、';
W._2Ch10_17='惟居犹大诸邑之以色列人、罗波安为其王、';
W._2Ch10_18='罗波安王遣司力役之哈多兰至以色列人、以色列人以石击毙之、罗波安王亟登车、遁于耶路撒冷、';
W._2Ch10_19='于是以色列人叛大卫家、至于今日、';
W._2Ch11_1='罗波安至耶路撒冷、集犹大与便雅悯家、所简战士、十有八万、欲与以色列战、俾国复归于己、';
W._2Ch11_2='耶和华谕上帝仆示玛雅曰、';
W._2Ch11_3='告犹大王、所罗门子罗波安、及犹大便雅悯地之以色列人曰、';
W._2Ch11_4='耶和华云、勿往与昆弟战、其各归家、盖是事由于我也、众从耶和华言而归、不往攻耶罗波安、';
W._2Ch11_5='罗波安居耶路撒冷、建邑于犹大、以为保障、';
W._2Ch11_6='即伯利恒、以坦、提哥亚、';
W._2Ch11_7='伯夙、梭哥、亚杜兰、';
W._2Ch11_8='迦特、玛利沙、西弗、';
W._2Ch11_9='亚多莱音、拉吉、亚细加、';
W._2Ch11_10='琐拉、亚雅伦、希伯仑、皆在犹大便雅悯为坚城、';
W._2Ch11_11='罗波安巩固诸保障、中置军长、储备粮食、与油及酒、';
W._2Ch11_12='备干戈于诸邑、使之固甚、犹大便雅悯咸属之、';
W._2Ch11_13='遍以色列之祭司利未人、自四境来归之、';
W._2Ch11_14='利未人离其乡里产业、至犹大及耶路撒冷、因耶罗波安与其众子逐之、不容其供祭司职、奉事耶和华、';
W._2Ch11_15='耶罗波安为崇邱、与牡山羊像、及所制之牛犊、设立祭司、';
W._2Ch11_16='以色列各支派中、凡专心寻求以色列之上帝耶和华者、皆随利未人至耶路撒冷、祭其列祖之上帝耶和华、';
W._2Ch11_17='固犹大国、强所罗门子罗波安之势、历至三年、因其三年遵行大卫与所罗门之道也、○';
W._2Ch11_18='罗波安娶大卫子耶利摩女玛哈拉为后、又娶耶西子以利押女亚比孩、';
W._2Ch11_19='亚比孩生耶乌施、示玛利雅、撒罕、';
W._2Ch11_20='后娶押沙龙女玛迦、生亚比雅、亚太、细撒、示罗密、';
W._2Ch11_21='罗波安娶后妃十八、嫔嫱六十、生子二十八、女六十、惟爱押沙龙女玛迦、过诸后妃、';
W._2Ch11_22='罗波安立玛迦子亚比雅为冢子、冠诸昆弟、盖欲立之为王也、';
W._2Ch11_23='罗波安行事明敏、散置诸子于犹大便雅悯四境之坚城、且厚赐粮食、为之多觅配偶、';
