W._1Co1_1='由上帝旨、奉召为耶稣基督使徒保罗、及兄弟所提尼、';
W._1Co1_2='书达哥林多上帝会、即成圣于基督耶稣中、蒙召为圣徒、与随在吁我主耶稣基督名者、基督为其主、亦我之主也、';
W._1Co1_3='愿恩惠平康、由我父上帝、及主耶稣基督归尔、○';
W._1Co1_4='我为尔曹恒谢我上帝、因上帝之恩于基督耶稣赐尔、';
W._1Co1_5='俾尔于基督中万事富有、才辩知识俱优、';
W._1Co1_6='如基督之证、得坚于尔中、';
W._1Co1_7='使尔曹恩赐罔缺、以待我主耶稣基督之显、';
W._1Co1_8='亦将坚尔至终、致于我主耶稣基督之日、无有可责、';
W._1Co1_9='诚信者上帝也、尔由彼见召、与其子我主耶稣基督相通也、○';
W._1Co1_10='兄弟乎、我以我主耶稣基督之名劝尔、言宜同、毋树党、惟一心一志、翕然契合、';
W._1Co1_11='革来氏之家人告我、言尔兄弟中有纷争、';
W._1Co1_12='我谓尔曹各有所言、我宗保罗、我宗亚波罗、我宗矶法、我宗基督、';
W._1Co1_13='基督岂有分乎、保罗岂为尔钉十架乎、抑尔受洗归于保罗名乎、';
W._1Co1_14='我谢上帝、于基利司布该犹而外、我未尝施洗尔中一人、';
W._1Co1_15='免人言尔受洗归于我名也、';
W._1Co1_16='我亦施洗司提反家人、其余则弗忆之矣、';
W._1Co1_17='盖基督遣我、非以施洗、乃宣福音、非在言语之智、恐虚基督之十架焉、○';
W._1Co1_18='夫十架之道、于沦亡者为愚、于我侪得救者、则为上帝之能、';
W._1Co1_19='记有之、我将败智者之智、废哲者之哲、';
W._1Co1_20='智者安在、士子安在、斯世之辩者安在、岂非上帝使世之智为愚乎、';
W._1Co1_21='盖世自恃己智、不识上帝、故上帝喜以若愚之道救诸信者、此即上帝之智也、';
W._1Co1_22='犹太人索异迹、希利尼人求智慧、';
W._1Co1_23='但我侪乃宣钉十架之基督、于犹太人则为碍、于异邦人则为愚、';
W._1Co1_24='惟于奉召者、无论犹太希利尼、则基督为上帝之能、上帝之智、';
W._1Co1_25='盖上帝之愚、智于人、上帝之弱、强于人也、○';
W._1Co1_26='兄弟乎、试观尔曹奉召、依形躯为智为能为贵者、俱无多也、';
W._1Co1_27='乃上帝选世之愚者、以愧智者、选世之弱者、以愧强者、';
W._1Co1_28='且选世之卑贱者、受轻忽者、与夫无者、以废有者、';
W._1Co1_29='使人无一自夸于上帝前、';
W._1Co1_30='惟尔本乎上帝、在基督耶稣中、彼由于上帝、而为智为义为圣为赎于我侪者也、';
W._1Co1_31='如经云、夸者当于主而夸焉、';
W._1Co2_1='兄弟乎、昔我就尔、宣上帝之奥秘、未用高言峻智、';
W._1Co2_2='盖我定意、于尔中他无所知、惟耶稣基督、与其钉十架耳、';
W._1Co2_3='我偕尔时、荏弱惊惧、战栗不胜、';
W._1Co2_4='且所语所宣、不在智慧之婉言、惟在圣神与能之阐明、';
W._1Co2_5='令尔之信、不在人之智、乃在上帝之能、○';
W._1Co2_6='然我于成人亦言智、非斯世之智、亦非斯世掌权必败者之智、';
W._1Co2_7='所言者乃上帝奥妙之智、即昔所隐、上帝于万世之先、豫定以荣我侪者也、';
W._1Co2_8='此智也、斯世掌权者不知、若知之、则不以有荣之主钉十架矣、';
W._1Co2_9='如经云、目未见、耳未闻、亦未入人之心者、即上帝为爱之者所备也、';
W._1Co2_10='惟上帝以圣神示我侪、盖圣神穷万有、以及乎上帝之深邃、';
W._1Co2_11='夫人之情、非在其内之灵、谁知之乎、如是、上帝之情、非上帝之神、亦无知之者、';
W._1Co2_12='我侪所受、非斯世之灵、乃上帝之神、俾我知上帝所乐赐我者、';
W._1Co2_13='我侪言之、非以人智所训、乃圣神所训、以灵言互参灵事也、';
W._1Co2_14='属血气者、不纳上帝圣神之事、以之为愚、且不能识、以其事乃由心灵而拟也、';
W._1Co2_15='惟属灵者、则拟万事、而己不为人所拟、';
W._1Co2_16='孰知主心而诲之乎、我侪乃有基督之心矣、';
W._1Co3_1='兄弟乎、我平昔与尔言、非视尔为属灵者、乃如属形躯者、在基督中之赤子、';
W._1Co3_2='我曾哺尔以乳、不以粮、因尔素未能食、今仍未能也、';
W._1Co3_3='盖尔尚属形躯、尔中有媢嫉争鬬、岂非属形躯、效世人而行乎、';
W._1Co3_4='或言我宗保罗、或言我宗亚波罗、尔曹非若世人乎、';
W._1Co3_5='亚波罗为谁、保罗为谁、无非执事、各依主之所赐、俾尔因之而信耳、';
W._1Co3_6='我树之、亚波罗灌之、惟上帝长之、';
W._1Co3_7='是以树者灌者皆无足数、惟长之之上帝而已、';
W._1Co3_8='树者灌者一也、各因其劳而得值、';
W._1Co3_9='盖我侪乃与上帝同劳者、尔曹为上帝之田、上帝之室、○';
W._1Co3_10='我依上帝所赐之恩、犹良工师置基、而他人建于其上、惟当各慎其如何建耳、';
W._1Co3_11='盖所置之基、即耶稣基督也、此外无能置他基者、';
W._1Co3_12='若有人以金银宝石、草木禾稿、建于基上、';
W._1Co3_13='各工必显、至日乃彰、盖以火昭著、各工如何、火必验之、';
W._1Co3_14='人于其上所建之工若存、则将得值、';
W._1Co3_15='若焚、则将受损、惟己得救、有若脱于火焉、○';
W._1Co3_16='岂不知尔乃上帝殿、上帝之神居尔衷乎、';
W._1Co3_17='人毁上帝殿、上帝必毁之、盖上帝殿乃圣、尔曹是也、○';
W._1Co3_18='勿自欺、尔中或于斯世自以为智者、则当为愚以成智、';
W._1Co3_19='盖斯世之智、于上帝为愚、记有之、主令智者自中其诡计、';
W._1Co3_20='又曰、主知智者之意念为虚、';
W._1Co3_21='是故勿以人而夸、盖万物属尔、';
W._1Co3_22='无论保罗、亚波罗、矶法、世界生死、今时来时、皆属于尔、';
W._1Co3_23='尔属基督、基督属上帝、';
W._1Co4_1='人当以我侪为基督之役、上帝奥秘之宰、';
W._1Co4_2='夫所求于宰者忠也、';
W._1Co4_3='我见拟于尔曹、或以人意拟之、我则视为细事、亦不自拟、';
W._1Co4_4='我不自觉有疚、然不以此见义、盖拟我者主也、';
W._1Co4_5='是以时未至、俱勿拟、待主临、必彰暗中之隐、发众心之谋、各由上帝得其褎焉、○';
W._1Co4_6='兄弟乎、我为尔故、以此比己与亚波罗、令尔学我侪、勿越经所载、勿彼此相炫、';
W._1Co4_7='谁使尔自异乎、尔何有而非受之乎、既受之、何自夸如未受乎、';
W._1Co4_8='尔曹已饱足、已富有、外乎我而秉权、我诚愿之、俾我偕尔秉权、';
W._1Co4_9='我思上帝、已置我侪使徒于末、如拟死者、作剧于世、为天使与人所观、';
W._1Co4_10='我侪缘基督而愚、尔在基督而智、我弱尔强、尔荣我辱、';
W._1Co4_11='迄今我侪饥渴、裸体受挞、靡有定处、';
W._1Co4_12='且服劳、躬亲操作、见诟则祝、遇窘则忍、';
W._1Co4_13='受谤则劝、成为世之污秽、物之尘垢、以迄于今、○';
W._1Co4_14='余书此、非以愧尔、乃警尔、如我爱子、';
W._1Co4_15='尔宗基督、虽有万师、而无多父、盖我在基督耶稣中、以福音生尔、';
W._1Co4_16='故劝尔效我、';
W._1Co4_17='缘此、遣提摩太就尔、彼乃宗主、为我爱子而忠诚者、令尔忆我于基督中所行、如我于诸会随在训诲者、';
W._1Co4_18='今有人意我不来而自矜、';
W._1Co4_19='如主许之、我必速就尔、非欲知自矜者之言、乃其能耳、';
W._1Co4_20='盖上帝国、不在言而在能、';
W._1Co4_21='尔何所欲乎、欲我以杖就尔乎、抑以仁慈与温柔之心乎、';
W._1Co5_1='风闻尔中淫乱、有烝其父之继室者、虽异邦亦未之有也、';
W._1Co5_2='尔犹自矜、而不哀伤、使行此者见摈于尔中、';
W._1Co5_3='我身违而心在、如我偕尔、而拟犯此者矣、';
W._1Co5_4='尔与我心会集、奉我主耶稣之名、且以其能、';
W._1Co5_5='付若人于撒但、以灭其形躯、使其灵得救于主耶稣之日、';
W._1Co5_6='尔之夸非善也、岂不知些须之酵、发全团乎、';
W._1Co5_7='尔当尽净旧酵、俾成新团、如无酵然、盖我侪之逾越羔已见宰、即基督也、';
W._1Co5_8='故我侪当守节、不以旧酵、不以暴很邪恶之酵、惟以纯净诚实之无酵饼焉、○';
W._1Co5_9='昔我以书遗尔、勿与淫者交、';
W._1Co5_10='然非概谓斯世之淫者、与贪婪、苛索、拜像者、若然、则尔必离乎世矣、';
W._1Co5_11='今我以书遗尔、若有名为兄弟、而淫乱、贪婪、拜像、诟詈、沈湎、苛索、则勿与之交、亦勿与之共食、';
W._1Co5_12='盖会外者与我何涉而拟之、尔之所拟、非会内者乎、';
W._1Co5_13='会外者、上帝拟之、尔中之恶者、尔其摈之、';
W._1Co6_1='尔中或有相争、敢讼于不义者前、而不于圣徒前乎、';
W._1Co6_2='岂不知圣徒将鞫世乎、世且为尔鞫、而不堪鞫细事乎、';
W._1Co6_3='岂不知我侪将鞫天使、况此生之事乎、';
W._1Co6_4='若此生之事是鞫、乃使会中之卑无足数者鞫之耶、';
W._1Co6_5='我言此以愧尔、岂尔中无一智者、能判兄弟乎、';
W._1Co6_6='乃兄弟相讼、且于不信者之前乎、';
W._1Co6_7='夫尔曹相讼、其失已甚、盍宁受枉受亏乎、';
W._1Co6_8='乃反作枉作亏、且于兄弟也、';
W._1Co6_9='岂不知不义者不得承上帝国乎、毋受惑、凡淫乱、拜像、行奸、为娈童、比顽童、';
W._1Co6_10='盗窃、贪婪、沈湎、诟詈、苛索者、皆不得承上帝国也、';
W._1Co6_11='尔中素有如是者、惟以主耶稣基督名、及我上帝之神、已洗涤成圣、而见义焉、○';
W._1Co6_12='凡物皆宜于我、然不尽有益、凡物皆宜于我、然不受其制、';
W._1Co6_13='食为腹、腹为食、而上帝将悉败之、惟身非为淫、乃为主、主为身、';
W._1Co6_14='上帝曾起主、亦将以其能起我侪、';
W._1Co6_15='岂不知尔身乃基督之肢乎、以基督之肢、为娼妓之肢可乎、必不可也、';
W._1Co6_16='岂不知合于娼妓者、即与之一体乎、故曰、二者成为一体、';
W._1Co6_17='惟合于主者、即与主一灵也、';
W._1Co6_18='当避淫行、人之干罪、皆在身外、惟行淫者、干罪于己身也、';
W._1Co6_19='岂不知上帝赐圣神于尔衷、而尔身乃圣神之殿乎、且尔非己有也、';
W._1Co6_20='盖尔以值见购、故当以身荣上帝焉、';
W._1Co7_1='论及尔所书者、则男不近女为善、';
W._1Co7_2='然为淫故、夫各有其妇、妇各有其夫、';
W._1Co7_3='夫当予妇以所宜、妇于夫亦然、';
W._1Co7_4='妇不得自主其身、惟夫主之、夫亦不得自主其身、惟妇主之、';
W._1Co7_5='勿相负、惟彼此契合、暂务祈祷、乃可相离、后仍相聚、以免情不自禁、撒但因之试尔、';
W._1Co7_6='我言此、许也、非命也、';
W._1Co7_7='我愿众皆如我、但各得其赐于上帝、一如此、一如彼、○';
W._1Co7_8='我谓未嫁娶者与嫠妇、若恒如我则善、';
W._1Co7_9='倘不能自制、嫁娶可也、盖嫁娶愈于欲烁也、';
W._1Co7_10='若已嫁娶者、我则命之、然非我也、乃主也、曰、妇勿去夫、';
W._1Co7_11='若去之、则无他适、或仍与夫和、夫亦勿弃妇、';
W._1Co7_12='语其余、我也、非主也、如兄弟有妇不信、彼愿同居、则勿弃之、';
W._1Co7_13='妇有夫不信、彼愿同居、则勿弃之、';
W._1Co7_14='盖不信之夫以妇圣、不信之妇以夫圣、不然、则子女不洁、而今俱圣矣、';
W._1Co7_15='若不信者欲去、则听之、兄弟姊妹、于此俱无束缚、盖上帝召我以和也、';
W._1Co7_16='为妇者焉知能救尔夫否乎、为夫者焉知能救尔妇否乎、';
W._1Co7_17='惟当各依主之颁赐、并如上帝所召而行、我命诸会亦如是、';
W._1Co7_18='人既受割而见召、则勿废割、人未受割而见召、则勿受割、';
W._1Co7_19='割与不割、皆无足重、惟守上帝诫而已、';
W._1Co7_20='各宜止于见召时之分、';
W._1Co7_21='尔为奴而见召、勿以为虑、若能得释、宁安之、';
W._1Co7_22='盖为奴而见召于主、则为主所释、自由而见召、则为基督之奴、';
W._1Co7_23='尔乃以值见购、勿为人奴、';
W._1Co7_24='兄弟乎、各宜与上帝偕而止于见召时之分焉、○';
W._1Co7_25='论及处女、我未奉主命、惟蒙主矜恤以为忠、则以己意示之、';
W._1Co7_26='我意因今时之艰、守其素者为善、';
W._1Co7_27='既系于妇、勿求释、未系于妇、勿求娶、';
W._1Co7_28='尔娶非罪、处女嫁亦非罪、但若辈形躯必遭难、愿尔免之、';
W._1Co7_29='兄弟乎、我姑言之、时日促矣、今而后有妻者当如无妻、';
W._1Co7_30='哭者如无哭、喜者如无喜、购者如无有、';
W._1Co7_31='用此世者当如不妄用、盖斯世之情状逝矣、';
W._1Co7_32='我欲尔无所虑、无妻者虑主之事、如何悦主、';
W._1Co7_33='有妻者虑世之事、如何悦妻、';
W._1Co7_34='妇与处女亦有别、无夫者虑主之事、欲身与灵皆圣、有夫者虑世之事、如何悦夫、';
W._1Co7_35='我言此、为益尔、非缚尔、乃所宜然、俾尔专于事主、心无纷扰、';
W._1Co7_36='或虑待其处女非宜、妙龄已过、事有当行、随所欲亦无罪、婚嫁可也、';
W._1Co7_37='人若坚心而无所迫、自行其志、定意留其处女、亦为善也、';
W._1Co7_38='如是、嫁之者善、不嫁之者尤善、';
W._1Co7_39='夫在妇系、夫死妇脱、任所欲嫁、惟宗主者乃可、';
W._1Co7_40='我意不嫁更为有福、且思我有上帝之神也、';
W._1Co8_1='至于祭像之物、我知我众皆有知识、第知识致骄矜、惟仁爱乃建立、';
W._1Co8_2='若人自以为知、则所当知者、尚未知也、';
W._1Co8_3='人爱上帝、则为上帝所知矣、';
W._1Co8_4='夫食祭像之物、我知在世之像为虚、上帝乃唯一无他、';
W._1Co8_5='虽称神者不一、或在天、或在地、如有多神多主、';
W._1Co8_6='而我侪有一上帝、天父是也、万物本之、我侪归之、且有一主、耶稣基督是也、万物由之、我侪亦由之、';
W._1Co8_7='然人不皆有此知识、至今有习于偶像者、每食若以为祭物然、彼之良心既弱、故见浼焉、';
W._1Co8_8='非所食者、使我悦于上帝、不食无损、食亦无益、';
W._1Co8_9='惟宜慎之、恐尔之自由、为弱者之窒碍也、';
W._1Co8_10='或见尔有知识者、席坐偶像之庙、其人良心尚弱、岂不果于食祭像之物乎、';
W._1Co8_11='懦弱之兄弟、基督为之死、乃因尔知识而沦亡、';
W._1Co8_12='尔如是获罪于兄弟、伤其懦弱之良心、乃获罪于基督矣、';
W._1Co8_13='故食物若碍我兄弟、则我永不食肉、免其碍之也、';
W._1Co9_1='我非自由乎、非使徒乎、非曾见我主耶稣乎、尔曹非我宗主之工乎、';
W._1Co9_2='我于他人、设非使徒、于尔曹则诚是、盖尔在主中、即我为使徒之印证也、';
W._1Co9_3='有诘我者、我以此白之、';
W._1Co9_4='我岂无权式饮式食乎、';
W._1Co9_5='岂无权娶信女、携之同行、如他使徒、及主之兄弟、与矶法乎、';
W._1Co9_6='抑我及巴拿巴、独无权不操作乎、';
W._1Co9_7='谁作军士自备饷乎、谁植葡萄园不食其果乎、谁牧畜不食其乳乎、';
W._1Co9_8='我岂依人意而言、律非亦如是言乎、';
W._1Co9_9='盖摩西律载云、踏谷之牛、勿笼其口、上帝之意岂在牛乎、';
W._1Co9_10='非概为我侪言之乎、固为我侪而书也、因耕者当以所望而耕、打谷者宜有共得之望、';
W._1Co9_11='我侪播尔以属乎灵者、则获尔属乎身者、岂为过乎、';
W._1Co9_12='他人且操此权、况我侪乎、然我侪不为也、宁凡事容忍、免阻基督福音、';
W._1Co9_13='岂不知事圣事者食诸殿、侍祭坛者与于坛乎、';
W._1Co9_14='主命宣福音者以福音而生亦如是、';
