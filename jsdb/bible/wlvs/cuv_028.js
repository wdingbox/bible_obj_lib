W._Jos1_1='耶和华仆摩西死后、耶和华谕摩西从者、嫩之子约书亚曰、';
W._Jos1_2='我仆摩西死矣、今尔与民起而济此约但、往我所赐以色列族之地、';
W._Jos1_3='凡尔足所履之处、我悉以锡尔、如我昔与摩西所言、';
W._Jos1_4='自旷野暨利巴嫩、至伯拉大河、赫族全地、爰及大海日入之所、咸为尔境、';
W._Jos1_5='尔之毕生、无人能御尔、我必偕尔、如昔偕摩西然、必不遗尔、不弃尔也、';
W._Jos1_6='强乃心、壮乃志、以尔必导斯民、得我誓赐其祖之地、';
W._Jos1_7='惟当强乃心、壮乃志、悉守我仆摩西命尔之律、而遵行之、勿偏于左、勿偏于右、俾尔无论何往、靡不亨通、';
W._Jos1_8='惟此律书、勿离尔口、昼夜思维、守其所录、致获坦途、而得利达、';
W._Jos1_9='我岂不命尔乎、强乃心、壮乃志、勿畏葸、勿恐惶、无论何往、尔上帝耶和华与尔偕焉、○';
W._Jos1_10='于是约书亚命民间有司曰、';
W._Jos1_11='巡营谕民、宜备糇粮、三日之内、必济约但、入据尔上帝耶和华赐尔为业之地、';
W._Jos1_12='时、约书亚语流便人、迦得人、及玛拿西支派之半曰、';
W._Jos1_13='尔当追念耶和华仆摩西谕尔之言云、尔上帝耶和华既已锡尔绥安、亦必锡尔斯土、';
W._Jos1_14='尔之妻孥牲畜、可留于约但东、摩西予尔之地、惟尔勇士、必皆执兵、先尔兄弟而济以助之、';
W._Jos1_15='迨耶和华锡尔兄弟绥安、如锡于尔、使之亦得尔上帝耶和华所赐之地、后乃返得尔业、即耶和华仆摩西所予约但东日出之地、';
W._Jos1_16='对曰、凡尔所谕、我必行之、凡尔所遣、我必往焉、';
W._Jos1_17='昔我诸事听从摩西、今亦如是听从尔、惟愿尔上帝耶和华偕尔、如偕摩西然、';
W._Jos1_18='凡逆尔命、不遵尔所谕者、必致之死、惟当强乃心、壮乃志、';
W._Jos2_1='嫩之子约书亚由什亭潜遣二谍、曰、往窥其地及耶利哥、二人遂往、入宿妓室、妓名喇合、';
W._Jos2_2='或告耶利哥王曰、今夜有以色列人至此察地、';
W._Jos2_3='耶利哥王遣人谓喇合曰、诣尔入尔室者、当携之出、盖彼为察全地而来、';
W._Jos2_4='妇匿二人、则曰、其人诚至此、我不知其奚自、';
W._Jos2_5='昏暮闭邑门时、其人出矣、不知何往、速追必及、';
W._Jos2_6='妇已引之陟屋巅、以所陈麻秸藏之、';
W._Jos2_7='使者由约但津之道而追、既出、邑门遂闭、';
W._Jos2_8='二人未寝、妇陟屋巅就之、';
W._Jos2_9='曰、耶和华以此地赐尔、我所知也、缘尔之故、吾侪畏惧、斯土之民丧胆、';
W._Jos2_10='尔出埃及时、耶和华使红海之水涸于尔前、约但东之亚摩利二王西宏及噩、为尔所灭、我已闻之、';
W._Jos2_11='我侪闻而心怯、以尔之故、无不气馁者、盖尔上帝耶和华、乃上天下地之上帝也、';
W._Jos2_12='今我以仁慈待尔、请指耶和华而誓、亦必以仁慈待我父家、示我以实证、';
W._Jos2_13='保存我父母、兄弟姊妹、及凡所有、拯我性命、免于死亡、';
W._Jos2_14='二人曰、尔若不泄我事、我以己命代尔、迨耶和华予我地时、我必以仁慈诚实待尔、';
W._Jos2_15='妇之居室、在于城垣、遂以绳缒二人、由牖而下、';
W._Jos2_16='谓之曰、当往于山、免追者遇尔、自匿三日、迨追者返、然后前行、';
W._Jos2_17='二人曰、尔使我所发之誓、我必守之而无咎、';
W._Jos2_18='我侪至斯土时、尔须以此绛绳、系于缒我之牖、集尔父母兄弟、及父全家、入于此室、';
W._Jos2_19='凡出尔门、入衢遇害、血归其首、我则无辜、惟偕居尔家者、有人害之、血归我首、';
W._Jos2_20='如泄我事、则尔使我所发之誓、与我无与、';
W._Jos2_21='曰、可如尔言以行、遂遣之去、以绛绳系于牖、';
W._Jos2_22='二人至山、居之三日、待追者返、追者沿途求之不获、';
W._Jos2_23='二人下山、济河而返、至嫩之子约书亚、以所遇者悉告之、';
W._Jos2_24='又曰、耶和华果以全地付我、斯土之民、尽为我而丧胆、';
W._Jos3_1='约书亚夙兴、偕以色列众离什亭、至约但、未济而宿、';
W._Jos3_2='越三日、有司巡营、';
W._Jos3_3='谕民曰、尔见利未人祭司舁尔上帝耶和华之约匮、则离尔所、从诸其后、';
W._Jos3_4='相距约二千肘、不可近前、藉知当行之途、昔尔所未行者、';
W._Jos3_5='约书亚告民曰、尔当洁己、明日耶和华将行奇事于尔中、';
W._Jos3_6='又告祭司曰、当舁约匮、先民而济、祭司遂舁约匮、先民而行、';
W._Jos3_7='耶和华谕约书亚曰、自今日始、我将使尔为大于以色列众前、俾知我今偕尔、如昔偕摩西然、';
W._Jos3_8='当命舁约匮之祭司、至约但滨、立于水中、';
W._Jos3_9='约书亚告以色列人曰、尔曹前来、听尔上帝耶和华之言、';
W._Jos3_10='又曰、尔可知维生上帝在于尔中、必于尔前驱逐迦南人、赫人、希未人、比利洗人、革迦撒人、亚摩利人、耶布斯人、';
W._Jos3_11='全地主宰之约匮、先尔而入约但河中、';
W._Jos3_12='今在以色列支派中、当简十二人、每支派一人、';
W._Jos3_13='祭司舁全地主宰耶和华之约匮、立足约但水中时、水必断流、自上而下之水、必立为堆、';
W._Jos3_14='民既离幕、欲济约但、祭司舁约匮先民而行、';
W._Jos3_15='时值收获、约但水溢于岸、舁约匮之祭司至河、足濡于水、';
W._Jos3_16='自上而下之水、遂立为堆、相离甚远、在撒拉但旁之亚当邑、其流于亚拉巴盐海之水悉绝、民乃由耶利哥相对之处而济、';
W._Jos3_17='舁耶和华约匮之祭司、稳立燥土、在约但河中、待以色列族尽由陆地、而过约但、';
W._Jos4_1='民众既济约但、耶和华谕约书亚曰、';
W._Jos4_2='当于民中简十二人、每支派一人、';
W._Jos4_3='命之曰、自约但河中、祭司立足之所、取石十二、携之过河、置于今夜宿处、';
W._Jos4_4='约书亚乃召所备之以色列人十二、每支派一人、';
W._Jos4_5='谓之曰、入约但河、至尔上帝耶和华之匮前、按以色列支派之数、各取一石、荷之以肩、';
W._Jos4_6='以为证于尔中、异日尔子孙问尔曰、此石何意、';
W._Jos4_7='则曰、昔耶和华之约匮济约但、水绝流于其前、此石永为以色列人之志、';
W._Jos4_8='以色列人按其支派之数、自约但中取石十二、携至宿处而置之、遵耶和华谕约书亚之命、';
W._Jos4_9='约书亚又立石十二于约但河中、在舁约匮祭司立足之所、至今犹存、';
W._Jos4_10='舁匮之祭司立约但中、待耶和华命约书亚谕民之事、摩西所命约书亚者、行之已毕、民济甚速、';
W._Jos4_11='民既尽济、耶和华之匮与祭司亦济、为民目击、';
W._Jos4_12='流便人、迦得人、及玛拿西支派之半、遵摩西所言、执兵先以色列人而济、';
W._Jos4_13='备战者约四万、于耶和华前济河、至耶利哥平原以待战、';
W._Jos4_14='是日耶和华使约书亚为大于以色列众前、毕生民畏之、如畏摩西然、○';
W._Jos4_15='耶和华谕约书亚曰、';
W._Jos4_16='命舁法匮之祭司、自约但而上、';
W._Jos4_17='乃命之曰、尔其自约但而上、';
W._Jos4_18='舁耶和华约匮之祭司、既自约但而上、立足陆地、河水复流原处、涨溢于岸如故、';
W._Jos4_19='正月十日、民自约但而上、建营于耶利哥东界之吉甲、';
W._Jos4_20='自河中所取之十二石、约书亚立之于吉甲、';
W._Jos4_21='谓以色列人曰、异日尔之子孙、问其祖父曰、此石何意、';
W._Jos4_22='可告之曰、昔以色列人由陆地过约但、';
W._Jos4_23='盖尔上帝耶和华使约但水涸于尔前、以待尔济、如昔使红海涸于我前、以待我济然、';
W._Jos4_24='使地上亿兆、皆知耶和华手有巨能、俾尔寅畏尔上帝耶和华、至于永世、';
W._Jos5_1='约但西亚摩利列王、海滨迦南列王、闻耶和华使约但水涸于以色列人前、以待其济、则为之心怯而气馁、○';
W._Jos5_2='时、耶和华谕约书亚曰、以石制刀、复为以色列人行割、';
W._Jos5_3='约书亚遂以石制刀、为以色列人行割于阿珥拉山、';
W._Jos5_4='其所以行此、因出埃及之众、所有丁男战士、出埃及后、皆死于旷野途间也、';
W._Jos5_5='凡出埃及之民、俱已受割、惟生于旷野途间者、未之受焉、';
W._Jos5_6='盖以色列人游行旷野、历四十年、迨出埃及民之战士皆死、以其不遵耶和华命故也、耶和华昔所誓于列祖、必锡我侪流乳与蜜之地、今则发誓、不许见之、';
W._Jos5_7='彼之子孙、耶和华所使似续者、途间未受割、约书亚为彼行之、';
W._Jos5_8='行割已毕、民在营中、各居其所、以待痊愈、';
W._Jos5_9='耶和华谕约书亚曰、埃及之辱、我今使之转离乎尔、故其地名曰吉甲、至于今日、○';
W._Jos5_10='以色列人建营于吉甲、至月之十四日夕、守逾越节于耶利哥平原、';
W._Jos5_11='翌日、民食其地所产、无酵之饼、火烘之谷、';
W._Jos5_12='既食其地所产、翌日玛那遂止、以色列人不复得之、是年食迦南土产、○';
W._Jos5_13='约书亚近耶利哥时、举目见有一人、拔刃对立、约书亚就而问曰、尔为我乎、为敌乎、';
W._Jos5_14='曰、非也、我来为耶和华军长、约书亚遂伏地拜曰、我主谕仆何词、';
W._Jos5_15='耶和华军长曰、尔所立者圣地也、解尔足履、约书亚遵命而行、';
W._Jos6_1='耶利哥缘以色列人、严闭邑门、无人出入、';
W._Jos6_2='耶和华谕约书亚曰、我以耶利哥、及其王与勇士、悉付尔手、';
W._Jos6_3='尔诸战士、日当绕城一周、六日皆然、';
W._Jos6_4='祭司七人、当执七角、行于匮前、越至七日、绕城七次、祭司吹角、';
W._Jos6_5='吹角声长、尔曹闻之、众当大声而呼、城垣则圮、民各直前、';
W._Jos6_6='嫩之子约书亚召诸祭司曰、当舁耶和华约匮、祭司七人执七角、行于匮前、';
W._Jos6_7='又谕民曰、前往绕城、战士行于耶和华匮前、';
W._Jos6_8='谕民已毕、祭司七人执七角、行于耶和华前而吹之、耶和华约匮随其后、';
W._Jos6_9='战士行于吹角之祭司前、后队行于匮后、祭司且行且吹其角、';
W._Jos6_10='约书亚命民曰、勿号呼、勿发声、勿出言、迨我命尔号呼之日、始可号呼、';
W._Jos6_11='遂使耶和华匮绕城一次、返营而宿、○';
W._Jos6_12='诘朝、约书亚夙兴、祭司舁耶和华匮、';
W._Jos6_13='祭司七人执七角、行于耶和华匮前而吹之、战士行于其前、后队行于耶和华匮后、祭司且行且吹其角、';
W._Jos6_14='次日绕城一次、而返于营、如是者六日、';
W._Jos6_15='越至七日、黎明夙兴、绕城如前、惟是日七次、';
W._Jos6_16='绕至七次、祭司吹角、约书亚谕民曰、尔其号呼、盖耶和华以城付尔、';
W._Jos6_17='城暨所有、必归耶和华以灭之、惟妓喇合、及其全家、可俾生存、以其曾匿我侪所遣之使也、';
W._Jos6_18='当灭之物、尔宜慎而远之、免取当灭之物、使以色列营服诅而遭祸、';
W._Jos6_19='金银暨铜铁诸器、悉归耶和华为圣、入于其库、';
W._Jos6_20='于是民众号呼、祭司吹角、民闻角声、遂大号呼、城垣则圮、众各直入、而取其城、';
W._Jos6_21='邑中男女老幼、牛羊与驴、皆以刃歼之、';
W._Jos6_22='约书亚命窥地之二人曰、入妓之室、以妇及其所有、携之而出、循尔所誓、';
W._Jos6_23='少年二谍遂入、以喇合、与其父母兄弟、及凡所有、并其亲属、携之而出、置以色列营外、';
W._Jos6_24='众以火毁其城、暨其中所有、惟金银及铜铁诸器、置于耶和华室之库、';
W._Jos6_25='约书亚因妓喇合曾匿所遣窥耶利哥之使、故生存之、与其父家、及凡所有、使居以色列中、至于今日、';
W._Jos6_26='时、约书亚以誓戒众曰、起而重建耶利哥城者、必服诅于耶和华、筑基时、必丧长子、置门时、必丧季子、';
W._Jos6_27='耶和华与约书亚偕、其声名洋溢乎四方、';
W._Jos7_1='以色列人缘当灭之物而获罪、盖犹大支派、谢拉曾孙、撒底孙、迦米子亚干、取当灭之物、致耶和华怒以色列人、○';
W._Jos7_2='约书亚自耶利哥、遣人往伯特利东近伯亚文之艾、告之曰、往窥其地、遂往窥之、';
W._Jos7_3='返见约书亚曰、艾人维寡、毋劳民众皆往、二三千人斯可击之、';
W._Jos7_4='于是约三千人往彼、为艾人所败而遁、';
W._Jos7_5='艾人杀其三十六人、自邑门追之、至示巴琳、击之于阪、民遂丧胆、荏弱如水、';
W._Jos7_6='约书亚裂衣、与以色列长老蒙尘于首、在耶和华匮前、伏地至暮、';
W._Jos7_7='约书亚曰、噫、主耶和华欤、何为导斯民过约但、付我于亚摩利人手、以灭我乎、我愿仍居约但东为幸、';
W._Jos7_8='主欤、以色列人背敌而遁、余复何言、';
W._Jos7_9='迦南族与此地居民闻之、必围困我、灭我名于天下、而尔为尔大名、将何为耶、';
W._Jos7_10='耶和华谕约书亚曰、起、何为伏地若此、';
W._Jos7_11='以色列人犯罪、背我所命之约、擅取当灭之物、匿于己器、行窃作伪、';
W._Jos7_12='故以色列人见诅、不能御敌、背敌而遁、若不除当灭之物于尔中、我必不复偕尔、';
W._Jos7_13='起、使民自洁、谕之曰、自洁以备明日、盖以色列之上帝耶和华云、以色列欤、尔中匿有当灭之物、非先除之、不能御敌、';
W._Jos7_14='诘朝必循支派而至、耶和华所取支派、必循宗族而至、耶和华所取宗族、必循室家而至、耶和华所取室家、必使尽人而至、';
W._Jos7_15='被取之人、匿有当灭之物、必毁其人、及凡所有、缘背耶和华之约、妄为于以色列中也、';
W._Jos7_16='翌日、约书亚夙兴、使以色列人循其支派而至、取犹大支派、';
W._Jos7_17='使犹大宗族至、而取谢拉族、使谢拉族至、而取撒底、';
W._Jos7_18='使其室家尽人而至、则取犹大支派、谢拉曾孙、撒底孙、迦米子亚干、';
W._Jos7_19='约书亚谓亚干曰、我子欤、尔当归荣于以色列之上帝耶和华、向之认罪、以尔所行告我、毋隐、';
W._Jos7_20='亚干对曰、我诚获罪于以色列之上帝耶和华、所行如是、';
W._Jos7_21='我于所夺之物中、见有示拿之美衣、及银二百舍客勒、金铤五十舍客勒、则贪而取之、今在我幕、匿于地中、银在其下、';
W._Jos7_22='约书亚遣人趋至厥幕、其衣果藏于幕、银在其下、';
W._Jos7_23='乃自幕中取出、携至约书亚及以色列众、置于耶和华前、';
W._Jos7_24='约书亚同以色列众、取谢拉裔亚干、与银衣金铤、暨子女牛羊驴幕、及凡所有、携至亚割谷、';
W._Jos7_25='约书亚曰、尔何贻祸我侪、今日耶和华必祸尔、于是以色列人以石击之、以火焚之、及其全家、';
W._Jos7_26='堆石其上、至今犹存、耶和华乃息其烈怒、故其地名曰亚割谷、至于今日、';
W._Jos8_1='耶和华谕约书亚曰、勿畏葸、勿恐惶、起率军旅往艾、我以艾王、与其民邑地、悉付尔手、';
W._Jos8_2='宜待艾与其王、如昔之待耶利哥与其王然、惟所获之货财牲畜、尔曹可取为己有、当设伏于邑西、';
W._Jos8_3='约书亚与军旅皆起、欲往于艾、遂简勇士三万、夤夜遣之、';
W._Jos8_4='命之曰、伏于邑西、距城勿甚远、咸备以战、';
W._Jos8_5='我与所率民众、近于其邑、彼必如昔出而攻我、我则遁逃、';
W._Jos8_6='诱之出而追我、远离其邑、自谓其人遁逃如昔、';
W._Jos8_7='我既遁逃、尔则起自伏所、而取其邑、尔上帝耶和华必付之于尔手、';
W._Jos8_8='既取邑、必焚之、遵耶和华所言、此我所命尔者、';
W._Jos8_9='约书亚既遣之、遂往艾西、伏于伯特利与艾之间、是夜约书亚宿于民中、○';
W._Jos8_10='诘朝、约书亚夙兴、核其民众、偕以色列长老、先民往艾、';
W._Jos8_11='所从军旅、近于邑前、建营艾北、有谷间于营艾、';
W._Jos8_12='又简五千人伏于艾西、在伯特利与艾之间、';
W._Jos8_13='民之全军列于邑北、伏兵列于邑西、是夜约书亚至谷中、';
W._Jos8_14='艾王见之、与民夙兴、急出、至亚拉巴前、克期与以色列人战、不知邑西有伏兵也、';
W._Jos8_15='约书亚与以色列众佯为败北、循野之道而遁、';
W._Jos8_16='艾民咸集、追袭约书亚、被诱离邑、';
W._Jos8_17='艾与伯特利、不留一男、悉追以色列族、邑门不闭、';
W._Jos8_18='耶和华谕约书亚曰、以所执之戟指艾、我必付之尔手、约书亚以戟指之、';
W._Jos8_19='既举手、伏兵急起、离伏所、趋入邑而取之、即焚以火、';
W._Jos8_20='艾人回顾、望见邑中烟焰冲天、欲遁、左右维艰、遁于野之以色列人、转而攻追之者、';
W._Jos8_21='约书亚与以色列众、见伏兵已取邑、邑中烟焰上腾、反杀艾人、';
W._Jos8_22='伏兵亦出邑击之、艾人困于其中、以色列人前后击之、靡有孑遗、无得脱者、';
W._Jos8_23='生擒艾王、解至约书亚、';
W._Jos8_24='以色列人在田野、既尽杀所追之艾人、使殒于刃、乃返于邑、以刃屠之、';
W._Jos8_25='是日艾民亡者、男女计一万二千人、';
W._Jos8_26='盖约书亚执戟指艾、不缩其手、迨及尽灭其民、';
W._Jos8_27='惟邑中之牲畜货财、以色列人取而归己、遵耶和华谕约书亚之命、';
W._Jos8_28='约书亚焚艾、使永为邱墟、荒废至今、';
W._Jos8_29='悬艾王于木、至于暮、日入时、循约书亚命、取尸下木、投诸邑门、垒石为堆、至今犹存、○';
W._Jos8_30='时、约书亚为以色列之上帝耶和华、建坛于以巴路山、';
W._Jos8_31='乃循耶和华仆摩西所命以色列人、摩西律书所载、以原石未加铁器者建坛、民众为耶和华献燔祭、及酬恩祭于其上、';
W._Jos8_32='约书亚在彼、于以色列人前、以摩西所书法律、录之于石、';
W._Jos8_33='以色列众、与长老、有司、士师、或宗族、或宾旅、咸立于匮之左右、在舁耶和华约匮之利未人祭司前、其半向基利心山、其半向以巴路山、为以色列人祝嘏、循耶和华仆摩西所命、';
W._Jos8_34='厥后、约书亚宣读律书所载祝诅诸言、';
W._Jos8_35='摩西所命者、约书亚于以色列会众、与其妇孺、及其中宾旅前、悉宣读之、不遗一词、';
