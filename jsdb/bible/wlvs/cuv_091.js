W._Jer35_1='当犹大王约西亚子约雅敬时、耶和华谕耶利米曰、';
W._Jer35_2='往利甲家与之言、导之诣耶和华室、入屋饮之以酒、';
W._Jer35_3='我遂携哈巴洗尼雅孙、雅利米雅子雅撒尼亚、及其昆弟诸子、暨利甲全家、';
W._Jer35_4='导至耶和华室、入上帝仆伊基大利子哈难诸子之屋、其屋邻于牧伯之屋、在沙龙子阍人玛西雅屋之上、';
W._Jer35_5='我取爵与杯盈以酒、置利甲人前、语之曰、饮酒、';
W._Jer35_6='彼曰、我侪不饮酒、缘我祖利甲子约拿达命我曰、尔及子孙、永勿饮酒、';
W._Jer35_7='勿建室、勿播种、勿植葡萄园、亦勿有之、毕生居幕、则延年于羇旅之地、';
W._Jer35_8='我祖利甲子约拿达所嘱者、我悉遵之、我与妻室子女、毕生不饮酒、';
W._Jer35_9='亦不建室以居、无葡萄园、田畴谷种、';
W._Jer35_10='惟居于幕、悉遵我祖约拿达所命而行、';
W._Jer35_11='巴比伦王尼布甲尼撒入境时、我侪因惧迦勒底人、及亚兰军旅、则曰、其上耶路撒冷、故我侪居于此、○';
W._Jer35_12='耶和华谕耶利米曰、';
W._Jer35_13='万军之耶和华、以色列之上帝曰、往告犹大人、暨耶路撒冷居民曰、耶和华云、尔不受教、不听我言乎、';
W._Jer35_14='利甲子约拿达命其子孙勿饮酒之言、彼众遵之、迄今听从祖命、而不饮酒、惟我虽夙兴而训尔、尔不我听、';
W._Jer35_15='我亦遣我仆诸先知、夙兴而遣之曰、尔各转离恶途、改正其行、不从他神而服事之、则得居于我所锡尔、及尔列祖之地、惟尔不侧耳以听、不从我言、';
W._Jer35_16='利甲子约拿达子孙、遵其先人所命、乃斯民不听从我、';
W._Jer35_17='故万军之上帝耶和华、以色列之上帝曰、我必降所言之灾于犹大人、及耶路撒冷居民、以我谕之而彼不听、召之而彼不应也、';
W._Jer35_18='耶利米语利甲家曰、万军之耶和华、以色列之上帝云、因尔从尔祖约拿达之命、守其诸诫、行其所谕、';
W._Jer35_19='故利甲子约拿达、必永不乏人、侍于我前、万军之耶和华、以色列之上帝言之矣、';
W._Jer36_1='犹大王约西亚子约雅敬四年、耶和华谕耶利米曰、';
W._Jer36_2='尔取一卷、以我自约西亚时、迄于今日、责以色列犹大、及诸国、所谕尔之言、书于其上、';
W._Jer36_3='庶犹大家得闻我所欲降之灾、则各转离恶途、致我赦其愆尤罪戾、';
W._Jer36_4='耶利米遂召尼利亚子巴录至、巴录以耶利米口传耶和华所谕之言、书之于卷、';
W._Jer36_5='耶利米命巴录曰、我被幽禁、不能诣耶和华室、';
W._Jer36_6='尔往、以我口所传、尔所书于卷之耶和华言、在耶和华室、于禁食之期诵之、俾民闻之、亦使自犹大诸邑而来之人闻之、';
W._Jer36_7='庶斯民在耶和华前祈祷、各转离其恶途、盖耶和华所言加于斯民之忿怒甚大也、';
W._Jer36_8='尼利亚子巴录、循先知耶利米所命、在耶和华室、诵卷中耶和华之言、○';
W._Jer36_9='犹大王约西亚子约雅敬五年九月、耶路撒冷居民、及自犹大诸邑、至耶路撒冷之众、宣告禁食于耶和华前、';
W._Jer36_10='巴录在耶和华室、上院新门之场、沙番子缮写基玛利雅之屋、诵卷中耶利米之言、俾众闻之、';
W._Jer36_11='沙番孙、基玛利雅子米该亚、既闻卷中耶和华之言、';
W._Jer36_12='则诣王宫、入缮写之屋、见诸牧伯、即缮写以利沙玛、示玛雅子第莱雅、亚革波子以利拿单、沙番子基玛利雅、哈拿尼雅子西底家、所有牧伯、咸坐于彼、';
W._Jer36_13='米该亚以在巴录诵卷时、所闻之言、悉告之、';
W._Jer36_14='诸牧伯遣古示曾孙、示利米雅孙、尼探雅子犹底、诣巴录曰、携尔所诵、俾民听闻之卷而至、尼利亚子巴录、遂携卷而至、';
W._Jer36_15='众语之曰、坐而诵之、俾我闻焉、巴录诵之使闻、';
W._Jer36_16='众闻斯言、则惧、转而相视、语巴录曰、我必以斯言告王、';
W._Jer36_17='又问巴录曰、尔若何由其口而书此言、请以告我、';
W._Jer36_18='巴录曰、彼以口述于我、我以墨书于卷也、';
W._Jer36_19='牧伯谓巴录曰、尔与耶利米宜往匿、毋令人知尔所在、';
W._Jer36_20='牧伯藏其卷于缮写以利沙玛之屋、入院见王、悉述斯言、使王听之、';
W._Jer36_21='王遣犹底往取其卷、遂自缮写以利沙玛屋、取之而至、诵之、使王及侍侧之牧伯闻之、';
W._Jer36_22='时维九月、王坐御寒之室、有炉爇于其前、';
W._Jer36_23='犹底诵竟三四篇、王以书刀割之、投诸炉火、迨卷尽焚、';
W._Jer36_24='王及臣仆虽闻斯言、不畏惧、不裂衣、';
W._Jer36_25='且以利拿单、第莱雅、基玛利雅求王、勿焚其卷、而王弗听、';
W._Jer36_26='王命王子耶拉篾、与亚斯列子西莱亚、亚伯叠子示利米雅、执缮写巴录、及先知耶利米、然耶和华匿之、○';
W._Jer36_27='王既焚卷、上有巴录由耶利米口所书之言、耶和华谕耶利米曰、';
W._Jer36_28='复取一卷、以犹大王约雅敬所焚前卷之言、书于其上、';
W._Jer36_29='且论犹大王约雅敬曰、耶和华云、尔焚其卷曰、汝奚录于上云、巴比伦王必至、毁灭斯土、使其人畜俱泯、';
W._Jer36_30='故耶和华论犹大王约雅敬曰、彼必无人坐大卫之位、其尸被掷于外、昼受暑、夜经霜、';
W._Jer36_31='我必因其罪愆罚之、与其子孙臣仆、降所言之灾于彼、及耶路撒冷居民、犹大之众、而彼不听、';
W._Jer36_32='耶利米复取一卷、畀尼利亚子缮写巴录、彼由耶利米口、以犹大王约雅敬所焚前卷之言、书于其上、又增多词、其义相同、';
W._Jer37_1='约西亚子西底家、代约雅敬子哥尼雅、为王于犹大地、乃巴比伦王尼布甲尼撒立之也、';
W._Jer37_2='耶和华藉先知耶利米所谕之言、彼与其臣仆、及斯土之民、咸不听从、○';
W._Jer37_3='西底家王遣示利米雅子犹甲、与祭司玛西雅子西番雅、往见先知耶利米曰、请尔为我祷我上帝耶和华、';
W._Jer37_4='时、耶利米未下狱、尚出入于民中、';
W._Jer37_5='法老之军旅自埃及而出、围耶路撒冷之迦勒底人闻之、遂撤营、离耶路撒冷、';
W._Jer37_6='耶和华谕耶利米曰、';
W._Jer37_7='以色列之上帝耶和华云、其告遣尔问我之犹大王曰、法老之军旅出以助尔、必返埃及、入其故土、';
W._Jer37_8='迦勒底人必复来攻斯邑、取而焚之、';
W._Jer37_9='耶和华曰、毋自欺云、迦勒底人必去我、必不去也、';
W._Jer37_10='攻尔之迦勒底人、尔纵击其全军、惟遗受创者于其中、彼必自幕而起、火焚斯邑、○';
W._Jer37_11='迦勒底军为惧法老之军、既撤营、离耶路撒冷、';
W._Jer37_12='耶利米出耶路撒冷、欲往便雅悯地、得其业于民中、';
W._Jer37_13='既至便雅悯门、有阍长名伊利雅、乃哈拿尼亚孙、示利米雅子也、执先知耶利米、曰、汝降迦勒底人也、';
W._Jer37_14='耶利米曰、妄哉、我不降迦勒底人、伊利雅弗听、执耶利米、解至牧伯、';
W._Jer37_15='诸牧伯怒耶利米、挞之、囚于缮写约拿单室、盖以此室为狱也、';
W._Jer37_16='耶利米下狱、幽之于室多日、';
W._Jer37_17='西底家王遣人携之出、王在宫潜问之曰、耶和华有言乎、耶利米曰、有、又曰、尔必付于巴比伦王之手、';
W._Jer37_18='耶利米谓西底家王曰、我何所干罪于尔、或尔臣仆、或庶民、致幽我于狱耶、';
W._Jer37_19='尔之先知与尔预言曰、巴比伦王必不至而攻尔、及斯土、其人安在、';
W._Jer37_20='我主我王欤、请尔听之、纳我所求、毋令我复返缮写约拿单之室、免我死亡、';
W._Jer37_21='西底家王乃命幽耶利米于护军之院、日由饼市、取饼一方与之、迨及邑中之饼告罄、耶利米遂拘留于护军之院、';
W._Jer38_1='玛坦子示法提雅、巴施户珥子基大利、示利米雅子犹甲、玛基雅子巴示户珥、闻耶利米告民众之言曰、';
W._Jer38_2='耶和华云、凡居此邑者、必亡于锋刃、饥馑疫疠、惟出而归迦勒底人者、必得生存、获其生命、如获掠物、';
W._Jer38_3='耶和华又曰、是邑必付于巴比伦王军旅之手、彼必取之、';
W._Jer38_4='牧伯奏王曰、斯人不求民利、惟求其害、请致之死、盖彼所言、使邑中所遗之战士庶民、厥手咸弱、';
W._Jer38_5='西底家王曰、彼在尔手、王不能御尔也、';
W._Jer38_6='彼众遂执耶利米、囚于王子玛基雅之井、在护军院内、以绳缒之下、井无水而有泥、耶利米乃陷于泥中、';
W._Jer38_7='时、王坐于便雅悯门、王宫宦竖、古实人以伯米勒、闻耶利米囚于井、';
W._Jer38_8='则出王宫、告王曰、';
W._Jer38_9='我主我王欤、彼众于先知耶利米、所行皆恶、下之于井、邑中乏粮、恐其因饥而死焉、';
W._Jer38_10='王命古实人以伯米勒曰、尔自此率三十人往、在先知耶利米未死之先、出之于井、';
W._Jer38_11='以伯米勒遂率其人而往、入王宫、至库下、取敝布及旧衣、以绳缒之于井、至耶利米所、';
W._Jer38_12='古实人以伯米勒谓耶利米曰、以此敝布旧衣、置尔腋下、系之以绳、耶利米依此而行、';
W._Jer38_13='众以绳曳之出井、耶利米则居于护军之院、○';
W._Jer38_14='西底家王遣人携先知耶利米、入耶和华室第三门觐王、王语之曰、我问尔一事、尔毋隐于我、';
W._Jer38_15='耶利米对曰、我若告尔、尔岂不杀我乎、我若劝尔、尔必不听、';
W._Jer38_16='西底家王私与耶利米誓曰、我指肇造我魂、维生之耶和华而誓、必不杀尔、亦不付尔于索尔命者之手、';
W._Jer38_17='耶利米曰、万军之耶和华、以色列之上帝云、如尔出降于巴比伦王之牧伯、则可得生、斯邑不焚于火、尔及举家、亦可生存、';
W._Jer38_18='如尔不出降于巴比伦王之牧伯、是邑必付于迦勒底人手、焚之以火、尔亦不得脱于其手、';
W._Jer38_19='西底家王谓耶利米曰、我恐迦勒底人、付我于投降之犹大人手、彼则侮我、';
W._Jer38_20='耶利米曰、必不付尔、求尔循我所传耶和华之命、尔则获益、而存生命、';
W._Jer38_21='如尔不出、耶和华有言示我曰、';
W._Jer38_22='犹大王宫所遗之妇、必被携出、至巴比伦王之牧伯、论尔曰、汝之良朋、诱尔而获胜、见尔足陷于泥、则反而退焉、';
W._Jer38_23='尔之妻孥、必被携出、至迦勒底人、尔亦不得脱于其手、必为巴比伦王之手所擒、且使斯邑被焚、';
W._Jer38_24='西底家语耶利米曰、斯言勿令人知、尔则不死、';
W._Jer38_25='如牧伯闻我与汝言、而诣尔曰、尔与王所言、及王所语尔者、告我毋隐、我则不杀尔、';
W._Jer38_26='尔当语之曰、我乃求王、勿使我复返约拿单之室、免死于彼、';
W._Jer38_27='诸牧伯诣耶利米问之、彼循王所命以答、其事不泄、众遂止、不与之言、';
W._Jer38_28='耶利米处于护军之院、迨至耶路撒冷被取之日、';
W._Jer39_1='犹大王西底家九年十月、巴比伦王尼布甲尼撒、率其全军围耶路撒冷、';
W._Jer39_2='西底家十一年四月九日、城破、';
W._Jer39_3='巴比伦王之牧伯、尼甲沙利薛、三甲尼波、宦官长撒西金、博士长尼甲沙利薛、及巴比伦王其余之牧伯、咸入、坐于中门、';
W._Jer39_4='犹大王西底家、与诸战士见之、遂夜遁、沿王囿、由两垣间之门出邑、向亚拉巴而去、';
W._Jer39_5='迦勒底军旅追之、追及西底家于耶利哥平原、执之、携至哈马地之利比拉、巴比伦王尼布甲尼撒所、而审鞫之、';
W._Jer39_6='巴比伦王在利比拉、戮西底家诸子、使之目睹、亦戮犹大诸贵胄、';
W._Jer39_7='抉西底家之目、絷之以链、欲携至巴比伦、';
W._Jer39_8='迦勒底人火焚王宫民室、毁耶路撒冷城垣、';
W._Jer39_9='侍卫长尼布撒拉旦、以邑中遗民、与归降者、及其余之众、咸虏至巴比伦、';
W._Jer39_10='惟民中贫乏无业者、侍卫长尼布撒拉旦留之于犹大地、以田畴葡萄园、同时给之、';
W._Jer39_11='巴比伦王尼布甲尼撒论耶利米、命侍卫长尼布撒拉旦曰、';
W._Jer39_12='尔携之去、善遇之、勿加害、如其所言而待之、';
W._Jer39_13='侍卫长尼布撒拉旦、宦官长尼布沙斯班、博士长尼甲沙利薛、与巴比伦王诸长官、';
W._Jer39_14='遣人提耶利米、出于护军之院、付于沙番孙、亚希甘子基大利、携之归家、居于民中、○';
W._Jer39_15='耶利米尚幽于护军之院时、耶和华谕之曰、';
W._Jer39_16='往告古实人以伯米勒曰、万军之耶和华、以色列之上帝云、我言降灾、不降福于斯邑、日至必应于尔前、';
W._Jer39_17='惟于是日、我必拯尔、不被付于尔所惧者之手、耶和华言之矣、';
W._Jer39_18='盖尔惟我是赖、我必拯尔、不仆于刃、俾获生命、如获掠物、耶和华言之矣、';
W._Jer40_1='耶路撒冷与犹大人被虏、徙于巴比伦时、耶利米处于其中、仍系以链、侍卫长尼布撒拉旦、于拉玛释之之后、耶和华有言谕耶利米、';
W._Jer40_2='侍卫长召耶利米、谓之曰、尔上帝耶和华、曾言降灾于斯土、';
W._Jer40_3='今果如其所言而行、乃缘尔曹干罪于耶和华、不从其言、故遭此事、';
W._Jer40_4='我今日释尔、解尔手链、如尔视偕我往巴比伦为善、则行、我必眷顾尔、如尔视偕我往巴比伦为不善、则止、全地俱在尔前、尔视何方为善为宜、则往焉、';
W._Jer40_5='耶利米尚未返、侍卫长又曰、巴比伦王立沙番孙、亚希甘子基大利、为犹大诸邑方伯、尔可归之、偕居民中、或往尔所欲往之地、侍卫长馈以糇粮礼物、任其所之、';
W._Jer40_6='耶利米遂往米斯巴、诣亚希甘子基大利、与斯土之遗民偕居焉、○';
W._Jer40_7='在郊野之军长、及其从者、闻巴比伦王立亚希甘子基大利、为斯土方伯、以男女幼稚、及国中之贫乏、未虏至巴比伦者付之、';
W._Jer40_8='尼探雅子以实玛利、加利亚二子约哈难、约拿单、单户篾子西莱亚、尼陀法人以斐诸子、玛迦人子耶撒尼亚、及其从者、则咸至米斯巴、见基大利、';
W._Jer40_9='沙番孙、亚希甘子基大利、与彼及其从者誓曰、毋以服事迦勒底人为惧、其居斯土、服事巴比伦王、则必获益、';
W._Jer40_10='若我、必居米斯巴、侍来此之迦勒底人、尔其积酒、与夏果及油、盛之以器、居于所得之邑、';
W._Jer40_11='在摩押、亚扪族、以东、及各国之犹大人、闻巴比伦王留犹大遗民、并立沙番孙、亚希甘子基大利治之、';
W._Jer40_12='则自逐至之处、返犹大地、至米斯巴、见基大利、积酒与夏果甚多、○';
W._Jer40_13='加利亚子约哈难、及在郊野之军长、至米斯巴、见基大利、';
W._Jer40_14='谓之曰、亚扪族王巴利斯、遣尼探雅子以实玛利、欲取尔命、尔知之乎、亚希甘子基大利弗信之、';
W._Jer40_15='加利亚子约哈难、在米斯巴密语基大利曰、求尔许我往杀尼探雅子以实玛利、必无知者、奚容其取尔命、使归尔之犹大人离散、致犹大之遗民灭亡、';
W._Jer40_16='亚希甘子基大利、谓加利亚子约哈难曰、尔勿为此、尔所言以实玛利之事妄也、';
W._Jer41_1='七月、宗室以利沙玛孙、尼探雅子、王之臣仆以实玛利、与从者十人至米斯巴、见亚希甘子基大利、在彼与之共食、';
W._Jer41_2='尼探雅子以实玛利、与从者十人起、以刃击沙番孙、亚希甘子基大利、即巴比伦王所立为斯土方伯者、';
W._Jer41_3='在米斯巴偕基大利之犹大人、及所遇之武士迦勒底人、以实玛利亦杀之、';
W._Jer41_4='杀基大利、越至二日、尚无人知、';
W._Jer41_5='有八十人、自示剑示罗撒玛利亚来、咸薙须裂衣自割、手持素祭乳香、欲诣耶和华室、';
W._Jer41_6='尼探雅子以实玛利、自米斯巴出而迓之、且行且哭、既遇之、则曰、来见亚希甘子基大利、';
W._Jer41_7='迨入于邑、尼探雅子以实玛利与从者、杀而投之于井、';
W._Jer41_8='其中有十人谓以实玛利曰、毋杀我、我有小麦麰麦、与油及蜜、藏于田间、遂不杀之于昆弟中、';
W._Jer41_9='尼探雅子以实玛利、投所杀之尸于井、在基大利旁、是井乃亚撒王因惧以色列王巴沙而凿者、尼探雅子以实玛利、以所杀之尸满之、';
W._Jer41_10='又虏米斯巴遗民、及王诸女、所有之众、即侍卫长尼布撒拉旦所付于亚希甘子基大利者、尼探雅子以实玛利虏之、起而欲往亚扪族、○';
W._Jer41_11='加利亚子约哈难、及所偕之军长、闻尼探雅子以实玛利所行之恶、';
W._Jer41_12='则率众往战尼探雅子以实玛利、遇于基遍大泉之旁、';
W._Jer41_13='以实玛利所偕之众、见加利亚子约哈难、及所偕之军长、则喜、';
W._Jer41_14='以实玛利自米斯巴所虏之众、乃反而归加利亚子约哈难、';
W._Jer41_15='惟尼探雅子以实玛利与八人、脱于约哈难、而往亚扪族、';
W._Jer41_16='尼探雅子以实玛利杀亚希甘子基大利之后、加利亚子约哈难、及所偕之军长、取所救之遗民、战士、妇女、幼稚、宦竖、自基遍而反者、离米斯巴、';
W._Jer41_17='往居金罕旅所、近伯利恒、欲入埃及、';
W._Jer41_18='彼众畏迦勒底人、因尼探雅子以实玛利、杀巴比伦王所立斯土之方伯、亚希甘子基大利也、';
W._Jer42_1='斯时诸军长、与加利亚子约哈难、何沙雅子耶撒尼亚、以及庶民、自尊逮卑悉前、';
W._Jer42_2='谓先知耶利米曰、容我遗民所求、陈于尔前、请尔为我祷尔上帝耶和华、我侪素众、今所遗者甚寡、如尔目睹、';
W._Jer42_3='愿尔上帝耶和华、示我当行之途、当为之事、';
W._Jer42_4='先知耶利米曰、我闻尔言矣、必循所言、为尔祷尔上帝耶和华、凡耶和华所应尔者、我必告尔、一无所隐、';
W._Jer42_5='众谓耶利米曰、尔上帝耶和华遣尔谕我之言、我侪若不尽从、愿耶和华于尔我前、为诚实忠信之证、';
W._Jer42_6='今我请尔诣我上帝耶和华、彼之所言、或祸或福、我必从之、我从我上帝耶和华之言、则必获益、○';
W._Jer42_7='越十日、耶和华谕耶利米、';
W._Jer42_8='遂召加利亚子约哈难、与所偕之军长、以及庶民、自尊逮卑、';
W._Jer42_9='谓之曰、尔曹遣我、为尔祷于以色列之上帝耶和华、彼云、';
W._Jer42_10='如尔仍居斯土、我必建尔而不毁之、植尔而不拔之、昔我降灾于尔、今回厥意焉、';
W._Jer42_11='耶和华曰、尔惧巴比伦王、今勿惧焉、盖我与尔偕、以拯尔脱于其手、勿惧之、';
W._Jer42_12='我矜恤尔、使彼亦矜恤尔、俾尔归于故土、';
W._Jer42_13='如尔曰、我不居斯土、而不从尔上帝耶和华之言、';
W._Jer42_14='曰、不然、我必入埃及地、在彼不睹战事、不闻角声、不乏食而饥饿、爰处爰居、';
W._Jer42_15='犹大之遗民欤、今听耶和华言、万军之耶和华、以色列之上帝曰、如尔定厥趋向、入埃及而居之、';
W._Jer42_16='则尔所惧之锋刃、必追及尔于埃及地、所畏之饥馑、亦必迫从尔于埃及、尔必死于彼、';
W._Jer42_17='凡定趋向、往埃及而居者、必亡于锋刃、饥馑疫疠、不遗一人、脱于我所降之灾、';
W._Jer42_18='万军之耶和华、以色列之上帝曰、昔我倾怒泄忿于耶路撒冷居民、尔入埃及时、我亦必如是倾怒于尔、致尔成为可憎可骇、可诅可辱、不得复睹斯土、';
W._Jer42_19='犹大之遗民欤、耶和华论尔、既言毋入埃及、我今日警戒尔矣、尔当知之、';
W._Jer42_20='尔行诈以自害、因尔遣我诣尔上帝耶和华曰、为我祷我上帝耶和华、凡我上帝耶和华所言者、悉以告我、我必行之、';
W._Jer42_21='我今日已悉告尔、而尔上帝耶和华、遣我诣尔所谕之言、尔乃一无所从、';
W._Jer42_22='今尔当知、尔必亡于锋刃、饥馑疫疠、在尔所欲往居之处、';
W._Jer43_1='耶利米与民言毕其上帝耶和华之言、即上帝耶和华遣彼所谕者、';
W._Jer43_2='何沙雅子亚撒利亚、加利亚子约哈难、及狂傲之辈、谓耶利米曰、尔言诳也、我之上帝耶和华未遣尔曰、尔曹勿入埃及而居、';
W._Jer43_3='惟尼利亚子巴录怂恿尔以敌我、欲付我于迦勒底人手使之杀我、或虏我至巴比伦、';
W._Jer43_4='于是加利亚子约哈难、与诸军长、及庶民、咸不从耶和华之言、居犹大地、';
W._Jer43_5='加利亚子约哈难、及诸军长、遂携犹大遗民、即自逐至之国、返而寄居犹大地者、';
W._Jer43_6='男女幼稚王女、及侍卫长尼布撒拉旦、所付于沙番孙亚希甘子基大利之众、与先知耶利米、尼利亚子巴录、';
W._Jer43_7='入埃及地、至答比匿、不从耶和华言、○';
W._Jer43_8='在答比匿、耶和华谕耶利米曰、';
W._Jer43_9='手取巨石、藏于答比匿法老宫门前铺砖地之泥中、使犹大人目睹、';
W._Jer43_10='告之曰、万军之耶和华、以色列之上帝云、我必召我仆巴比伦王尼布甲尼撒、置其位于我所藏之石、张其王幕于上、';
W._Jer43_11='彼至击埃及地、当死者必死之、当虏者必虏之、当刃者必刃之、';
W._Jer43_12='我将纵火于埃及诸神之庙、彼必焚之、掠之、取埃及地以归己、如牧者之衣衣、自彼安然而出、';
W._Jer43_13='亦必碎埃及地伯示麦之柱像、火焚埃及诸神之庙、';
W._Jer44_1='论居埃及之犹大人、即处密夺、答比匿、挪弗与巴忒罗地者、耶和华谕耶利米曰、';
W._Jer44_2='万军之耶和华、以色列之上帝云、我所降于耶路撒冷、及犹大诸邑之灾、尔目睹之、今为荒芜、无人居处、';
W._Jer44_3='乃因其人行恶、以激我怒、焚香以事他神、即彼与尔、及尔列祖所未识者、';
W._Jer44_4='我遣我仆诸先知诣尔、夙兴而遣之曰、噫、此可憎之事、我所疾者、尔勿行之、';
W._Jer44_5='惟彼不从、不侧耳以听、不改其恶仍焚香于他神、';
W._Jer44_6='故我倾怒泄忿于犹大诸邑、及耶路撒冷街衢、如火之焚、使之荒寂、有如今日、';
W._Jer44_7='万军之上帝耶和华、以色列之上帝曰、尔曹奚为行此大恶、自害厥命、俾男女孩提乳子、悉绝于犹大、靡有孑遗、';
W._Jer44_8='缘以尔手所为、激我震怒、在所往居之埃及地、焚香于他神、致尔见绝、在天下万国中、成为可诅可辱、';
W._Jer44_9='尔祖之恶、及犹大王与后之恶、尔与尔妻之恶、即在犹大地、与耶路撒冷街衢所行者、尔忘之乎、';
W._Jer44_10='彼众至今、犹不自卑、不畏我所示尔及尔祖之律例典章、而遵行之、';
W._Jer44_11='故万军之耶和华、以色列之上帝曰、我必注目于尔、而加以祸、翦灭犹大众、';
W._Jer44_12='犹大遗民、定厥趋向、往居埃及地者、我必取而歼之、彼必仆于埃及地、亡于锋刃饥馑、自尊逮卑、悉灭于锋刃饥馑、成为可憎可骇、可诅可辱、';
W._Jer44_13='我必罚居埃及地者、如以锋刃饥馑疫疠、罚耶路撒冷然、';
W._Jer44_14='使犹大遗民、往居埃及、欲返犹大地而居者除逃脱之数人外、无一得逸而归、○';
W._Jer44_15='凡知其妻焚香于他神者、与旁立诸妇、即居埃及巴忒罗之众、聚为大会、答耶利米曰、';
W._Jer44_16='尔托耶和华名谕我之言、我不听从、';
W._Jer44_17='我必成我口所言、焚香灌奠于天后、循我及我祖、我王、我牧伯、在犹大诸邑、及耶路撒冷街衢所为、盖其时我侪足食晏安、不遘灾祸、';
W._Jer44_18='自我不焚香灌奠于天后、则无不缺乏、亡于锋刃饥馑、';
W._Jer44_19='我焚香灌奠于天后、作饼以象其形、加以灌奠、我夫岂不与乎、';
W._Jer44_20='耶利米谓答之之男女庶民曰、';
W._Jer44_21='尔与尔祖、诸王牧伯、及斯土庶民、焚香于犹大诸邑、与耶路撒冷街衢、耶和华岂不记忆之、思念之、';
W._Jer44_22='因尔所行之恶、所作可憎之事、耶和华不能复忍、故尔土地成为荒芜、可骇可诅、无人居处、有如今日、';
W._Jer44_23='尔曹焚香、获罪于耶和华、不从耶和华之言、不遵其律例、典章法度、故遘此灾、有如今日、○';
W._Jer44_24='耶利米又谓庶民、及诸妇曰、居埃及地之犹大人、其听耶和华言、';
W._Jer44_25='万军之耶和华、以色列之上帝云、尔与尔妻、口所言者以手成之、曰、我必如我所许之愿、焚香灌奠于天后、今可坚尔愿而偿之、';
W._Jer44_26='居埃及地之犹大人、其听耶和华言、耶和华曰、我已指我大名而誓、凡居埃及之犹大人、后必无一人、口道我名曰、我指维生之主耶和华而誓、';
W._Jer44_27='我必儆醒而降以祸、不降以福、凡在埃及之犹大人、必亡于锋刃饥馑、至于尽灭、';
W._Jer44_28='脱于锋刃、自埃及返犹大者、为数无几、犹大遗民、入埃及而居者、必知伊谁之言得应、我之言欤、抑彼之言欤、';
W._Jer44_29='耶和华曰、我必罚尔于斯土、有兆可征、使尔知我所言降祸于尔、其言必应、';
W._Jer44_30='我必以埃及王法老合弗拉、付于厥敌、及索其命者之手、如我以犹大王西底家、付于厥敌、及索其命者巴比伦王尼布甲尼撒之手、耶和华言之矣、';
W._Jer45_1='犹大王约西亚子约雅敬四年、尼利亚子巴录、以先知耶利米口传之言、笔之于书、时耶利米谓巴录曰、';
W._Jer45_2='巴录欤、以色列之上帝耶和华谕尔曰、';
W._Jer45_3='尔尝云、祸哉我也、耶和华于我痛苦之上、增以忧戚、我呻吟而疲惫、不获绥安、';
W._Jer45_4='耶和华命我告尔曰、耶和华云、我所建者、必毁之、我所植者、必拔之、全地皆然、';
W._Jer45_5='耶和华曰、尔犹为己图大事乎、勿图焉、我必降灾于凡有血气者、惟使尔于所往之地、得获生命、如获掠物、耶和华言之矣、';
