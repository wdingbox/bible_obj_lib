W._Jug7_1='耶路巴力即基甸、与相从之众夙兴、附哈律泉建营、米甸军于其北、在谷中、近摩利冈、';
W._Jug7_2='耶和华谕基甸曰、从尔者过众、我不以米甸人付于其手、免以色列人向我自诩曰、我手自救、';
W._Jug7_3='当宣告于民曰、凡畏惧战栗者、可绕基列山而归、于是归者二万二千、留者一万、';
W._Jug7_4='耶和华又谕基甸曰、民犹过众、导至水滨、我将为尔试之、所言可偕尔往者、则偕往、不可偕尔往者、则不偕往、';
W._Jug7_5='遂导至水滨、耶和华谕基甸曰、凡以舌餂水如犬者、别立一处、跪而饮者亦然、';
W._Jug7_6='以手掬水而餂者、计三百人、其余皆跪而饮、';
W._Jug7_7='耶和华谕基甸曰、我必借此餂水之三百人救尔、以米甸人付于尔手、余民可归其所、';
W._Jug7_8='于是三百人取糇粮与角、其余以色列人、则遣之归己幕、只留三百人、米甸营在其下之谷中、';
W._Jug7_9='是夜耶和华谕基甸曰、起、下入敌营、我付之于尔手、';
W._Jug7_10='如尔畏葸、不敢往、可携尔仆普拉、偕至其营、';
W._Jug7_11='得闻敌言、则有勇力、可下攻营、遂携仆普拉而往、至其营隅、近于行伍、';
W._Jug7_12='米甸亚玛力与东方之人、偃卧于谷、如蝗众多、其驼无数、如海滨之沙、';
W._Jug7_13='基甸既至、适有以梦告同侪曰、我梦麰麦饼一、转入米甸营、至于一幕、冲而覆之、';
W._Jug7_14='同侪曰、此非他、乃以色列人约阿施子基甸之刃、上帝已以米甸全军付于其手、';
W._Jug7_15='基甸闻梦及其占、则崇拜上帝、归以色列营、曰、起、耶和华已付米甸军于尔手、';
W._Jug7_16='遂分三百人为三队、使各执角、并携空瓶、中藏火炬、';
W._Jug7_17='命之曰、惟予是瞻是效、我至营隅、所行之事、尔亦行之、';
W._Jug7_18='我与从者吹角、尔亦吹之、于营四周呼曰、为耶和华与基甸、○';
W._Jug7_19='时值中更之初、甫易守营、基甸与从者百人至营隅、吹角破瓶、';
W._Jug7_20='三队亦吹角破瓶、左手执炬、右手执角而吹、呼曰、耶和华与基甸之刃、';
W._Jug7_21='各立其所、环营四周、全军溃乱、呼号而遁、';
W._Jug7_22='三百人吹角、耶和华使全营之人以刃自相攻击、其军逃至西利拉之伯哈示他、又至亚伯米何拉之界、近于他巴、';
W._Jug7_23='以色列人自拿弗他利、亚设、玛拿西会集、追袭米甸人、';
W._Jug7_24='基甸遣使徇于以法莲山地曰、尔下、迎击米甸人、据守诸津、至伯巴拉及约但、以法莲众咸集、据守诸津、至伯巴拉及约但、';
W._Jug7_25='擒米甸二伯俄立西伊伯、杀俄立于俄立磐、杀西伊伯于西伊伯醡酒处、追米甸人、携俄立西伊伯之首济约但、至基甸所、';
W._Jug8_1='以法莲人谓基甸曰、尔与米甸人战、而不招我、何待我如是、遂切责之、';
W._Jug8_2='基甸曰、我之所为、岂能比尔之所为、以法莲所采之遗果、讵不胜于亚比以谢所敛之葡萄乎、';
W._Jug8_3='上帝以米甸二伯俄立西伊伯、付于尔手、尔之所为、我焉能及、基甸言此、以法莲人之怒遂息、';
W._Jug8_4='基甸与从者三百人、至约但济河、虽困惫、而仍追敌、';
W._Jug8_5='基甸谓疏割人曰、我追米甸二王西巴撒慕拿、从者困惫、请给以饼、';
W._Jug8_6='疏割牧伯曰、西巴撒慕拿之手、岂在尔手、而使我以饼给尔军乎、';
W._Jug8_7='基甸曰、迨耶和华以西巴撒慕拿、付于我手、我必以旷野之荆棘、扑尔之体、';
W._Jug8_8='由此而上、至毗努伊勒、亦如是以请、其人所答、如疏割人、';
W._Jug8_9='基甸谓之曰、我平安而归时、必毁此台、○';
W._Jug8_10='当时东方执刃之军旅、陨者十有二万、所遗一万五千、从西巴撒慕拿在加各、';
W._Jug8_11='敌营方宴然、基甸由挪巴约比哈东、从居幕者之道、往而击之、';
W._Jug8_12='米甸二王西巴撒慕拿遁、基甸追而擒之、溃其全军、';
W._Jug8_13='约阿施子基甸、自希列斯阪战场而返、';
W._Jug8_14='擒疏割一少者讯之、遂书疏割牧伯长老之名、凡七十七人、';
W._Jug8_15='至疏割、语其人曰、昔尔讥我云、西巴撒慕拿之手、岂在尔手、而使我以饼给尔之惫卒乎、试观其人在此、';
W._Jug8_16='遂执邑中长老、以旷野之荆棘惩疏割人、';
W._Jug8_17='毁毗努伊勒之台、杀其邑人、';
W._Jug8_18='问西巴撒慕拿曰、尔在他泊、所杀之人若何、曰、似尔、俱有王子之状、';
W._Jug8_19='曰、是我同母兄弟也、我指耶和华之生而誓、尔若存其命、我亦不杀尔、';
W._Jug8_20='遂谕长子益帖曰、尔起杀之、惟孺子不拔剑、以尚幼而惧故也、';
W._Jug8_21='西巴撒慕拿曰、尔起杀我、盖人若何、其力亦如之、基甸遂起杀之、取其驼项之新月环、○';
W._Jug8_22='以色列人谓基甸曰、尔既救我脱于米甸人手、尔及子孙当治我侪、';
W._Jug8_23='基甸曰、我不治尔、我子亦不治尔、治尔者乃耶和华也、';
W._Jug8_24='又曰、我有所求、各以所获耳环予我、盖敌乃以实玛利人、有金耳环、';
W._Jug8_25='众曰、我乐与之、遂铺其衣、各以所获耳环、掷于其中、';
W._Jug8_26='基甸所索之金耳环、重一千七百舍客勒、此外又得米甸王所佩之月环垂环、所衣之绛衣、及其驼项之索、';
W._Jug8_27='基甸用之作圣衣、置于己邑俄弗拉、以色列人徇欲拜之、成为基甸与其家之机槛、';
W._Jug8_28='米甸人服于以色列人、不复昂首、基甸在日、其地绥安、历四十年、○';
W._Jug8_29='约阿施子耶路巴力归居己第、';
W._Jug8_30='基甸妻室众多、生子七十、';
W._Jug8_31='其妾在示剑、亦生一子、基甸命名亚比米勒、';
W._Jug8_32='约阿施子基甸寿高而卒、葬于父约阿施之墓、在亚比以谢族之俄弗拉、○';
W._Jug8_33='基甸既没、以色列人转而徇欲从诸巴力、立巴力比利土为其神、';
W._Jug8_34='不忆其上帝耶和华、救之脱于四周敌人手者、';
W._Jug8_35='亦不依耶路巴力即基甸、所施于彼之恩、而厚遇其家、';
W._Jug9_1='耶路巴力子亚比米勒往示剑、见其母之兄弟、及外祖之眷属、语之曰、';
W._Jug9_2='请尔谓示剑之众曰、耶路巴力七十子治尔、与一人治尔、孰善、当念我与尔乃骨肉之亲、';
W._Jug9_3='其母之兄弟、以此言告示剑众、佥曰、斯乃我兄弟也、遂归心亚比米勒、';
W._Jug9_4='由巴力比利土庙、取银七十予之、亚比米勒用以募游荡无赖之徒从之、';
W._Jug9_5='乃往俄弗拉、入于父家、杀其兄弟七十人于一石上、皆耶路巴力子、仅遗季子约坦、因其自匿也、○';
W._Jug9_6='示剑人暨米罗族、咸集于示剑志石之橡下、立亚比米勒为王、';
W._Jug9_7='或以告约坦、乃立于基利心山巅、扬声呼曰、示剑人欤、其听我言、致上帝亦听尔言、';
W._Jug9_8='昔诸树欲膏一树为其王、谓橄榄树曰、请尔治我、';
W._Jug9_9='橄榄树曰、我有膏油、可以尊荣上帝与人、岂舍此而摇于众树之上乎、';
W._Jug9_10='诸树谓无花果树曰、尔来治我、';
W._Jug9_11='无花果树曰、我味甘、我果佳、岂舍此而摇于众树之上乎、';
W._Jug9_12='诸树谓葡萄树曰、尔来治我、';
W._Jug9_13='葡萄树曰、我之新酿、可以愉悦上帝与人、岂舍此而摇于众树之上乎、';
W._Jug9_14='诸树谓棘曰、尔来治我、';
W._Jug9_15='棘曰、若诚膏我为王治尔、则来匿我荫下、不然、则愿火自棘出、毁利巴嫩之香柏、';
W._Jug9_16='今尔立亚比米勒为王、如尔所为、果诚且义、善待耶路巴力及其家、酬其夙恩、则可喜悦、';
W._Jug9_17='昔我父冒死为尔战、拯尔脱于米甸人手、';
W._Jug9_18='今尔起而攻我父家、杀其子七十人于一石上、立婢之子亚比米勒为示剑人王、以其为尔兄弟也、';
W._Jug9_19='如尔今日待耶路巴力及其家、果诚且义、则可因亚比米勒而乐、彼亦可因尔而乐、';
W._Jug9_20='否则愿火自亚比米勒出、毁示剑人及米罗族、亦愿火自示剑人及米罗族出、毁亚比米勒、';
W._Jug9_21='约坦畏其兄亚比米勒而避之、逃往比珥居焉、○';
W._Jug9_22='亚比米勒为以色列长、凡历三年、';
W._Jug9_23='上帝使恶神在亚比米勒与示剑人间、示剑人则以诈伪待亚比米勒、';
W._Jug9_24='用报耶路巴力七十子所受之残害、使流血之罪、归其兄弟亚比米勒及助杀之示剑人、';
W._Jug9_25='示剑人设伏于山巅、以伺亚比米勒、凡过之者咸被劫、或以告亚比米勒、○';
W._Jug9_26='以别子迦勒、与其昆弟至示剑、示剑人恃之、';
W._Jug9_27='出于田间、敛葡萄而醡之、设筵献颂、入其神庙、式饮式食、而诅亚比米勒、';
W._Jug9_28='以别子迦勒曰、亚比米勒为谁、示剑为谁、而使我事之、彼非耶路巴力子乎、其督非西布勒乎、莫若事示剑父哈抹之裔、曷为事彼、';
W._Jug9_29='愿斯民归我掌握、我必除亚比米勒、又告亚比米勒曰、增益尔军而出、';
W._Jug9_30='邑长西布勒闻迦勒之言、则怒、';
W._Jug9_31='密遣使往见亚比米勒曰、以别子迦勒、偕其昆弟至示剑、怂恿邑众攻尔、';
W._Jug9_32='尔与相从之众夜起、伏于田间、';
W._Jug9_33='诘朝日出之时、夙兴攻城、彼与从者出而御尔、则可相机而行、';
W._Jug9_34='亚比米勒与相从之众夜起、分为四队、伏伺示剑、';
W._Jug9_35='以别子迦勒出、立于邑门、亚比米勒与从者、自伏处并起、';
W._Jug9_36='迦勒见其民众、谓西布勒曰、有人自山巅而下、西布勒曰、尔见山影、误以为人、';
W._Jug9_37='迦勒又曰、试观有人自高地而下、更有一队、从术士橡树之路而来、';
W._Jug9_38='西布勒曰、尔昔言亚比米勒为谁、而使我事之、尔之前言、今安在哉、此非尔所藐视之民乎、请出而与之战、';
W._Jug9_39='迦勒遂率示剑人出、与亚比米勒战、';
W._Jug9_40='亚比米勒追之、迦勒逃遁、伤者沿路而仆、直至邑门、';
W._Jug9_41='亚比米勒居亚鲁玛、西布勒逐迦勒与其昆弟、不容其居示剑、';
W._Jug9_42='翌日、民出至田、或以告亚比米勒、';
W._Jug9_43='遂分从者为三队、伏于田间、见民由邑出、则起而击之、';
W._Jug9_44='亚比米勒率其队突前、立于邑门、其余二队、击在田者、';
W._Jug9_45='亚比米勒终日攻邑、取之、杀其民、倾其城、布之以盐、';
W._Jug9_46='守示剑台者闻此、遂入巴力比利土庙之保障、';
W._Jug9_47='或告亚比米勒曰、守示剑台者咸集一处、';
W._Jug9_48='亚比米勒与相从之众陟撒们山、亚比米勒手执斧、斫树枝、置之于肩、谕从者曰、见我所为、尔速效之、';
W._Jug9_49='众遂各斫树枝、从之、置于保障、纵火焚之、居示剑台者皆死、男女约千人、○';
W._Jug9_50='亚比米勒往提备斯、建营取之、';
W._Jug9_51='邑中有坚台、民众男女皆逃入、闭门而登台巅、';
W._Jug9_52='亚比米勒至台前攻之、近台门、欲焚以火、';
W._Jug9_53='有妇以磨之上石、掷亚比米勒首、破其头颅、';
W._Jug9_54='亚比米勒急呼执兵之少者曰、拔刃杀我、免人云我见戮于妇、少者遂刺之而死、';
W._Jug9_55='以色列人见亚比米勒已死、各归其所、';
W._Jug9_56='亚比米勒杀兄弟七十人、所行于父之恶、上帝报之若是、';
W._Jug9_57='示剑人之恶、上帝亦报之、耶路巴力子约坦之诅、悉临之焉、';
W._Jug10_1='亚比米勒后、以萨迦人朵多孙、普亚子陀拉兴起、救以色列人、居以法莲山地之沙密、';
W._Jug10_2='为以色列士师、历二十三年、卒而葬于沙密、○';
W._Jug10_3='厥后、基列人睚珥兴起、为以色列士师、历二十二年、';
W._Jug10_4='有子三十、乘驴驹三十、治邑三十、在基列地、至今名曰睚珥乡里、';
W._Jug10_5='睚珥卒、葬于加们、○';
W._Jug10_6='以色列人又行耶和华所恶、事诸巴力、与亚斯他录、暨亚兰、西顿、摩押、亚扪族、非利士之诸神、违弃耶和华、不崇事之、';
W._Jug10_7='耶和华怒以色列人、付于非利士人、及亚扪人之手、';
W._Jug10_8='以色列人居约但东、属基列之亚摩利地者、自是受其扰害暴虐、历十八年、';
W._Jug10_9='亚扪人亦渡约但、攻犹大便雅悯暨以法莲族、以色列人窘甚、';
W._Jug10_10='吁耶和华曰、我弃我之上帝而事巴力、获罪于尔、';
W._Jug10_11='耶和华谕以色列人曰、我岂未拯尔于埃及亚摩利亚扪非利士人乎、';
W._Jug10_12='昔西顿亚玛力马云人虐尔、尔呼吁我、我亦拯尔于其手、';
W._Jug10_13='尔乃弃我、而事他神、我不复拯尔矣、';
W._Jug10_14='尔可往吁所简之神、尔遭难时、任其拯之、';
W._Jug10_15='以色列人谓耶和华曰、我干罪矣、任尔随意待我、惟求今日救援、';
W._Jug10_16='遂去其中异族之神、而事耶和华、耶和华因其困苦、中心愀然、';
W._Jug10_17='时、亚扪人集而建营于基列、以色列人亦集而建营于米斯巴、';
W._Jug10_18='基列民之牧伯相议曰、谁先战亚扪人、彼必为基列民长、';
W._Jug11_1='基列人耶弗他、大勇士也、乃基列之子、妓之所生、';
W._Jug11_2='基列妻亦生子、既长、逐耶弗他、曰、尔乃外妇子、不可嗣业于我父家、';
W._Jug11_3='耶弗他避兄弟、居陀伯地、游荡之徒归而从之、○';
W._Jug11_4='逾时、亚扪人与以色列战、';
W._Jug11_5='基列长老往陀伯地、招耶弗他、';
W._Jug11_6='曰、尔来为我军长、与亚扪人战、';
W._Jug11_7='耶弗他曰、尔非憾我、逐我于父家乎、今尔遭难、何就我耶、';
W._Jug11_8='基列长老曰、我今就尔、请尔偕行、与亚扪人战、为我基列民长、';
W._Jug11_9='耶弗他曰、尔若导我归、与亚扪人战、而耶和华付之于我手、我则为尔长乎、';
W._Jug11_10='曰、尔我间耶和华为证、我必依尔言而行、';
W._Jug11_11='耶弗他与基列长老偕行、民遂立之为长为帅、耶弗他在米斯巴、陈述其辞于耶和华前、○';
W._Jug11_12='耶弗他遣使见亚扪王曰、尔与我何与、致尔至我、而攻我地乎、';
W._Jug11_13='亚扪王谓使者曰、以色列人出埃及时、夺我土地、自亚嫩至雅博、迄于约但、今可安然反我斯土、';
W._Jug11_14='耶弗他又遣使见亚扪王曰、';
W._Jug11_15='耶弗他云、摩押及亚扪人之地、以色列人未尝夺之、';
W._Jug11_16='以色列人出埃及、过荒野、至红海、及加低斯、';
W._Jug11_17='遣使告以东王曰、请容我过尔境、以东王不允、遣使见摩押王、亦不允、以色列人遂居加低斯、';
W._Jug11_18='既经旷野、绕以东摩押之境、由摩押东而来、建营于亚嫩外、亚嫩为摩押界、不入其境、';
W._Jug11_19='以色列人遣使见都希实本之亚摩利王西宏、告之曰、请容我过尔境、以适我土、';
W._Jug11_20='西宏不信以色列人、不令过其境、乃集民众、建营于雅杂、与以色列战、';
W._Jug11_21='以色列之上帝耶和华、以西宏及其民众、付于以色列人手、以色列人击之、取亚摩利人所居之地、';
W._Jug11_22='得亚摩利境、自亚嫩至雅博、自旷野至约但、';
W._Jug11_23='以色列之上帝耶和华、既逐亚摩利人于其民前、则尔岂可得其地乎、';
W._Jug11_24='尔神基抹赐尔之地、尔岂不取之乎、我之上帝耶和华逐人于我前、其地我亦取之、';
W._Jug11_25='尔岂愈于摩押王西拨子巴勒乎、彼岂尝攻以色列人、而与之战乎、';
W._Jug11_26='以色列人居希实本、亚罗珥、与其乡里、暨沿亚嫩诸邑、历三百年、当时尔何不取之、';
W._Jug11_27='我未尝获罪于尔、尔乃攻我、以恶相待、愿鞫人之耶和华、今日在以色列人亚扪人间、判其是非、';
W._Jug11_28='亚扪王不听耶弗他使所言、○';
W._Jug11_29='耶和华之神临耶弗他、遂巡基列玛拿西地、至基列之米斯巴、自此而往、至亚扪族、';
W._Jug11_30='耶弗他许愿于耶和华曰、如尔果以亚扪人付于我手、';
W._Jug11_31='则我自亚扪族安然而归时、出我门而迓者、必归于耶和华、我必献之为燔祭、';
W._Jug11_32='耶弗他抵亚扪族、与之战、耶和华付之于其手、';
W._Jug11_33='遂击之、自亚罗珥至米匿、及亚备勒基拉明、取邑二十、大行杀戮、于是亚扪族服于以色列人、○';
W._Jug11_34='耶弗他止有一女、别无子女、返米斯巴、至己家、其女执鼗、舞蹈出迎、';
W._Jug11_35='耶弗他见之、则裂衣曰、呜呼吾女、使我憯怛、加我苦难、我向耶和华启口、不能食言、';
W._Jug11_36='女曰、我父欤、尔既向耶和华启口、请践其言、以行于我、盖耶和华为尔、复仇于尔敌亚扪族、';
W._Jug11_37='又谓父曰、求父允我一事、假我二月、俾我得与女伴登山、哀我以处子终、';
W._Jug11_38='曰、往哉、乃遣之、期以二月、遂与女伴偕往、在山哀其以处子终、';
W._Jug11_39='二月既盈、女归父所、父循所许之愿、以待其女、乃不字而终、';
W._Jug11_40='厥后以色列女立为常例、每年为基列人、耶弗他女哀悼四日、';
W._Jug12_1='以法莲人集而北往、谓耶弗他曰、尔与亚扪族战、而不招我偕往、曷故、我必以火毁尔、及尔第宅、';
W._Jug12_2='耶弗他曰、我暨我民、与亚扪族大战、我曾招尔、尔不救我脱于其手、';
W._Jug12_3='我见尔不我救、遂冒死往攻亚扪族、而耶和华付之于我手、今日尔来攻我、曷故、';
W._Jug12_4='耶弗他乃集基列人、与以法莲人战、而击杀之、因以法莲人曰、尔基列人、在以法莲玛拿西间、乃以法莲之逋逃者也、';
W._Jug12_5='基列人据约但津、以御以法莲人、以法莲人逃遁者、有言请许我济、基列人则问之曰、尔为以法莲人否、如其言否、';
W._Jug12_6='则曰、试言示播列、其人音不相符、而言西播列、则执之、杀于约但津旁、当时以法莲人陨没者、四万二千人、○';
W._Jug12_7='基列人耶弗他、为以色列士师、凡历六年、卒而葬于基列之一邑、○';
W._Jug12_8='厥后、伯利恒人以比赞为以色列士师、';
W._Jug12_9='有子三十、女三十、皆出嫁、为子娶媳三十、';
W._Jug12_10='彼为以色列士师、凡历七年、卒而葬之于伯利恒、○';
W._Jug12_11='厥后、西布伦人以伦为以色列士师、凡历十年、';
W._Jug12_12='卒而葬于西布伦之亚雅伦、○';
W._Jug12_13='厥后、比拉顿人希列子押顿为以色列士师、';
W._Jug12_14='有子四十、孙三十、共乘驴驹七十、彼为以色列士师、凡历八年、';
W._Jug12_15='卒而葬于以法莲地之境比拉顿、在亚玛力之山地、';
W._Jug13_1='以色列人又行耶和华所恶、耶和华付之于非利士人手、历四十年、';
W._Jug13_2='但之室家、有琐拉人名玛挪亚者、其妻不妊不育、';
W._Jug13_3='耶和华之使者见于妇曰、尔素不妊不育、今必怀妊生子、';
W._Jug13_4='尔其谨慎、酒与醇醪皆勿饮、不洁之物皆勿食、';
W._Jug13_5='尔必怀妊生子、薙发之刀、勿加其首、子自出胎、为拿细耳人、见民数记六章二节归于上帝、肇救以色列人、脱于非利士人手、';
W._Jug13_6='妇归告夫曰、有上帝仆就我、其容仿佛上帝之使、可畏之甚、我未问其奚自、彼未以名告我、';
W._Jug13_7='乃谓我曰、尔将怀妊生子、酒与醇醪皆勿饮、不洁之物皆勿食、盖此子自出胎、为拿细耳人归于上帝、至于死日、';
W._Jug13_8='玛挪亚祷于耶和华曰、主欤、请使所遣上帝仆、复至我所、教我如何以待将生之子、';
W._Jug13_9='上帝允其所祈、妇坐于田、上帝使复就之、夫不在焉、';
W._Jug13_10='妇趋告夫曰、昔就我者、今复显见、';
W._Jug13_11='玛挪亚起、随妻诣其人曰、昔与妇言者尔乎、曰、是也、';
W._Jug13_12='玛挪亚曰、愿尔言验、我待此子、当循何例、其行若何、';
W._Jug13_13='耶和华之使者曰、我所告妇者、俱宜慎之、';
W._Jug13_14='勿食葡萄树所产、勿饮酒与醇醪、勿食不洁之物、凡我所谕、彼必守之、';
W._Jug13_15='玛挪亚谓使者曰、请尔少留、待我为备山羊之羔、';
W._Jug13_16='耶和华之使者曰、尔虽留我、我不食尔餐、如备燔祭、必以献耶和华、其言此者、因玛挪亚不知其为耶和华之使也、';
W._Jug13_17='玛挪亚曰、尔何名、尔言验时、我则尊尔、';
W._Jug13_18='耶和华之使者曰、我名奇妙、何以询为、';
W._Jug13_19='玛挪亚取山羊之羔、及素祭、陈于磐上、以献耶和华、使者所行奇妙、玛挪亚与其妻并睹之、';
W._Jug13_20='坛上火焰上腾、使者乘之而升、玛挪亚暨妻见之、则俯伏于地、';
W._Jug13_21='耶和华之使者不复见于玛挪亚与其妻、玛挪亚乃知其为耶和华之使也、';
W._Jug13_22='语其妻曰、我侪必死、因睹上帝也、';
W._Jug13_23='妻曰、如耶和华意欲杀我、必不纳我之燔祭素祭、亦不示我以此事、告我以斯言、';
W._Jug13_24='妇生子、命名参孙、子长、耶和华锡嘏焉、';
W._Jug13_25='耶和华之神始感之、在琐拉以实陶间之玛哈尼但、';
