W._Jer1_1='便雅悯地、亚拿突邑、祭司希勒家子耶利米之言、';
W._Jer1_2='犹大王亚们子约西亚、即位之十三年、耶和华谕之、';
W._Jer1_3='又谕之于犹大王约西亚子约雅敬时、迄约西亚子西底家十一年之末、是年五月、耶路撒冷被虏、○';
W._Jer1_4='耶和华谕我曰、';
W._Jer1_5='我未造尔于腹、我已识尔、尔未出胎、我已区别尔、立尔为列邦之先知、';
W._Jer1_6='我曰、噫、主耶和华欤、我乃小子、不知所言、';
W._Jer1_7='耶和华谕我曰、勿谓我乃小子、我使尔何往、尔必往焉、我命尔何言、尔必言焉、';
W._Jer1_8='勿缘之而惧、盖我与尔偕、以拯尔也、耶和华言之矣、';
W._Jer1_9='耶和华伸手扪我口、曰、我以我言置于尔口、';
W._Jer1_10='今日立尔于诸邦诸族之上、用以拔之毁之、灭之倾之、建之植之、○';
W._Jer1_11='耶和华又谕我曰、耶利米、尔何所见、曰、见杏树之枝、';
W._Jer1_12='曰、尔所见善矣、我必儆醒、守我言以成之、';
W._Jer1_13='耶和华复谕我曰、尔何所见、曰、见一沸鼎自北而倾、';
W._Jer1_14='耶和华曰、祸必自北而发、临于斯土众民矣、';
W._Jer1_15='我必召北方诸邦诸族咸至、各设其座于耶路撒冷邑门之场、环攻城垣、暨犹大诸邑、耶和华言之矣、';
W._Jer1_16='我必宣告惩罚于彼、以其离弃我、焚香于他神、崇拜己手所作者、肆行恶事、';
W._Jer1_17='尔其束腰而起、尽传我命、勿缘之恐惶、免我使尔恐惶于其前、';
W._Jer1_18='我是日使尔对于犹大通国、君王牧伯、祭司庶民、为坚城铁柱铜垣、';
W._Jer1_19='彼必攻尔而不胜、盖我与尔偕、以拯尔也、耶和华言之矣、';
W._Jer2_1='耶和华谕我曰、';
W._Jer2_2='尔往、向耶路撒冷呼曰、耶和华云、我忆尔少年之恋慕、和亲之爱情、彼时尔从我于野、未经耕种之地、';
W._Jer2_3='以色列于耶和华为圣、乃土产之初实、凡噬之者、悉为有罪、灾必临之、耶和华言之矣、○';
W._Jer2_4='雅各家、以色列家诸族欤、宜听耶和华言、';
W._Jer2_5='耶和华曰、尔祖视我有何不义、而遐弃我、从事虚无、成为虚妄乎、';
W._Jer2_6='彼众未言导我出埃及之耶和华安在、彼引我历旷野、沙漠坎阱之区、旱干死亡之地、无人经行、无人居处之境、';
W._Jer2_7='我导尔入沃壤、俾食其果、暨厥佳品、惟尔入之、则污我地、使我业为可憎、';
W._Jer2_8='祭司未言耶和华安在、讲法律者不识我、民牧干罪于我、先知托巴力之名而预言、从无益之事、';
W._Jer2_9='耶和华曰、缘此、我必与尔争、亦必与尔子孙争、';
W._Jer2_10='可往基提岛而观之、遣人至基达而详察、有若斯之事否、';
W._Jer2_11='诸国之神非神也、岂有易之者哉、惟我民以己之荣、易无益之物、';
W._Jer2_12='耶和华曰、诸天欤、尔其缘此而骇愕、惊惶萧索、';
W._Jer2_13='我民作恶有二、我为活水之源、彼乃弃我、而自掘井、厥井破裂、不能蓄水、';
W._Jer2_14='以色列岂为厮仆乎、岂为家奴乎、何为被虏耶、';
W._Jer2_15='稚狮向之而咆哮、大发厥声、荒芜其地、焚毁其邑、俾无居民、';
W._Jer2_16='挪弗及答比匿人、碎尔之颠、';
W._Jer2_17='尔上帝耶和华导尔于途、而尔离之、岂非自召斯祸乎、';
W._Jer2_18='尔今何为在于埃及之道、以饮西曷之水、何为在于亚述之道、以饮大河之水乎、';
W._Jer2_19='尔之罪恶必自惩、尔之悖逆必自责、可知离弃尔上帝耶和华、不存寅畏之心、乃恶而且苦之事、万军之主耶和华言之矣、';
W._Jer2_20='昔尔折尔轭、断尔绳、曰、我不顺服、乃于诸高冈之上、各绿树之下、屈身行淫、';
W._Jer2_21='然我植尔为嘉葡萄、出于嘉种、尔奚变为异种葡萄之劣枝乎、';
W._Jer2_22='尔虽以碱、与多皂荚自濯、尔之罪迹尚在我前、主耶和华言之矣、';
W._Jer2_23='尔安得曰、我未染污蔑、未从巴力乎、观尔在谷之途、则知尔之所为、尔若捷足孤峰之驼、驰行其路、';
W._Jer2_24='又若野驴、习于野间、动情欲而吸风、其期既届、孰能使之转离哉、寻之者不劳、及期则遇之、';
W._Jer2_25='尔足勿跣、尔喉勿渴、惟尔曰、无望也、盖我慕外、必从之矣、';
W._Jer2_26='盗见获则愧耻、以色列家、与其君王牧伯、祭司先知、愧耻亦若是、';
W._Jer2_27='彼谓木曰、尔为我父、谓石曰、尔乃生我、且背我而不面我、惟遭患难、则曰起而援我、';
W._Jer2_28='尔所造之神安在乎、彼若能援尔于难、则任其起而为之、犹大欤、尔神之数、等于尔邑、○';
W._Jer2_29='耶和华曰、尔悉干罪于我、曷与我辩乎、';
W._Jer2_30='我责尔子、乃徒然也、彼不受教、尔刃如猛狮、吞噬尔先知、';
W._Jer2_31='斯世之人欤、当明耶和华之言、我于以色列族、岂为幽旷之野、杳冥之域乎、我民奚曰、我已放纵、不复诣尔、';
W._Jer2_32='处女能忘其妆饰、新妇能忘其美服乎、惟我民忘我、其日无从核数、';
W._Jer2_33='尔治道以求宠、何其孜孜、至诲恶妇循尔之途、';
W._Jer2_34='尔杀无辜贫人、其血见于尔裾、非因其穿窬、乃因其以此责尔也、';
W._Jer2_35='惟尔曰、我无罪焉、其怒转离我矣、因尔自谓未尝干罪、我必鞫尔、';
W._Jer2_36='尔何奔驰、改易尔途、昔缘亚述而蒙羞、今于埃及、亦必蒙耻、';
W._Jer2_37='尔必以手抱首、自彼而出、盖尔所恃者、耶和华弃之、尔不能因之得利达、';
W._Jer3_1='有曰、人出其妻、妻离之而他适、前夫岂复纳之、若然、斯地非受污之甚乎、耶和华曰、惟尔相爱者众、与之行淫、犹思归我乎、';
W._Jer3_2='仰观荒邱、尔何在未受玷污、尔坐道旁以待、若亚拉伯人之伏于旷野、以尔淫乱邪恶、污蔑斯土、';
W._Jer3_3='故甘霖不降、春雨不零、惟尔具有淫妇之颜、不知羞愧、';
W._Jer3_4='自兹以往、尔岂不呼我曰、尔乃我父、为我少年之导、';
W._Jer3_5='彼岂含怒迄于永久、蓄忿至于终极乎、尔虽言此、而仍作恶、以成尔欲、○';
W._Jer3_6='当约西亚王时、耶和华谕我曰、悖逆之以色列、其所为者、汝见之乎、彼陟诸高冈、诣诸绿树、行淫于彼、';
W._Jer3_7='我曰、彼行此事、后必归我、惟彼不归、其诡谲之妹犹大见之矣、';
W._Jer3_8='悖逆之以色列、因其宣淫、为我所出、与以离书、其诡谲之妹犹大、仍不畏惧、往而行淫、我见之矣、';
W._Jer3_9='彼轻其淫乱、污蔑斯土、徇欲于木石、';
W._Jer3_10='其诡谲之妹犹大、仍不专诚归我、惟伪为耳、耶和华言之矣、○';
W._Jer3_11='耶和华谕我曰、悖逆之以色列、较诡谲之犹大、尚显其义、';
W._Jer3_12='尔其北往、宣斯语曰、耶和华云、悖逆之以色列欤、尔其归哉、我乃矜悯、不怒视尔、不永怀愤、耶和华言之矣、';
W._Jer3_13='尔干罪于尔上帝耶和华、奔驰诸路、在诸绿树之下、崇事他神、不从我言、当自认尔罪、耶和华言之矣、';
W._Jer3_14='耶和华曰、悖逆之子、尔其归哉、我为尔夫、必于尔中、每邑简一人、每家简二人、导尔至锡安、';
W._Jer3_15='以遂我心之牧者赐尔、使以智慧明哲养尔、';
W._Jer3_16='耶和华曰、其时尔昌炽繁衍于斯土、人不复言耶和华之约匮、不置于心、不记忆之、不诣其所、不制造之、';
W._Jer3_17='其时人必称耶路撒冷为耶和华之位、列邦必缘耶和华名、集于耶路撒冷、不复徇其恶念、刚愎而行、';
W._Jer3_18='是日也、犹大家、将与以色列家偕行、来自北方、诣我所锡尔祖为业之地、';
W._Jer3_19='我曾曰、我置尔于诸子中、锡尔乐土、列国中极美之业、又曰、尔必称我为父、不转而不从我、';
W._Jer3_20='以色列家欤、妇行诈以离其夫、尔如是行诈于我、耶和华言之矣、';
W._Jer3_21='今在荒邱、闻有人声、乃以色列人哀哭祈求、因行邪道、忘其上帝耶和华、';
W._Jer3_22='尔悖逆之子欤、尚其归我、我必医尔悖逆、曰、我归尔、缘尔为我之上帝耶和华也、';
W._Jer3_23='瞻仰冈陵、恃山上之喧阗、实属徒然、以色列之拯救、乃在我上帝耶和华、';
W._Jer3_24='自我少时、我之列祖劳力而得牛羊、及其子女、彼可耻之物、乃吞噬之、';
W._Jer3_25='我当蒙羞而卧、以耻蔽身、盖我与我列祖、自幼迄今、干犯我上帝耶和华、不从其言、';
W._Jer4_1='耶和华曰、以色列欤、尔若返而归我、若于我前屏尔可憎之物、则不被迁移、';
W._Jer4_2='必以诚实公平仁义、指维生之耶和华而誓、列邦亦将以之自祝、以之为荣、○';
W._Jer4_3='耶和华谕犹大及耶路撒冷人曰、垦尔荒壤、勿播种于荆棘中、';
W._Jer4_4='犹大人及耶路撒冷居民欤、宜对耶和华自洁、祛除尔心之污、免我因尔所行之恶、发怒如火炎炎、无能扑灭、';
W._Jer4_5='宜宣于犹大、传于耶路撒冷曰、当于境内吹角、大声呼曰、集众而入巩固之邑、';
W._Jer4_6='向锡安树斾、逃难勿延、盖我降祸、自北而来、大施翦灭、';
W._Jer4_7='有狮出其丛林、残贼列国者、已启行出其所、将使尔地荒芜、尔邑邱墟、无人居处、';
W._Jer4_8='缘此、尔其束麻、哀哭号啕、盖耶和华之烈怒未转离我、';
W._Jer4_9='耶和华曰、是日君王牧伯、厥心沮丧、祭司惊奇、先知骇异、';
W._Jer4_10='我曰、噫、主耶和华欤、尔欺斯民、及耶路撒冷甚矣、谓之曰、尔曹必获安康、而刃乃害其命、';
W._Jer4_11='是时必告斯民、与耶路撒冷曰、炎熇之风、来自旷野之荒邱、向我民女而吹、非为簸之、非为洁之、';
W._Jer4_12='又有更大之风、为我而至、今我将行鞫于彼也、';
W._Jer4_13='敌将如云而上、车若飓风、马疾于鹰、祸哉我侪、吾其败矣、';
W._Jer4_14='耶路撒冷欤、尔其洗心去恶、庶可获救、尔怀恶念、伊于胡底、';
W._Jer4_15='有声自但而传信、自以法莲山而报灾、';
W._Jer4_16='当传示列邦、宣告耶路撒冷曰、围攻者来自远方、大声呼于犹大诸邑、';
W._Jer4_17='彼围攻耶路撒冷、若人之守田、以其逆我也、耶和华言之矣、';
W._Jer4_18='尔之行径作为、使遭斯事、此乃尔之恶报、其苦特甚、害及尔心、○';
W._Jer4_19='我魂欤、我闻角声、战鬬之警、我心痛哉、我心痛哉、中怀不安、不能缄默、';
W._Jer4_20='毁灭复加毁灭、呼报不绝、全国荒芜、我之帐幕坏于倏然、帷幄毁于俄顷、';
W._Jer4_21='我瞻旌斾、我闻角声、何时而止、';
W._Jer4_22='我民蒙昧、而不我识、愚蠢之子、罔有聪慧、行恶有智、行善无智、○';
W._Jer4_23='我观大地则虚旷混沌、我观诸天则无光、';
W._Jer4_24='观山岳则震动、观冈陵则摇撼、';
W._Jer4_25='复观四境无人、空中飞鸟悉去、';
W._Jer4_26='我又观之、见沃田成为荒野、诸邑毁于耶和华烈怒之前、';
W._Jer4_27='盖耶和华云、全地将成荒芜、然我不尽灭之、';
W._Jer4_28='因是大地哀号、诸天幽暗、盖我言之定之、不回厥志、亦不转而置之、';
W._Jer4_29='骑兵射者喧哗、诸邑因之而遁、入丛林、攀岩石、诸邑被弃、无一居人、';
W._Jer4_30='尔荒芜时、将何为乎、虽衣绛衣、饰金饰、以墨画目、如此修饰、俱属徒劳、恋爱尔者蔑视尔、索尔生命、';
W._Jer4_31='盖我闻有声、若临产之妇、若初产者之痛苦、是乃锡安女之声、喘息张手曰、祸哉我也、我魂亡于残杀者之前矣、';
W._Jer5_1='尔其往来于耶路撒冷之衢、于其宽广之区察视之、索一行公义求信实者、若有之、我必宥斯邑、';
W._Jer5_2='彼虽指维生之耶和华而誓、犹为妄誓、';
W._Jer5_3='耶和华欤、尔目非顾信实乎、尔击之、彼不怀忧、尔灭之、彼不受教、惟自坚其颜、逾于磐石、不肯归诚、';
W._Jer5_4='我曰、此乃贫乏者、愚昧者、不识耶和华之道、不明其上帝之法、';
W._Jer5_5='我将诣显者与之言、彼识耶和华之道、明其上帝之法、惟彼同心折轭断绳、';
W._Jer5_6='是以丛林之狮必杀之、旷野之狼必噬之、豹必伺于邑外、凡出邑者、悉为所裂、盖其罪戾孔多、悖逆增甚、';
W._Jer5_7='我何能宥尔哉、尔之子女弃我、指彼非神者而誓、我使之饱食、彼则行淫、群集妓室、';
W._Jer5_8='彼若肥马得纵、各向其邻之妻嘶鸣、';
W._Jer5_9='耶和华曰、我岂不缘此而加谴责、岂不复仇于若是之国哉、○';
W._Jer5_10='尔登其垣而毁之、惟勿尽毁、可除其枝、盖非属耶和华也、';
W._Jer5_11='耶和华曰、以色列家与犹大家、待我诡诈维甚、';
W._Jer5_12='弗认耶和华、曰言者非彼也、灾难不临于我、刀兵饥馑、我不遇之、';
W._Jer5_13='先知为风、道不在于其中、彼之所言、必及己身、';
W._Jer5_14='故万军之上帝耶和华曰、为彼言是、我必使我言在尔口为火、斯民为薪而焚之、';
W._Jer5_15='耶和华曰、以色列家欤、远方有国、既强且古、尔曹不识其方言、不明其所语、我必导之攻尔、';
W._Jer5_16='其箙若既辟之冢、其人皆为勇士、';
W._Jer5_17='彼必食尔禾稼、及尔糇粮、即尔子女所当食者、并食尔牛群羊群、及葡萄无花果、以刃毁尔所恃之坚城、';
W._Jer5_18='惟其时我犹不尽灭尔、耶和华言之矣、';
W._Jer5_19='尔曹若云、我上帝耶和华何为以此加我、尔当语之曰、尔曹弃我、奉事他神于尔境、如是、亦必奉事外人于非尔之地、○';
W._Jer5_20='尔宜布告于雅各家、宣传于犹大曰、';
W._Jer5_21='愚昧无知之民欤、有目而不见、有耳而不闻、尔其听此、';
W._Jer5_22='耶和华曰、我立永命、以沙界海、不得逾防、虽波涛汹涌而不越、漰渤而不逾、尔不畏我、不战栗于我前乎、';
W._Jer5_23='惟斯民怀叛逆之心、背我而去、';
W._Jer5_24='彼不自谓、我当寅畏我上帝耶和华、彼降秋雨春雨、各适其时、为我定厥穑期、';
W._Jer5_25='尔之愆尤使尔失此、尔之罪戾阻尔获福、';
W._Jer5_26='盖我民中有恶人、隐伏如猎禽者、设机以陷人、';
W._Jer5_27='笼充以禽鸟、其室亦充以诡诈、因而昌盛富有、';
W._Jer5_28='彼体肥肤润、作恶太甚、不为孤子伸冤、使之利达、不为贫者折中、';
W._Jer5_29='耶和华曰、我岂不缘此而加谴责、岂不复仇于若是之国哉、';
W._Jer5_30='斯土有奇异可憎之事、';
W._Jer5_31='先知传虚伪、祭司藉以操权、我民咸以为悦、至终尔将若之何、';
