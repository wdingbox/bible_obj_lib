W._Gal1_1='保罗为使徒、非本诸人、亦非由人、乃由耶稣基督、及自死而起之之父上帝也、';
W._Gal1_2='与偕我之诸兄弟、书达加拉太诸会、';
W._Gal1_3='愿恩惠平康、由父上帝、及我主耶稣基督归尔、';
W._Gal1_4='耶稣为我罪捐己、拯我脱此恶世、乃依我父上帝旨也、';
W._Gal1_5='愿荣归之、爰及世世、阿们、○';
W._Gal1_6='上帝以基督恩召尔、我怪尔离之若此之速、而别从福音、';
W._Gal1_7='此非福音也、乃扰尔者、欲纷更基督福音耳、';
W._Gal1_8='或我侪、或天使、若宣福音于尔、异乎我所宣者、则宜见诅、';
W._Gal1_9='我昔言之、今复言之、若有人宣福音于尔、异乎尔所受者、则宜见诅、';
W._Gal1_10='今我欲取信于人乎、抑欲取信于上帝乎、或求悦于人乎、若仍悦人、则非基督仆矣、○';
W._Gal1_11='我告兄弟、我所宣之福音、非徇人也、';
W._Gal1_12='盖我非受之于人、亦未学之、乃由耶稣基督之启示、';
W._Gal1_13='尔闻我昔在犹太教所行者、窘逐上帝会实甚、而残贼之、';
W._Gal1_14='且于犹太教有所进益、超越同族之年相若者多人、于我列祖遗传、尤为热衷、';
W._Gal1_15='然自母胎甄别我、以恩召我之上帝、';
W._Gal1_16='乐以其子启示我衷、使宣之于异邦、我即不谋于有血气者、';
W._Gal1_17='亦不上耶路撒冷、见先我为使徒者、乃往亚拉伯、后返大马色、○';
W._Gal1_18='越三载、乃上耶路撒冷访矶法、与之同居旬有五日、';
W._Gal1_19='其余使徒、除主之弟雅各、皆未之见、';
W._Gal1_20='今书与尔者、于上帝前无诳也、';
W._Gal1_21='厥后、我入叙利亚基利家境、';
W._Gal1_22='在犹太属基督之诸会、尚未谋面、';
W._Gal1_23='第闻素窘逐我侪者、今宣昔所残贼之道、遂因我而荣上帝焉、';
W._Gal1_24=(null)
W._Gal2_1='越十四年、我与巴拿巴复上耶路撒冷、亦携提多、';
W._Gal2_2='乃依启示而往、且以我在异邦所宣福音告之、惟私陈于有令闻者、免我前后奔驰为徒然也、';
W._Gal2_3='偕我之提多、希利尼人也、未尝强之受割、';
W._Gal2_4='因有私引之伪兄弟潜入、窥我侪于基督耶稣所得之自由、欲仆我侪、';
W._Gal2_5='我未尝一时服而让之、为使福音之真、恒存尔中、';
W._Gal2_6='至于有名望者、无论何如人、与我无涉、盖上帝不以貌视人、彼有名望者、无所增益于我、';
W._Gal2_7='反乎此、既见主托我宣福音于未受割者、亦犹托彼得宣于已受割者、';
W._Gal2_8='盖感彼得为使徒于受割者、亦感我为使徒于异邦、';
W._Gal2_9='且知赐我之恩、雅各矶法约翰、人所视为柱石者、则施右手相交之礼、于我及巴拿巴、俾适异邦而彼往受割者、';
W._Gal2_10='惟欲我侪顾念贫者、我亦殷勤为是也、○';
W._Gal2_11='然矶法至安提阿、我面诤之、以其干咎也、';
W._Gal2_12='盖有自雅各来者、未至时、彼与异邦人同食、及至、则退而自别、畏受割者也、';
W._Gal2_13='其余之犹太人、亦相率为伪、甚至巴拿巴亦受其诱、而效尤焉、';
W._Gal2_14='我见其行不端、不依福音之真、遂于众前语之曰、尔犹太人也、所行既如异邦人、非如犹太人、胡为强异邦人如犹太人乎、';
W._Gal2_15='夫我侪本犹太人、非异邦罪人、';
W._Gal2_16='既知人之见义、非由行律、乃由信耶稣基督、则信乎耶稣基督、俾由信而见义、不由行律、盖无人由行律而见义也、';
W._Gal2_17='我侪于基督而求见义、仍不免为罪人、则基督岂为罪之役乎、非也、';
W._Gal2_18='我若复建素所毁者、则自表为干律者矣、';
W._Gal2_19='盖我由律已死于律、致得生于上帝、';
W._Gal2_20='我已与基督同钉十架、而我尚生、非我也、基督生于我中也、今我生于形躯者、乃因信而生、即信上帝子爱我而为我捐己者也、';
W._Gal2_21='我不虚上帝之恩、盖义若由律、则基督之死为徒然矣、';
W._Gal3_1='愚哉加拉太人、谁蛊惑尔乎、耶稣基督之钉十架、已明著于尔目前矣、';
W._Gal3_2='我试问尔、尔受圣神、由行律乎、抑由闻而信乎、';
W._Gal3_3='尔若是之愚乎、尔始之以圣神、今乃成之以形躯乎、';
W._Gal3_4='尔徒受若许之苦乎、果徒然乎、';
W._Gal3_5='夫施尔以圣神、且行异能于尔中者、由行律乎、抑由闻而信乎、';
W._Gal3_6='如亚伯拉罕信上帝、遂视为义以归之、';
W._Gal3_7='尔宜知之、凡由乎信者、乃亚伯拉罕之裔也、';
W._Gal3_8='且经豫知、上帝将使异邦由信见义、遂豫宣福音于亚伯拉罕云、诸邦将缘尔获福、';
W._Gal3_9='是由乎信者、得与有信之亚伯拉罕同获福矣、';
W._Gal3_10='凡由行律者皆服诅、记有之、不恒于律之所载而悉行者见诅、';
W._Gal3_11='无人于上帝前、因律见义也、明矣、盖义者将由信而生、';
W._Gal3_12='夫律非本乎信、惟行之者于斯而生也、';
W._Gal3_13='基督已赎我侪脱律之诅、以其为我侪服诅、记有之、凡悬于木者见诅也、';
W._Gal3_14='致亚伯拉罕之福在基督耶稣者、临及异邦、俾我侪由信而得所许之圣神、○';
W._Gal3_15='兄弟乎、我依常情而言、人之约既定、则无得增减之、';
W._Gal3_16='夫所许者、乃指亚伯拉罕及其裔而言、不曰诸裔、如指多人、惟指一人、且曰尔裔、即基督也、';
W._Gal3_17='我谓上帝豫立之约、非四百三十年后之律所能废、使所许者为虚、';
W._Gal3_18='若嗣业由律、则不复由许、但上帝曾以许赐之亚伯拉罕矣、';
W._Gal3_19='然则律何为耶、乃为罪而设、待受许之裔至、且由天使于中保之手而订、';
W._Gal3_20='夫中保非一人之中保、惟上帝乃一也、';
W._Gal3_21='然则律与上帝之许相反乎、非也、若赐以能致生之律、则义诚由律矣、';
W._Gal3_22='但经囿万有于罪中、俾所许由信耶稣基督而赐诸信者、○';
W._Gal3_23='然信未著之先、我侪拘守律下、且为所囿、以俟信之将显焉、';
W._Gal3_24='如是、律为我侪之塾师、引就基督、俾由信而见义、';
W._Gal3_25='但信既著、不复在塾师之下矣、';
W._Gal3_26='盖尔曹由信、咸为上帝子、即赖基督耶稣也、';
W._Gal3_27='凡受洗归基督者、已衣基督也、';
W._Gal3_28='无分犹太希利尼、为奴自主、或男或女、盖尔曹于基督耶稣中、皆为一也、';
W._Gal3_29='若属基督、则为亚伯拉罕裔、依所许而为嗣子矣、';
W._Gal4_1='我谓嗣子虽为全业之主、童蒙时无异于仆、';
W._Gal4_2='服于保傅及家宰、待父所定之期、';
W._Gal4_3='我侪童蒙时、亦役于斯世之小学、';
W._Gal4_4='届期、上帝遣其子、由女而生、在于律下、';
W._Gal4_5='以赎律下之人、使我侪得为子之分、';
W._Gal4_6='既为子、上帝遣厥子之神、入我侪之心、呼曰、阿爸父也、';
W._Gal4_7='如是、尔不复为仆、乃为子也、既为子、则由上帝而为嗣矣、○';
W._Gal4_8='昔尔不识上帝、役于本非神者、';
W._Gal4_9='今既知之、更为上帝所知、何反向劣弱空乏之小学、复欲为之役乎、';
W._Gal4_10='尔乃守日月节年、';
W._Gal4_11='我为尔惧、恐我为尔徒劳矣、○';
W._Gal4_12='兄弟乎、我求尔如我、盖我已如尔、尔未尝枉我、';
W._Gal4_13='尔知我昔以形躯之弱、宣福音于尔、';
W._Gal4_14='且我形躯有所试尔、而尔不之嫌、不之弃、乃接我如上帝之使、如基督耶稣、';
W._Gal4_15='尔当时之禧庆安在、我为尔证、若能为之、即抉目予我、亦所愿也、';
W._Gal4_16='然则我以真理告尔、反成仇乎、';
W._Gal4_17='夫彼为尔热衷、非善也、乃欲间尔、使尔为彼热衷、';
W._Gal4_18='凡于善事而热衷、斯为善、不独我与尔同在时也、';
W._Gal4_19='小子乎、我复为尔劬劳、待基督成形于尔衷、';
W._Gal4_20='今我欲偕尔而易我言、盖我为尔游移也、○';
W._Gal4_21='尔愿服律者其告我、尔不闻律乎、';
W._Gal4_22='记有之、亚伯拉罕有二子、一婢出、一自由者出、';
W._Gal4_23='婢所出者、依形躯而生、自由所出者、乃由应许、';
W._Gal4_24='斯为寓言、盖二女乃二约、一出自西乃山、所生者为仆、夏甲是也、';
W._Gal4_25='夫夏甲者、乃亚拉伯之西乃山、犹今之耶路撒冷也、盖彼与其诸子为仆、';
W._Gal4_26='惟在上之耶路撒冷乃自由、我众之母也、';
W._Gal4_27='记有之、不妊不产者宜喜乐、未劬劳者宜欢呼、盖茕独者较有夫者、子更多也、';
W._Gal4_28='兄弟乎、我侪如以撒、因应许而为子、';
W._Gal4_29='昔依形躯而生者、窘逐依圣神而生者、今亦如是、';
W._Gal4_30='然经云何、曰、逐婢及其子、盖婢之子、不得与自由者之子共嗣业也、';
W._Gal4_31='兄弟乎、我侪非婢之子、乃自由者之子也、';
W._Gal5_1='基督既释我侪、而得自由、故宜坚立、勿再负为仆之轭、';
W._Gal5_2='我保罗语尔、若受割、则基督于尔无益、';
W._Gal5_3='我复证之、凡受割者、宜行全律、';
W._Gal5_4='尔欲由律见义者、乃绝于基督、而陨于恩矣、';
W._Gal5_5='盖我侪以神由信、而待所望之义、';
W._Gal5_6='于基督耶稣中、或割或否、皆无益、惟以爱而行之信有益、';
W._Gal5_7='昔尔所趋者善矣、谁阻尔不顺真理乎、';
W._Gal5_8='其所劝导、非出于召尔者、';
W._Gal5_9='少许之酵、发全团矣、';
W._Gal5_10='我缘主深信尔无异志、但扰尔者、不论何人、必服其鞫、';
W._Gal5_11='兄弟乎、若我尚宣割礼、何至犹见窘逐乎、若然、则十架之窒碍已泯矣、';
W._Gal5_12='彼乱尔者、何若自阉为愈也、○';
W._Gal5_13='兄弟乎、尔蒙召得自由、然勿以自由为形躯之机、惟以爱相供役、';
W._Gal5_14='盖全律一言以蔽之、曰爱邻如己、';
W._Gal5_15='若尔相吞噬、恐相沦亡、尔其慎之、○';
W._Gal5_16='我故谓尔当依圣神而行、则不纵形躯之欲、';
W._Gal5_17='盖形躯之欲御乎神、神御形躯、二者相敌、俾尔不行其所欲行、';
W._Gal5_18='尔若为神所导、则不在律下矣、';
W._Gal5_19='夫形躯之行、乃显然者、即淫乱、污秽、邪侈、';
W._Gal5_20='拜像、巫术、结仇、争鬬、忌恨、忿怒、衅隙、朋党、异端、';
W._Gal5_21='媢嫉、沈湎、荒宴等类、今我告尔、如昔所言、凡行此者、必不得承上帝国也、';
W._Gal5_22='惟圣神之果、乃仁爱、喜乐、和平、恒忍、慈惠、良善、忠信、';
W._Gal5_23='温柔、节制、如此者、无律禁之、';
W._Gal5_24='且属基督耶稣者、已以形躯及其情欲、钉于十架矣、○';
W._Gal5_25='我侪若依圣神而生、宜依圣神而行、';
W._Gal5_26='勿尚虚荣、相激相嫉、';
W._Gal6_1='兄弟乎、若人偶蹈愆尤、尔曹属圣神者、宜以温柔之心规正之、且宜自顾、恐亦见试、';
W._Gal6_2='宜互相任劳、以尽基督之律、';
W._Gal6_3='无而为有者、是自欺也、';
W._Gal6_4='宜各验己行、则所夸者在己、不在他人、';
W._Gal6_5='盖必各任己任也、○';
W._Gal6_6='学道者、宜以财物供教者、';
W._Gal6_7='勿受惑、上帝不受侮也、盖所播者为何、所获者亦为何、';
W._Gal6_8='播于形躯者、将由形躯而获败坏、播于圣神者、将由圣神而获永生、';
W._Gal6_9='宜行善勿倦、若不颓惫、届期将获矣、';
W._Gal6_10='设或有机、则宜行善于众、而于信者之家为尤切、○';
W._Gal6_11='视我达尔之手书、字体何其大也、';
W._Gal6_12='凡欲以形躯矜饰者、强尔受割、特恐为基督之十架受窘逐耳、';
W._Gal6_13='盖彼受割者、己不守律、惟欲尔受割、致彼因尔形躯而夸、';
W._Gal6_14='然我无所夸、惟夸我主耶稣基督之十架耳、由是、世于我已钉十架、我于世亦然、';
W._Gal6_15='盖受割与否、皆无足重、惟新造者而已、';
W._Gal6_16='凡依此准绳而行者、愿平康矜恤临之、暨上帝之以色列民焉、○';
W._Gal6_17='今而后人毋扰我、盖我身佩耶稣之印记也、○';
W._Gal6_18='兄弟乎、愿我主耶稣基督之恩在尔衷、阿们、';
