W._1Ki8_1='所罗门集以色列长老、诸支派之长、室家之显者、至耶路撒冷、所罗门王所、欲自大卫城、即锡安、舁耶和华约匮、';
W._1Ki8_2='以他念月、即七月节期、以色列众集于所罗门王所、';
W._1Ki8_3='以色列长老既至、祭司乃舁匮、';
W._1Ki8_4='祭司利未人、舁耶和华匮、与会幕、及幕中圣器、';
W._1Ki8_5='所罗门王与所集之以色列会众、咸在匮前、献牛羊为祭、其多不可胜数、';
W._1Ki8_6='祭司舁耶和华约匮、入于其所、在内殿、即至圣所、基路伯翮下、';
W._1Ki8_7='基路伯于匮之上、展其双翮、覆匮及杠、';
W._1Ki8_8='其杠甚长、在内殿前之圣所、可见其末、惟室外不得见之、迄今犹在、';
W._1Ki8_9='匮内惟二石版、即以色列人出埃及、耶和华与之立约、摩西在何烈山所置者、此外别无他物、';
W._1Ki8_10='祭司出圣所时、有云盈耶和华室、';
W._1Ki8_11='祭司因云之故、不能侍立奉事、盖耶和华之荣光充其室也、○';
W._1Ki8_12='所罗门曰、耶和华曾云、必居于幽深之处、';
W._1Ki8_13='我为尔建室、俾尔永居、';
W._1Ki8_14='王乃回顾、为以色列会众祝嘏、会众咸立、';
W._1Ki8_15='王曰、以色列之上帝耶和华、宜颂美焉、昔以口谕我父大卫者、今以手成之、';
W._1Ki8_16='彼曰、自我导我民以色列出埃及、于以色列支派中、我未尝简一邑以建室、为我寄名之所、惟简大卫、治我民以色列、';
W._1Ki8_17='我父大卫、有意为以色列上帝耶和华之名建室、';
W._1Ki8_18='惟耶和华谕之曰、尔欲为我名建室、此意诚善、';
W._1Ki8_19='然尔不可建室、惟尔所生之子、将为我名建室、';
W._1Ki8_20='今耶和华之言验矣、盖我循其所许、起而继父大卫、居以色列国位、又为以色列上帝耶和华之名建室、备所以置匮、';
W._1Ki8_21='昔耶和华导我列祖出埃及、所立之约、藏于其中、○';
W._1Ki8_22='所罗门立于耶和华坛前、以色列会众咸在、王乃张手向天、';
W._1Ki8_23='曰、以色列之上帝耶和华欤、在天在地、无神可比、尔仆克尽厥心、行于尔前、尔为之践约施恩、';
W._1Ki8_24='尔许尔仆我父大卫之言应矣、尔口许之、而手成之、有如今日、';
W._1Ki8_25='以色列之上帝耶和华欤、尔许尔仆我父大卫曰、若尔子孙慎其道途、行于我前、克肖乎尔、则尔必不乏人、居以色列国位、今求践尔所言、';
W._1Ki8_26='以色列之上帝欤、尔与尔仆我父大卫所言者、愿尔成之、';
W._1Ki8_27='然上帝岂果居于地乎、天与天上之天、不足容尔、况我所建之室乎、';
W._1Ki8_28='惟求我之上帝耶和华、垂顾尔仆之祷告祈求、俯听尔仆今在尔前之吁祷、';
W._1Ki8_29='愿尔之目、昼夜垂顾此室、即尔所言寄名之所、俯听尔仆向此所祈、';
W._1Ki8_30='尔仆与尔民以色列、向此祈祷时、求尔在天尔之居所垂听、而加赦宥、';
W._1Ki8_31='人若获罪于邻、令其发誓、则至此室、在尔坛前发誓、';
W._1Ki8_32='求尔在天垂听、讯鞫尔仆、恶者罪之、依其所行、报于其首、义者义之、如其义以赏之、';
W._1Ki8_33='尔民以色列因获罪尔、败于敌前、若转归尔、而认尔名、在此室祷告祈求于尔、';
W._1Ki8_34='愿尔在天垂听、赦尔民以色列之罪、导之归尔所锡其列祖之地、';
W._1Ki8_35='民获罪尔、致天闭塞不雨、遭尔罚时、若向此祈祷、而认尔名、改悔厥罪、';
W._1Ki8_36='求尔在天垂听、赦宥尔仆及尔民以色列之罪、诲以当行之善道、降雨于尔地、即尔所锡尔民为业者、';
W._1Ki8_37='若斯土有饥馑疫疠、五谷枯稿霉烂、或有蝻蝗蚱蜢、或有仇敌犯境、围其城邑、无论何灾何疾、';
W._1Ki8_38='尔民以色列或一人、或众人、自觉己心之殃、若向此室张手、无论何所祷、何所祈、';
W._1Ki8_39='愿尔在天尔之居所垂听、而加赦宥、尔知其心、循各人所行而报之、世人之心、惟尔知之、';
W._1Ki8_40='使其在尔锡我列祖之地、毕生寅畏尔、';
W._1Ki8_41='至于外族、不属尔民以色列者、为尔之名而至、';
W._1Ki8_42='盖彼必闻尔之大名、能手奋臂、自远方来、向斯室祈祷、';
W._1Ki8_43='愿尔在天尔之居所垂听、依外族所祈者而行、使天下亿兆、咸知尔名、而寅畏尔、如尔民以色列然、亦知我所建之室、以尔名称之、';
W._1Ki8_44='如尔民奉尔所遣、无论何途、出与敌战、向尔所简之邑、及我为尔名所建之室、祈祷耶和华、';
W._1Ki8_45='愿尔在天听其祷告祈求、而保其义、';
W._1Ki8_46='夫人未有不干罪者、若尔民获罪于尔、因尔震怒、付之于敌、虏至其地、或远或近、';
W._1Ki8_47='如在虏至之地、思念改悔、恳求于尔曰、我侪犯罪、悖逆作恶、';
W._1Ki8_48='在敌人虏者之地、一心一意归尔、向其故土、尔所锡其列祖者、与尔所简之邑、及我为尔名所建之室、祈祷于尔、';
W._1Ki8_49='愿尔在天尔之居所、听其祷告祈求、而保其义、';
W._1Ki8_50='宽恕获罪于尔之民、宥其对尔所干之咎、使于虏者之前、得其矜悯、';
W._1Ki8_51='彼为尔民尔业、昔尔导之出埃及、脱于铁炉、';
W._1Ki8_52='愿尔垂顾尔仆、及尔民以色列之祈祷、无论何时呼吁、求尔听之、';
W._1Ki8_53='主耶和华欤、尔由亿兆中、区别斯民、为尔之业、如尔导我列祖出埃及时、藉尔仆摩西所言、○';
W._1Ki8_54='所罗门屈膝、跪于耶和华坛前、张手向天、祷告祈求于耶和华既毕、则起、';
W._1Ki8_55='立而大声为以色列会众祝嘏、';
W._1Ki8_56='曰、耶和华宜颂美焉、践其前言、锡绥安于其民以色列、昔藉其仆摩西所许之福、一言不废、';
W._1Ki8_57='愿我上帝耶和华偕我侪、如偕我列祖然、勿我离、勿我弃、';
W._1Ki8_58='使我心归之、行其道途、守其谕我列祖之诫命、典章律例、';
W._1Ki8_59='我于耶和华前、祈祷之言、愿我上帝耶和华昼夜垂念、而为其仆、及其民以色列伸冤、适每日之所宜、';
W._1Ki8_60='使天下亿兆、皆知耶和华为上帝、其外无他、';
W._1Ki8_61='故尔有众、当诚心对越我上帝耶和华、从其典章、守其诫命、有如今日、○';
W._1Ki8_62='王与以色列众、献祭于耶和华前、';
W._1Ki8_63='所罗门献于耶和华为酬恩祭、牛二万二千、羊十二万、如是、王与以色列众、区别耶和华室为圣、';
W._1Ki8_64='是日、王亦区别耶和华室前院中为圣、以献燔祭素祭、与酬恩祭之脂、因耶和华前之铜坛小、不能容其祭品也、';
W._1Ki8_65='是时所罗门与以色列众、自哈马道、至埃及溪、集为大会、在我上帝耶和华前、同守节期、历七日、复七日、共十四日、';
W._1Ki8_66='越至八日、王遣散民众、民为王祝嘏、缘耶和华善待其仆大卫、及其民以色列、中心欢悦、各归其幕、';
W._1Ki9_1='所罗门建耶和华室、及其宫室、与凡所欲为者、厥工既竣、';
W._1Ki9_2='耶和华又见于彼、与昔在基遍同、';
W._1Ki9_3='谕之曰、尔于我前、所祈所祷者、我闻之矣、尔所建之室、我区别为圣、以永寄我名、我目我心、必恒久在彼、';
W._1Ki9_4='如尔存诚心、秉正直、行于我前、克肖尔父大卫、遵我所命、守我典章律例、';
W._1Ki9_5='则我必永固尔国位于以色列、循我所许尔父大卫曰、尔不乏人、践以色列国位、';
W._1Ki9_6='如尔及子孙、转而不从我、不守我所示尔之诫命典章、往事他神、而崇拜之、';
W._1Ki9_7='我必于所赐之地、拒绝以色列族、弃此为我名区别为圣之室、而不之顾、使以色列族、于列国之中、作谚语、为话柄、';
W._1Ki9_8='此室虽高、凡过之者、必骇异而嗤笑曰、耶和华曷如是待此地此室乎、';
W._1Ki9_9='则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、○';
W._1Ki9_10='所罗门建二室、即耶和华室、及王宫室、历二十年、始竣其工、';
W._1Ki9_11='推罗王希兰、曾以香柏松木及金、给所罗门、任其所欲、所罗门王乃以加利利地二十邑予之、';
W._1Ki9_12='希兰自推罗来、观所罗门所予之邑、不悦之、';
W._1Ki9_13='曰、我兄弟欤、所予何邑、遂名之曰迦步勒地、迄于今日、';
W._1Ki9_14='希兰遗金一百二十他连得于王、○';
W._1Ki9_15='所罗门王征人服役、乃为建耶和华室、与己宫室、及米罗暨耶路撒冷城垣、并夏琐、米吉多、基色、';
W._1Ki9_16='昔埃及王法老攻取基色、焚之以火、杀居其邑之迦南人、以邑畀其女、所罗门之后为业、';
W._1Ki9_17='故所罗门建基色、及下伯和仑、';
W._1Ki9_18='与巴拉、暨达莫、在境内之旷野、';
W._1Ki9_19='亦建府库车骑之邑、在耶路撒冷、与利巴嫩、及所辖之境、凡所罗门欲建者、悉建之、';
W._1Ki9_20='斯土所遗亚摩利人、赫人、比利洗人、希未人、耶布斯人、非属以色列族、';
W._1Ki9_21='即以色列人不能尽灭者、所罗门征其子孙服役、迄于今日、';
W._1Ki9_22='惟以色列族、所罗门不使之服役、乃为战士、臣仆、牧伯、军长、及车骑之长、';
W._1Ki9_23='所罗门有监工者、五百五十人、以督操作之众、';
W._1Ki9_24='法老之女、自大卫城、至所罗门为彼所建之宫、其时、所罗门建米罗、';
W._1Ki9_25='所罗门献燔祭及酬恩祭、于为耶和华所筑之坛、在耶和华前、亦焚香于其上、岁凡三次、于是建室之功告成、○';
W._1Ki9_26='所罗门王在以东红海之滨、近以禄之以旬迦别、制造群舶、';
W._1Ki9_27='希兰遣其仆、谙航海者、与所罗门仆偕往、';
W._1Ki9_28='至俄斐、得金四百二十他连得、运至所罗门王、';
W._1Ki10_1='示巴女王、闻所罗门由耶和华名、而得之声誉、遂来、欲以难语试之、';
W._1Ki10_2='彼至耶路撒冷、从者甚众、有驼负香品、及黄金甚多、亦有宝石、见所罗门、悉以中心所存者与之言、';
W._1Ki10_3='其所问者、所罗门俱答之、无有一事不明、而不告之、';
W._1Ki10_4='示巴女王、见所罗门之智慧、所建之宫室、';
W._1Ki10_5='筵席之肴馔、群臣之坐次、众仆之侍立、与其服饰、及其酒政、暨升耶和华室之阶、则神为之夺、';
W._1Ki10_6='谓王曰、我在我国、所闻尔之行为智慧、洵不诬也、';
W._1Ki10_7='我未至而目击、则不信其言、今知所告我者、犹未及半、尔之智慧福祉、过于我之所闻、';
W._1Ki10_8='尔之群臣、尔之众仆、恒侍尔前、闻尔智慧、其有福矣、';
W._1Ki10_9='尔上帝耶和华悦尔、使居以色列国位、宜颂美焉、盖耶和华恒爱以色列、故立尔为王、施行公义、';
W._1Ki10_10='于是示巴女王、以黄金一百二十他连得、香品甚多、及厥宝石、馈所罗门王、所馈王之香品、此后未有若是之多也、';
W._1Ki10_11='希兰之群舶、自俄斐运金者、亦运檀木、宝石甚多、';
W._1Ki10_12='王以檀木、为耶和华室及王宫作栏、又为讴歌者作琴与瑟、自昔迄今、未见若此之檀木、';
W._1Ki10_13='示巴女王所欲所求者、所罗门王悉予之、且循王之厚意、更有馈焉、遂与臣仆、返其故土、○';
W._1Ki10_14='所罗门岁得金六百六十六他连得、';
W._1Ki10_15='此外又有商贾、与杂族诸王、及国中牧伯、所进之金、';
W._1Ki10_16='所罗门王以炼金、作盾二百、每盾需金六百舍客勒、';
W._1Ki10_17='又以炼金作干三百、每干需金三弥那、王置于利巴嫩林宫、';
W._1Ki10_18='又以象牙制大宝座一、包以精金、';
W._1Ki10_19='座阶六级、座后维圆、左右有扶手、二狮旁立、';
W._1Ki10_20='六级各有二狮、左一右一、共十有二、他国未有若是之制也、';
W._1Ki10_21='所罗门王所有之爵、悉以金制、利巴嫩林宫诸器、皆为精金、当所罗门时、银不为贵、';
W._1Ki10_22='王有他施群舶、与希兰之群舶航海、三年一返、载金银、象牙、猿猴、孔雀而归、○';
W._1Ki10_23='所罗门王之货财与智慧、超乎天下列王、';
W._1Ki10_24='天下亿兆、咸求见所罗门、以听其智慧、即上帝赋于其心者、';
W._1Ki10_25='各进贡物、即金器银器、衣服军械、香品马骡、岁有定例、';
W._1Ki10_26='所罗门集车骑、有车一千四百、骑兵一万二千、置于屯车之邑、及王都耶路撒冷、';
W._1Ki10_27='王使银在耶路撒冷如石、香柏多如谷中之桑、';
W._1Ki10_28='所罗门之马、来自埃及、乃王之商贾、依各群之值而购者、';
W._1Ki10_29='自埃及而得之车、每乘值银六百舍客勒、每马值银一百五十舍客勒、赫族诸王、与亚兰诸王、亦依其值、由此商贾而购之、';
W._1Ki11_1='所罗门王宠法老女、此外、又宠异族之女甚多、即摩押亚扪以东西顿赫人之女、';
W._1Ki11_2='耶和华曾谕以色列人云、勿与彼族往来相通、彼必诱惑尔心、俾从其神、然所罗门恋爱其女、';
W._1Ki11_3='公主为后妃者七百、嫔嫱三百、皆蛊惑其心、';
W._1Ki11_4='所罗门年迈时、后妃诱之、附于他神、不专心从其上帝耶和华、如父大卫、';
W._1Ki11_5='乃从西顿人之女神亚斯他录、及亚扪人可憎之神米勒公、';
W._1Ki11_6='所罗门行耶和华所恶、不效其父大卫、尽心从耶和华、';
W._1Ki11_7='在耶路撒冷东之山、为摩押可憎之神基抹、与亚扪人可憎之神摩洛筑坛、';
W._1Ki11_8='为其异族后妃亦行此、彼皆焚香献祭与其神、○';
W._1Ki11_9='耶和华怒所罗门、因其心转离以色列之上帝耶和华、二次见于彼者、';
W._1Ki11_10='耶和华命其不可从事他神、彼乃不遵其命、';
W._1Ki11_11='故耶和华谕之曰、尔既行是、不守我约、及我命尔之典章、我必夺尔国祚、以予尔仆、';
W._1Ki11_12='第缘尔父大卫之故、于尔存日、我不行是、惟必夺于尔子之手、';
W._1Ki11_13='然不夺其全国、因我仆大卫、及我所简之耶路撒冷故、以一支派锡予尔子、○';
W._1Ki11_14='耶和华使以东王裔哈达、起而敌所罗门、';
W._1Ki11_15='昔大卫征以东、其军长约押、往葬陈亡者、尽杀以东之丁男、';
W._1Ki11_16='约押与以色列众居彼六月、迨其地之丁男歼焉、';
W._1Ki11_17='时、哈达尚幼、与父臣仆以东数人、遁于埃及、';
W._1Ki11_18='自米甸启行、至巴兰、由彼携人、偕至埃及、觐埃及王法老、王赐以第宅、定其糈粮、锡以土地、';
W._1Ki11_19='哈达蒙厚恩于法老前、法老以其后答比匿妹妻之、';
W._1Ki11_20='生子基努拔、答比匿使在法老宫断乳、基努拔遂居宫中、与法老诸子偕、';
W._1Ki11_21='哈达在埃及闻大卫与列祖偕眠、军长约押已死、则谓法老曰、容我归故土、';
W._1Ki11_22='法老曰、尔与我偕、何所缺、致欲归故土耶、对曰、我无所缺、惟请容我归、○';
W._1Ki11_23='上帝又兴一敌、以利亚大子利逊、以攻所罗门、昔利逊逃其主、琐巴王哈大底谢、';
W._1Ki11_24='大卫杀琐巴人时、利逊集人成群、而为其首、往居大马色、在彼为王、';
W._1Ki11_25='所罗门存日、哈达为患而外、利逊为亚兰王、憾以色列人、亦为其敌、○';
W._1Ki11_26='以法莲族、洗利达人、尼八子耶罗波安、其母名洗鲁阿、嫠妇也、彼为所罗门臣仆、亦起而叛王、';
W._1Ki11_27='其叛逆之故、乃因所罗门建米罗、修其父大卫城之破坏、';
W._1Ki11_28='耶罗波安乃勇士、所罗门见其少年殷勤、委之督约瑟家之工、';
W._1Ki11_29='时、耶罗波安出耶路撒冷、示罗人先知亚希雅、遇之于途、亚希雅衣新衣、惟二人在田野、';
W._1Ki11_30='亚希雅取其所衣之新衣、裂为十二、';
W._1Ki11_31='谓之曰、尔取其十、盖以色列之上帝耶和华曰、我必分裂此国、夺于所罗门手、以十支派予尔、';
W._1Ki11_32='惟因我仆大卫、及我于以色列支派中、所简之邑耶路撒冷故、彼必得一支派、';
W._1Ki11_33='我之行此、乃因其人弃我、崇拜西顿人之女神亚斯他录、摩押之神基抹、亚扪族之神米勒公、不从我道、行我所悦、不守我之典章律例、如父大卫所为、';
W._1Ki11_34='然我不夺全国于其手、必使之为君、以毕其生、缘我所简之仆大卫、守我诫命典章故也、';
W._1Ki11_35='惟必夺国于其子手、以十支派予尔、';
W._1Ki11_36='以一支派予其子、使我仆大卫、在我前恒有灯光、于我所简耶路撒冷、即我寄名之所、';
W._1Ki11_37='我将简尔、俾从所欲而主治、为以色列王、';
W._1Ki11_38='尔若听我所命、从我之道、行我所悦、守我典章诫命、如我仆大卫所为、我必偕尔、为尔建巩固之家室、如为大卫所建、且以以色列族畀尔、';
W._1Ki11_39='我必困苦大卫之裔、然不至久远、';
W._1Ki11_40='缘此、所罗门欲杀耶罗波安、耶罗波安起而遁于埃及、至埃及王示撒、居彼、迨所罗门薨、○';
W._1Ki11_41='所罗门其余事迹、凡其所为、与其智慧、俱载于所罗门纪、';
W._1Ki11_42='所罗门在耶路撒冷、为以色列全国之王、历四十年、';
W._1Ki11_43='所罗门与列祖偕眠、葬于父大卫城、子罗波安嗣位、';
W._1Ki12_1='罗波安往示剑、因以色列众至彼、欲立之为王、';
W._1Ki12_2='昔尼八子耶罗波安、避所罗门王、遁于埃及居焉、今闻此事、';
W._1Ki12_3='民众遣人招之、遂与以色列会众、来见罗波安曰、';
W._1Ki12_4='尔父使我侪负轭艰苦、尔其轻尔父之重轭、与艰苦之役事、我则服事尔、';
W._1Ki12_5='王曰、姑退、越三日、复来见我、民乃去、';
W._1Ki12_6='其父所罗门存日、有侍其前之耆老、罗波安王与之议曰、汝有何谋、以答斯民、';
W._1Ki12_7='佥曰、今日尔若愿为斯民之仆、而服事之、答以善言、彼必永为尔仆、';
W._1Ki12_8='惟王违弃耆老之谋、与侍其前、偕己同长之少者谋、';
W._1Ki12_9='曰、斯民谓我云、尔父加我之轭、求尔轻之、汝有何谋、以答斯民、';
W._1Ki12_10='偕彼同长之少者曰、斯民谓尔云、尔父使我负重轭、求为我轻之、可答之曰、我之小指、巨于我父之腰、';
W._1Ki12_11='我父使尔负重轭、我必益之、我父责尔以鞭、我则责尔以蝎、';
W._1Ki12_12='越三日、耶罗波安与民众、咸诣罗波安、循王所命、越三日复来见我之言、';
W._1Ki12_13='王以厉词答之、违弃耆老之谋、';
W._1Ki12_14='依少者之谋、告之曰、我父使尔负重轭、我必益之、我父贵尔以鞭、我则责尔以蝎、';
W._1Ki12_15='王不听民所求、是事由于耶和华、以应耶和华藉示罗人亚希雅、告尼八子耶罗波安之言、';
W._1Ki12_16='以色列众见王不听、则谓王曰、我与大卫何与、我于耶西子无业、以色列人欤、尔其归幕、大卫家欤、尔其自顾、以色列人遂归其幕、';
W._1Ki12_17='惟居犹大诸邑之以色列人、罗波安为其王、';
W._1Ki12_18='罗波安王遣司力役之亚多兰至以色列人、以色列人以石击毙之、罗波安王亟登车、遁于耶路撒冷、';
W._1Ki12_19='于是以色列人叛大卫家、至于今日、';
W._1Ki12_20='以色列众闻耶罗波安归、则遣人招之诣会众、立为以色列众之王、犹大支派而外、无有从大卫家者、○';
W._1Ki12_21='罗波安至耶路撒冷、集犹大全家、及便雅悯支派、所简战士、十有八万、欲与以色列家战、俾国复归所罗门子罗波安、';
W._1Ki12_22='上帝谕上帝仆示玛雅曰、';
W._1Ki12_23='告犹大王、所罗门子罗波安、与犹大便雅悯全家、及余民曰、';
W._1Ki12_24='耶和华云、勿往与兄弟以色列人战、其各归家、盖是事由于我也、众从耶和华言、遵命而归、○';
W._1Ki12_25='耶罗波安在以法莲山地、建示剑而居之、自此而出、建毗努伊勒、';
W._1Ki12_26='意谓此国将归大卫家、';
W._1Ki12_27='倘斯民往耶路撒冷、献祭于耶和华室、其心必归厥主犹大王罗波安、则杀我而归彼、';
W._1Ki12_28='王既筹思、乃作金犊二、告民曰、尔曹上耶路撒冷甚难、以色列人欤、导尔出埃及之神即此、';
W._1Ki12_29='遂置一犊于伯特利、一犊于但、';
W._1Ki12_30='此事陷人于罪、因民往但、崇拜其一、';
W._1Ki12_31='王于崇邱建庙、由众民中、不属利未族者、简立祭司、';
W._1Ki12_32='又设节期于八月之望、若犹大之节期、而登其坛、在伯特利亦如是、献祭于所作之犊、以所立为邱坛之祭司、置于伯特利、';
W._1Ki12_33='八月之望、即以己意所定之期、诣伯特利所作之坛、为以色列族设筵、登坛焚香、';
W._1Ki13_1='耶罗波安立于坛侧、欲焚香时、适有上帝仆、奉耶和华命、自犹大至伯特利、';
W._1Ki13_2='奉耶和华命、向坛而呼曰、坛乎、坛乎、耶和华云、大卫家必生一子、名约西亚、彼将取崇邱之祭司、焚香于尔上者、献于尔上、人之骸骨、亦必焚于尔上焉、';
W._1Ki13_3='是日上帝仆示预兆曰、此坛必裂、灰必倾、是乃耶和华所言之预兆、';
W._1Ki13_4='王闻上帝仆向伯特利坛所呼之言、自坛伸手曰、执之、所伸之手即枯、不能缩、';
W._1Ki13_5='坛亦裂、灰亦倾、应上帝仆、奉耶和华命所示之预兆、';
W._1Ki13_6='王谓上帝仆曰、请尔为我祈祷、求尔上帝耶和华施恩、俾我手复原、上帝仆求于耶和华、王手遂愈如初、';
W._1Ki13_7='王谓上帝仆曰、偕我归家、补尔精力、我必加以赏赉、';
W._1Ki13_8='上帝仆曰、尔即以家之半赐我、我必不偕尔归、亦不食饼饮水于此、';
W._1Ki13_9='盖耶和华谕我曰、勿食饼饮水于此、勿循原途而返、';
W._1Ki13_10='乃由他途而归、不循来伯特利之路、○';
W._1Ki13_11='有老先知居伯特利、其子至、以上帝仆当日在伯特利所行、及对王所言者、悉告其父、';
W._1Ki13_12='父问之曰、彼由何途而往、子以来自犹大之上帝仆、所往之途告父、';
W._1Ki13_13='父曰、为我备驴、遂备驴、其父乘之、';
W._1Ki13_14='追上帝仆、遇其坐于橡下、问曰、自犹大来之上帝仆、乃尔乎、曰、是也、';
W._1Ki13_15='曰、请偕我归、食饼、';
W._1Ki13_16='曰、我不得与尔归、入尔室、亦不食饼饮水于此、';
W._1Ki13_17='盖耶和华谕我云、勿食饼饮水于此、勿循原途而返、';
W._1Ki13_18='老先知曰、我亦先知如尔、有天使奉耶和华命、谕我曰、携彼归尔家、俾其食饼饮水、乃诳之也、';
W._1Ki13_19='上帝仆遂与偕归、食饼饮水于其家、';
W._1Ki13_20='席间、耶和华谕携其返之先知、';
W._1Ki13_21='遂向自犹大来之上帝仆呼曰、耶和华云、因尔违耶和华之言、不守尔上帝耶和华所命、';
W._1Ki13_22='乃返而食饼饮水、于耶和华禁尔食饼饮水之所、故尔尸不得入尔列祖之墓、';
W._1Ki13_23='饮食既毕、老先知为所携归之先知备驴、';
W._1Ki13_24='既往、有狮在途、遇而杀之、尸仆于途、驴立其侧、狮亦立其旁、';
W._1Ki13_25='有人过之、见尸仆于途、狮立于旁、则入老先知所居之邑以告、';
W._1Ki13_26='携其离途而返之先知闻之、则曰、此上帝仆、违耶和华之言、故耶和华付之于狮、狮攫而杀之、如耶和华所谕、';
W._1Ki13_27='又谓其子曰、为我备驴、遂备之、';
W._1Ki13_28='既往、见尸仆于途、驴与狮立于旁、狮未食尸、亦不攫驴、';
W._1Ki13_29='先知取上帝仆之尸、置于驴、携归老先知之邑、哀悼而葬之、';
W._1Ki13_30='置尸于己冢、悼之曰、哀哉、我兄弟乎、';
W._1Ki13_31='葬毕、则谓其子曰、我死、当葬我于上帝仆所葬之墓、以我骨置其骨侧、';
W._1Ki13_32='盖彼奉耶和华命、指伯特利坛、及撒玛利亚诸邑崇邱之庙、所言必应、○';
W._1Ki13_33='耶罗波安虽遇此事、仍不悛其恶行、复由众民中、简立崇邱之祭司、凡欲之者、则区别之、使为崇邱祭司、';
W._1Ki13_34='是事陷耶罗波安家于罪、以致灭绝于地上、';
W._1Ki14_1='耶罗波安子亚比雅遘疾、';
W._1Ki14_2='耶罗波安谓妻曰、尔起改装、免人知尔为耶罗波安妻、往于示罗、在彼有先知亚希雅、即昔告我必为斯民之王者、';
W._1Ki14_3='当携十饼、暨薄饼、与蜜一瓶见之、彼必告尔、子将若何、';
W._1Ki14_4='耶罗波安妻如是而行、起往示罗、至亚希雅家、亚希雅年老、目眊不能视、';
W._1Ki14_5='耶和华告之曰、耶罗波安之妻将至、以子遘疾、而问于尔、彼入室时、必佯为他妇、尔当依我言告之、';
W._1Ki14_6='入门、亚希雅闻其足音、曰、耶罗波安之妻其入、奚佯为他妇哉、我已奉命、以凶事告尔、';
W._1Ki14_7='往告耶罗波安曰、以色列之上帝耶和华云、我自民中举尔、立为我民以色列之君、';
W._1Ki14_8='夺国于大卫家、以赐尔、而尔不效我仆大卫、守我诫命、一心从我、行我所悦、';
W._1Ki14_9='乃行恶较前人尤甚、立他神、铸偶像、激我之怒、弃而背我、';
W._1Ki14_10='故我必降灾于耶罗波安家、彼之丁男、无论被束者、自由者、悉绝之于以色列中、扫除耶罗波安全家、犹人扫除粪壤、以至净尽、';
W._1Ki14_11='凡属耶罗波安、死于邑者、犬必食之、死于野者、鸟必食之、耶和华言之矣、';
W._1Ki14_12='尔起旋归、足入城时、子必死焉、';
W._1Ki14_13='以色列众将为哀悼而葬之、属耶罗波安者、惟此子得入于墓、盖在耶罗波安家中、彼向以色列之上帝耶和华、显有善行、';
W._1Ki14_14='耶和华必兴一人、为以色列王、将绝耶罗波安家于彼日、何云彼日、即今是也、';
W._1Ki14_15='耶和华必击以色列、若苇摇于水中、拔之出于所锡列祖之美地、散之河外、因其作木偶、激耶和华之怒也、';
W._1Ki14_16='缘耶罗波安所犯之罪、使以色列人陷之、耶和华必弃以色列族、';
W._1Ki14_17='耶罗波安妻起而往、至得撒、履门阈、而子死焉、';
W._1Ki14_18='以色列众葬之、为之哀悼、如耶和华藉其仆先知亚希雅所言、';
W._1Ki14_19='耶罗波安其余事迹、及其战绩、与其政治、俱载于以色列列王纪、';
W._1Ki14_20='耶罗波安为王二十二年、与列祖偕眠、子拿答嗣位、○';
W._1Ki14_21='所罗门子罗波安为犹大王、即位时、年四十有一、在耶路撒冷为王、历十七年、耶路撒冷即耶和华自以色列诸支派中、所简以为寄名之所、罗波安母名拿玛、亚扪女也、';
W._1Ki14_22='犹大人行耶和华所恶、犯罪激耶和华之忌、较其列祖尤甚、';
W._1Ki14_23='在高冈之上、绿树之下、建崇邱、作柱像木偶、';
W._1Ki14_24='其地且有娈童、众行异邦可憎之事、即耶和华于以色列人前、所逐诸族之事、○';
W._1Ki14_25='罗波安王五年、埃及王示撒、上攻耶路撒冷、';
W._1Ki14_26='掠耶和华室及王宫之宝物、悉携之去、又掠所罗门所制之金干、';
W._1Ki14_27='罗波安王制铜干以代之、付于守宫门之侍卫长、';
W._1Ki14_28='王入耶和华室时、侍卫执干、后则反诸侍卫之室、';
W._1Ki14_29='罗波安其余事迹、凡其所为、俱载于犹大列王纪、';
W._1Ki14_30='罗波安与耶罗波安、常相战鬬、';
W._1Ki14_31='罗波安与列祖偕眠、同葬于大卫城、子亚比央嗣位、罗波安之母拿玛、亚扪女也、';
