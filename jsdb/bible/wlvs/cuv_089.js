W._Jer19_1='耶和华曰、往购陶人之瓶、导祭司及民之长老数人、';
W._Jer19_2='出往欣嫩子谷、近哈珥西门、在彼宣我示尔之言、';
W._Jer19_3='曰、犹大王及耶路撒冷居民欤、宜听耶和华言、万军之耶和华、以色列之上帝云、我将降灾于斯土、凡闻之者、其耳必震、';
W._Jer19_4='缘彼与其列祖、及犹大列王弃我、视斯土为异域、焚香于其未识之神、且流无辜之血、遍于斯土、';
W._Jer19_5='为巴力建崇邱、火焚其子为燔祭、献于巴力、此事非我所命所言、亦非我心所思、';
W._Jer19_6='故耶和华曰、时日将至、此地不复称陀斐特、亦不称欣嫩子谷、惟称杀戮谷、';
W._Jer19_7='我必于斯土、败犹大及耶路撒冷人之谋、使在敌前仆于锋刃、及索其命者之手、付其尸于空中之鸟、地上之兽、以为食物、';
W._Jer19_8='亦使此邑成为怪异、被人嗤笑、凡过之者、因其所遭之祸、必骇异而嗤笑、';
W._Jer19_9='我必使之食其子女之肉、受窘之际、即被敌与索其命者围困、危迫之时、食其友朋之肉、';
W._Jer19_10='言竟、尔则毁其瓶、使同行者目击、';
W._Jer19_11='告之曰、万军之耶和华云、我必如是毁斯民斯邑、若人毁陶人之器、不能复完、人必葬尸于陀斐特、致无隙地、';
W._Jer19_12='耶和华曰、我必若是待斯土、与其居民、使此邑如陀斐特、';
W._Jer19_13='耶路撒冷第宅、犹大列王宫室、凡在其上焚香于天象、灌酒于他神、而玷污者、必如陀斐特焉、○';
W._Jer19_14='耶利米奉耶和华命、往陀斐特预言而返、则立耶和华室院中、告众曰、';
W._Jer19_15='万军之耶和华、以色列之上帝云、我必降所言之灾于是邑、及其属邑、盖彼强项、不听我言也、';
W._Jer20_1='祭司音麦子巴施户珥、为耶和华室宰、闻耶利米预言斯事、';
W._Jer20_2='则挞先知耶利米、加以桎梏、在耶和华室便雅悯上门、';
W._Jer20_3='翌日、巴施户珥释之、出于桎梏、耶利米谓之曰、耶和华不称尔为巴施户珥、乃称尔为玛歌珥米撒毕、';
W._Jer20_4='盖耶和华曰、我必使尔惊惶、尔之友朋因而惊惶、彼必仆于敌刃、为尔目睹、我将付犹大众于巴比伦王、虏至巴比伦、杀之以刃、';
W._Jer20_5='且以斯邑之货财、暨所获之利、与其珍宝、及犹大列王之宝藏、咸付于其敌手、彼必掠之、携至巴比伦、';
W._Jer20_6='尔巴施户珥及居尔家者、俱被徙至巴比伦、死于彼、葬于彼、尔与友朋、即尔向之妄预言者、皆然、○';
W._Jer20_7='耶和华欤、尔诱我、而我从焉、尔强于我而获胜、我为话柄、竟日为人所侮、';
W._Jer20_8='我每言时、则发声呼曰、强暴毁灭、缘耶和华之言、终日受耻辱、被讥诮、';
W._Jer20_9='我若云不复道之、不再藉其名而言、则我中心有如爇火、蕴于我骨、疲倦难忍、';
W._Jer20_10='我闻众谤、随在惊惶、我之密友望我颠越、咸曰讼之、予亦讼之、或彼受诱、予则胜之、以复予仇、';
W._Jer20_11='惟耶和华偕我、如可畏之勇士、窘迫我者必颠越、而不获胜、蒙极大之羞、受永久不忘之辱、以其行事不智也、';
W._Jer20_12='万军之耶和华欤、尔试义人、鉴察人之心怀、我以我狱诉于尔前、容我见尔复仇于彼、';
W._Jer20_13='当讴歌颂美耶和华、以其救贫人之命、脱恶人之手、○';
W._Jer20_14='愿我生辰受诅、我母产我之日不受祝、';
W._Jer20_15='传信于我父曰、汝生男子、使之极乐、愿其人受诅、';
W._Jer20_16='愿其人若古邑、为耶和华倾覆而不悔、愿彼清晨闻哀号、亭午闻警报、';
W._Jer20_17='因其未戮我于母胎、使母为我墓、其胎恒大、';
W._Jer20_18='我何为出胎、受苦罹忧、毕生蒙耻、';
W._Jer21_1='西底家王遣玛基雅子巴施户珥、祭司玛西雅子西番雅、诣耶利米曰、';
W._Jer21_2='巴比伦王尼布甲尼撒将与我战、求尔为我询于耶和华、或耶和华依其奇行待我、使彼离我而去、';
W._Jer21_3='耶利米奉耶和华命、谓之曰、其告西底家云、';
W._Jer21_4='以色列之上帝耶和华曰、尔所持之战具、在于城外、以战巴比伦王、及围尔之迦勒底人、我必使之反退、集于邑中、';
W._Jer21_5='我必震怒发忿、自以高举之手、有力之臂攻尔、';
W._Jer21_6='击此邑之居民、或人或畜、俱遭大疫而亡、';
W._Jer21_7='耶和华曰、厥后、我必以犹大王西底家、暨其臣仆庶民、凡在邑中、疫疠锋刃饥馑之余、悉付于巴比伦王尼布甲尼撒、与其诸敌、及索其命者之手、巴比伦王必击之以刃、不惜之、不怜之、不加矜悯、○';
W._Jer21_8='又当告斯民曰、耶和华云、我以生道死道、陈于尔前、';
W._Jer21_9='凡居此邑者、必亡于锋刃饥馑疫疠、惟出而归围尔之迦勒底人者、必得生存、获其生命、如获掠物、';
W._Jer21_10='耶和华曰、我乃注目此邑、必加以祸、不加以福、付于巴比伦王手、焚之以火、○';
W._Jer21_11='论犹大王家、宜听耶和华言、';
W._Jer21_12='耶和华曰、大卫家欤、当朝行公义、拯被劫者于暴者之手、恐我因尔恶行、发怒若火炎炎、莫能扑灭、';
W._Jer21_13='居于谷中、平原之磐者欤、尔曰、孰能降而击我、孰能入我窟穴、耶和华曰、我为尔敌、';
W._Jer21_14='我必循尔行为所结之实、加罚于尔、且必燃火于林、焚毁四周、耶和华言之矣、';
W._Jer22_1='耶和华曰、尔往犹大王宫宣言、';
W._Jer22_2='曰、犹大王欤、尔坐大卫之位、尔与臣仆、暨尔民入是门者、其听耶和华言、';
W._Jer22_3='耶和华曰、尔宜秉公行义、拯被劫者于暴者之手、勿枉宾旅孤寡、勿虐待之、勿流无辜之血于斯土、';
W._Jer22_4='如尔果从斯言、则必有君王坐大卫之位、乘车服马、与其臣仆庶民、俱由此室之门而入、';
W._Jer22_5='如尔不听斯言、耶和华曰、我指己而誓、此室必为荒芜、';
W._Jer22_6='耶和华论犹大王家曰、我视尔若基列、若利巴嫩之巅、然我必使尔成为旷野、无人居处之邑、';
W._Jer22_7='我必使残贼者、各执器械至而攻尔、伐尔香柏之佳者、投之于火、';
W._Jer22_8='多邦之人经是邑者、将相语曰、耶和华如是待此大邑、何故、';
W._Jer22_9='则将应之曰、因彼背其上帝耶和华之约、崇拜服事他神也、○';
W._Jer22_10='毋为死者哭泣悲哀、惟为往者痛哭、盖彼不得复返、不再睹其故土、';
W._Jer22_11='耶和华论约西亚子沙龙、继父为王、而出斯土、曰、彼不复返、';
W._Jer22_12='必死于被虏之地、不复睹斯土、○';
W._Jer22_13='以非义建第、以不公筑室、役人而不给值、其人祸矣、';
W._Jer22_14='彼曰、我必建巨宅、筑广厦、辟窗牖、盖以香柏、涂以丹雘、';
W._Jer22_15='尔以香柏之工竞美、岂得因此为王乎、尔父式饮式食、秉公行义、而获福祉、';
W._Jer22_16='彼为贫乏伸冤、遂得亨通、耶和华曰、如是岂非识我乎、';
W._Jer22_17='惟尔心目、专务贪婪、流无辜之血、行强迫暴虐、';
W._Jer22_18='故耶和华论犹大王约西亚子约雅敬云、民不悼之曰、哀哉我昆弟、哀哉我姊妹、亦不悼之曰、哀哉我主、哀哉我主之荣、';
W._Jer22_19='人必曳之而出、掷于耶路撒冷邑外、瘗之如驴、○';
W._Jer22_20='尔其陟利巴嫩而哀号、在巴珊扬声、自亚巴琳哀号、盖尔之情人皆亡矣、';
W._Jer22_21='尔兴盛时、我与尔言、惟尔曰、我不听、尔自幼时、所为若是、不从我言、';
W._Jer22_22='尔之民牧、必为风吞噬、尔之情人、必为人俘囚、其时尔必因行诸恶、含羞抱愧、';
W._Jer22_23='居利巴嫩、巢于香柏者欤、尔遭难时、若产妇之劬劳、何其可悯、';
W._Jer22_24='耶和华曰、我指己生而誓、犹大王约雅敬子哥尼雅、虽为我右手之印、我必脱尔、';
W._Jer22_25='付于索尔命、及尔所畏者之手、即巴比伦王尼布甲尼撒、与迦勒底人之手也、';
W._Jer22_26='我必驱尔、及生尔之母、入于他邦、非尔生长之区、必死于彼、';
W._Jer22_27='厥心所慕之地、不得返焉、';
W._Jer22_28='此哥尼亚、乃为见弃之毁器、无人悦之乎、彼与其裔、何为被逐、投于未识之地耶、';
W._Jer22_29='斯土、斯土、斯土、其听耶和华言、';
W._Jer22_30='耶和华曰、宜录斯人无嗣、毕生不获亨通、其裔无有利达、坐大卫之位、而治犹大也、';
W._Jer23_1='耶和华曰、民牧残我草场之羊、使之离散、其人祸矣、';
W._Jer23_2='故以色列之上帝耶和华、斥责养其民之牧者曰、尔既散我群羊、而驱逐之、不加眷顾、我必依尔所为之恶报尔、耶和华言之矣、';
W._Jer23_3='我必集我群羊所遗者、自所逐至之列国、导之复入于牢、使之滋生繁衍、';
W._Jer23_4='我必立牧者治之养之、使不复畏惧惊惶、其数无缺、耶和华言之矣、○';
W._Jer23_5='耶和华曰、时日将至、我必为大卫兴一义者、乃其条肄、彼将秉权为王、以智处事、秉公行义于斯土、';
W._Jer23_6='当彼之时、犹大获救、以色列安居、其名必称曰耶和华乃我义、';
W._Jer23_7='耶和华曰、其日将至、人不复言、指导以色列人出埃及、维生之耶和华而誓、';
W._Jer23_8='惟言指导以色列家之裔出北方、及凡所驱而至之国、维生之耶和华而誓、彼必居于故土、○';
W._Jer23_9='论众先知、我心忧伤、我骨震动、因耶和华、及其圣言之故、我若醉人、为酒所困、';
W._Jer23_10='斯土充斥淫人、因受诅而愁惨、野间草场枯槁、其人所行乃恶、其势不正、';
W._Jer23_11='耶和华曰、先知祭司、皆为侮慢、在于我室、我见其恶、';
W._Jer23_12='故其行径、将为暗中之滑地、彼必见逐、蹶于其中、盖谴责之年、我必降之以灾、耶和华言之矣、';
W._Jer23_13='撒玛利亚之先知、托巴力而预言、以惑我民以色列、我见其愚、';
W._Jer23_14='耶路撒冷之先知、所行可憎、我亦见之、纵淫乱、行虚诞、而坚恶人之手、致令无人转离其恶、彼于我前如所多玛、其民若蛾摩拉、○';
W._Jer23_15='万军之耶和华论先知曰、我必以茵陈食之、以毒水饮之、因耶路撒冷之先知、使邪恶遍满斯土也、';
W._Jer23_16='万军之耶和华曰、先知预言、尔勿听之、彼教尔以虚妄、所言之启示、乃由己意、非出于耶和华之口、';
W._Jer23_17='彼恒谓藐我者曰、耶和华云、尔必绥安、谓徇己心之刚愎者曰、灾不及于尔身、';
W._Jer23_18='孰立于耶和华议会之中、得闻其语、孰谛听我言哉、';
W._Jer23_19='耶和华之怒已发、有若暴风旋风、击彼恶人之首、';
W._Jer23_20='耶和华之志未成、其意未遂、则其怒不息、日后尔必深悉之、';
W._Jer23_21='维彼先知、我未遣之、彼犹奔走、我未谕之、彼犹预言、';
W._Jer23_22='如彼果立我议会中、必使我民听从我言、转离其邪途、悛改其恶行、';
W._Jer23_23='耶和华曰、我为上帝、岂知近而不知远乎、';
W._Jer23_24='耶和华曰、人岂能退藏于密、使我不见之乎、我岂非充乎天地哉、';
W._Jer23_25='惟彼先知、妄托我名宣预言曰、我得梦矣、我得梦矣、彼所言者、予闻之矣、';
W._Jer23_26='惟彼先知、徇己心之诈而预言、其存此心、伊于胡底、';
W._Jer23_27='彼互述所梦、欲使我民忘乎我名、若厥祖因巴力而忘我名然、';
W._Jer23_28='耶和华曰、先知有梦、任其述之、有我之言、则实道之、糠与麦何与乎、';
W._Jer23_29='耶和华曰、我言岂非若火、又若摧石之锤乎、';
W._Jer23_30='耶和华曰、凡先知互窃我言者、我必攻之、';
W._Jer23_31='耶和华曰、凡先知信口曰、彼言之矣、我必攻之、';
W._Jer23_32='耶和华曰、凡宣虚妄之梦、以为预言、且以诳言诩语惑我民者、我必攻之、我未遣之、亦未命之、彼不裨益斯民也、○';
W._Jer23_33='耶和华曰、若斯民、或先知、或祭司、问尔曰、耶和华有何警示、尔当应之曰、何警示耶、耶和华云、我必弃尔、';
W._Jer23_34='凡先知、或祭司、或庶民、言耶和华之警示者、我必罚其人、及其家、';
W._Jer23_35='尔当互问邻里昆弟曰、耶和华何所答、何所言乎、';
W._Jer23_36='勿复言耶和华之警示、其人之言、必为己之重负、以尔妄用我维生上帝、万军耶和华之言也、';
W._Jer23_37='尔当谓先知曰、耶和华于尔何所答、耶和华何所言乎、';
W._Jer23_38='耶和华曰、我既遣人告尔、勿言耶和华之警示、尔若言之、';
W._Jer23_39='我必尽忘尔、且遗弃尔、及我所锡尔祖与尔之邑、绝于我前、';
W._Jer23_40='使尔蒙羞负辱、历久不忘、';
W._Jer24_1='巴比伦王尼布甲尼撒、虏犹大王约雅敬子耶哥尼雅、及犹大牧伯、与艺匠铁工、自耶路撒冷至巴比伦后、耶和华以无花果二筐示我、置于耶和华殿前、';
W._Jer24_2='一筐之无花果甚嘉、如初实者、一筐之无花果甚劣、不可食也、';
W._Jer24_3='耶和华谕我曰、耶利米、尔何所见、我曰、见无花果、其嘉者甚嘉、其劣者甚劣、不可食也、';
W._Jer24_4='耶和华谕我曰、';
W._Jer24_5='以色列之上帝耶和华云、犹大之俘囚、即我遣至迦勒底人之地者、我必视之若此嘉果、使之获益、';
W._Jer24_6='我必顾之益之、导归斯土、我必建之、不复毁之、我必植之、不复拔之、';
W._Jer24_7='赋以识我之心、俾知我乃耶和华、一心归我、彼为我民、我为其上帝、';
W._Jer24_8='至于无花果之劣而不可食者、耶和华曰、此若犹大王西底家、与其牧伯、及耶路撒冷遗民、居于斯土之众、与旅于埃及者、';
W._Jer24_9='我必付之于敌、播散于天下万国、俾遭祸害、在我驱至之处、受凌辱、为话柄、被讪笑、服咒诅、';
W._Jer24_10='亦必加以锋刃、饥馑疫疠、迨其灭于我所锡彼、及其列祖之地、';
W._Jer25_1='犹大王约西亚子约雅敬四年、即巴比伦王尼布甲尼撒元年、耶利米所得论犹大民之言、';
W._Jer25_2='先知耶利米告犹大众、暨耶路撒冷居民曰、';
W._Jer25_3='自犹大王亚们子约西亚十三年、迄今历二十三年、耶和华以言谕我、我传于尔、夙兴而道、惟尔弗听、';
W._Jer25_4='耶和华亦遣其仆诸先知至尔、夙兴遣之、惟尔不从、不侧耳以听、';
W._Jer25_5='彼曰、当各转离邪途恶行、居于耶和华锡尔及尔祖之地、自昔迄于永久、';
W._Jer25_6='勿往从他神、服事崇拜之、勿以尔手所作之物、激我震怒、我则不降灾于尔、';
W._Jer25_7='耶和华曰、尔不我听、而以尔手所作之物、激我震怒、自罹灾害、';
W._Jer25_8='故万军之耶和华曰、因尔弗听我言、';
W._Jer25_9='我必遣召北方诸族、及我仆巴比伦王尼布甲尼撒、导之以攻斯土、与其居民、暨四周诸国、我必灭之、使之令人骇异、为人嗤笑、永久荒芜、耶和华言之矣、';
W._Jer25_10='且我必于其中、绝其欢欣喜乐之声、新娶者及新妇之声、旋磨之音、灯火之光、';
W._Jer25_11='斯土必尽荒芜、令人骇异、维此诸国、将服事巴比伦王、历七十年、';
W._Jer25_12='七十年既竟、我必罚巴比伦王与其国、及迦勒底人之地、使之永久荒芜、以治其罪、耶和华言之矣、';
W._Jer25_13='凡我所言、录于此书、即耶利米论列邦所预言者、必临于其国、';
W._Jer25_14='盖有多国大王、必使其人服役、我必依其所行、及其手所作以报之、○';
W._Jer25_15='以色列之上帝耶和华谕我曰、我手忿怒之杯、尔其取之、使我遣尔所至之国饮之、';
W._Jer25_16='彼必饮之、摇曳颠狂、因我使锋刃入于其中也、';
W._Jer25_17='我则由耶和华手取杯、使其遣我所至之国饮之、';
W._Jer25_18='即耶路撒冷、犹大诸邑、及其君王牧伯、俾邑荒芜、令人骇异、被嗤笑、服咒诅、有如今日、';
W._Jer25_19='又有埃及王法老、与其臣仆、牧伯庶民、';
W._Jer25_20='杂族之人、乌斯诸王、非利士诸王、亚实基伦、迦萨、以革伦、及亚实突遗民、';
W._Jer25_21='以东、摩押、亚扪族、';
W._Jer25_22='推罗诸王、西顿诸王、海外岛屿诸王、';
W._Jer25_23='底但、提玛、布斯、及凡薙鬓者、';
W._Jer25_24='亚拉伯诸王、与居旷野、杂族之诸王、';
W._Jer25_25='心利诸王、以拦诸王、玛代诸王、';
W._Jer25_26='北方远近诸王、爰及天下万国、厥后、示沙克王亦饮焉、';
W._Jer25_27='尔当告之曰、万军之耶和华、以色列之上帝云、尔其饮之而醉、至于哇吐、颠踬而不复起、因我使锋刃入于尔中也、';
W._Jer25_28='如彼不欲自尔手取杯饮之、则当告之曰、万军之耶和华云、尔必饮之、';
W._Jer25_29='盖我降灾、始于我寄名之邑、尔岂能尽免刑罚乎、必不免也、我必使锋刃临于地上居民、万军之耶和华言之矣、';
W._Jer25_30='故当以此诸言、对众预言之曰、耶和华必自上号呼、自圣所发声、向其群羊大呼、对地上居民而呼、若践葡萄者然、';
W._Jer25_31='将有声闻于地极、盖耶和华与列邦争、必鞫凡有血气者、至于恶人、付之锋刃、耶和华言之矣、○';
W._Jer25_32='万军之耶和华曰、灾害必自此国、至于彼国、狂风起于地极、';
W._Jer25_33='是日也、耶和华所戮者、自天之涯、迄地之极、无人哀哭、无人收殓、不得瘗埋、必在地上、成为粪土、';
W._Jer25_34='牧者欤、尔其号啕哭泣、群羊之长欤、尔其辗转于灰尘、盖尔被戮之日、离散之期已届、尔必陨越、有如珍器堕毁、';
W._Jer25_35='牧者无由遁逃、群羊之长无由避匿、';
W._Jer25_36='牧者发声、群羊之长号啕、以耶和华荒其牧场也、';
W._Jer25_37='因耶和华烈怒、平安之羊牢、成为寂寞、';
W._Jer25_38='维彼若狮、既出其所、因暴烈之力、及酷烈之怒、其地成为怪异、';
