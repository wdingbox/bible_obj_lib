W._Phl1_1='耶稣基督之仆保罗提摩太、书达腓立比属基督耶稣之诸圣徒、及诸监督执事、';
W._Phl1_2='愿恩惠平康、由我父上帝、及主耶稣基督归尔、○';
W._Phl1_3='我每怀念尔、则谢我上帝、';
W._Phl1_4='为尔众祈时、恒欣然而求、';
W._Phl1_5='缘尔自始迄今、共与福音、';
W._Phl1_6='我深信肇善工于尔曹者、必成之、以迄耶稣基督之日、';
W._Phl1_7='我如是念尔众、宜也、盖尔在我心、以尔于我缧绁中、及辩证福音之际、尔与我共与乎恩也、';
W._Phl1_8='我体耶稣基督之心、恋慕尔众、上帝为之证、';
W._Phl1_9='我所祈者、使尔之爱、于知识通达而愈充溢、';
W._Phl1_10='致能验至善、纯粹无疵、迄于基督之日、';
W._Phl1_11='由耶稣基督、充乎义之实、致荣与颂归于上帝、○';
W._Phl1_12='兄弟乎、我欲尔知我所遭之事、适以广福音之传、';
W._Phl1_13='致我缘基督而受之缧绁、遍扬于御营、以及各方、';
W._Phl1_14='且使宗主之兄弟、多因我缧绁、益毅然宣上帝道而无惧、';
W._Phl1_15='夫宣基督、有出于媢嫉纷争者、亦有出于善意者、';
W._Phl1_16='此则出于爱、知我之立、乃为辩福音也、';
W._Phl1_17='彼则出于树党、非诚也、欲增我缧绁之苦耳、';
W._Phl1_18='然则何如乎、无论或伪或诚、基督是宣、我则乐之、且终乐之、';
W._Phl1_19='盖我知此、由尔祈祷、及所赐耶稣基督之神、终必使我得救、';
W._Phl1_20='依我之企望、一无所愧、而毅然如常、今无论生死、惟使基督丕显于我躬、';
W._Phl1_21='盖我之生也、乃为基督、死亦有益、';
W._Phl1_22='若生于形躯、成我功果、则不知当何择也、';
W._Phl1_23='盖我迫于二者之间、欲离而与基督偕在、是为愈美、';
W._Phl1_24='但居于形躯、为尔之故为尤要、';
W._Phl1_25='既深信此、则知我必仍存、且与尔众同居、致尔进益而乐于道、';
W._Phl1_26='俾尔缘基督耶稣而夸者、因我而溢、以我复与尔同在也、';
W._Phl1_27='惟尔处世、须合乎基督之福音、使我或就尔、或离尔、得闻尔事、即尔坚立于一心一志、为福音之道而战、';
W._Phl1_28='概毋为敌所惊、其表彰也、于彼则为败亡、于尔则为救济、乃由上帝也、';
W._Phl1_29='盖因基督赐尔、不第信之、亦为之受苦、';
W._Phl1_30='尔有战争、乃如昔所见于我、今所闻于我者也、';
W._Phl2_1='若于基督有何慰藉、于爱有何抚绥、于圣神有何感通、有何仁慈矜悯、';
W._Phl2_2='则宜同意同爱、心合志一、以充我乐、';
W._Phl2_3='概勿树党、勿尚虚荣、惟自卑、视人愈于己、';
W._Phl2_4='勿各顾己事、亦宜顾人之事、';
W._Phl2_5='以基督耶稣之心为心、';
W._Phl2_6='彼原有上帝之状、不以匹上帝为强取、';
W._Phl2_7='乃虚己取仆之状、成人之形、';
W._Phl2_8='既有人之式、又屈己、承顺至死、甚而死于十架、';
W._Phl2_9='故上帝跻之至高、锡以超乎万名之名、';
W._Phl2_10='使在天在地、及在地下者、闻耶稣之名、无膝不屈、';
W._Phl2_11='无口不称耶稣基督为主、以荣父上帝焉、○';
W._Phl2_12='爱友乎、尔素承顺、不惟于我同在时、即今暌违、益宜畏惧战栗、以成尔之救济、';
W._Phl2_13='盖尔之志与行、皆上帝循其善意、施于尔衷也、';
W._Phl2_14='尔凡所行、毋私议、毋争辩、';
W._Phl2_15='俾尔纯粹无疵、为上帝子、无瑕于邪逆之世、显为烛世之光、';
W._Phl2_16='彰明维生之道、俾我可夸于基督之日、以我所趋所劳、非徒然也、';
W._Phl2_17='若以尔信之祭祀与供奉、我被灌奠其上、我亦乐之、且与尔众同乐、';
W._Phl2_18='尔亦当乐之、且与我同乐焉、○';
W._Phl2_19='我缘主耶稣、冀速遣提摩太就尔、俾知尔事、以慰我心、';
W._Phl2_20='盖我无同心之人、诚虑尔事、';
W._Phl2_21='因众皆惟己是谋、非耶稣基督之事也、';
W._Phl2_22='尔知提摩太之征验、即与我共役于福音、犹子之于父、';
W._Phl2_23='故视我事如何、冀即遣之、';
W._Phl2_24='且我赖主、冀亦速往、';
W._Phl2_25='但我意必遣以巴弗提就尔、彼乃我之兄弟、与我同劳同伍、为尔之使、且供我所需者、';
W._Phl2_26='彼乃恋慕尔众、因尔闻其病、则忧甚、';
W._Phl2_27='彼果病濒死、上帝恤之、不惟于彼、亦于我也、免我忧而复忧、';
W._Phl2_28='是以遣之愈切、使尔复见之而喜、我忧亦少解、';
W._Phl2_29='尔宜缘主欣然纳之、且尊重如是之人、';
W._Phl2_30='盖彼因基督之工而濒死、不恤其生、以补尔事我之不逮、';
W._Phl3_1='兄弟乎、我犹有言、宜缘主而乐、书此遗尔、我不惮烦、尔则安固、';
W._Phl3_2='务慎犬类、及行恶者、损割者、';
W._Phl3_3='盖我侪以上帝之神而崇拜、于基督耶稣而夸诩、不恃乎形躯、是乃受割者也、';
W._Phl3_4='虽然、我亦有可恃于形躯者、若他人以形躯为可恃、则我尤可恃矣、';
W._Phl3_5='我生八日而受割、属以色列裔、便雅悯支、世为希伯来人、依律则为法利赛人、';
W._Phl3_6='依热衷则窘逐教会、依律中之义、则无间然、';
W._Phl3_7='但昔于我为益者、我缘基督以之为损、';
W._Phl3_8='我诚以万事为损、因识我主基督耶稣为更美、且为彼已损失万事、视为粪土、致可得乎基督、而恒在其中、';
W._Phl3_9='非以自乎律者为己之义、乃由信基督之义、即以信而自乎上帝者、';
W._Phl3_10='俾知基督、与其复起之能、并与其苦、而效其死、';
W._Phl3_11='庶可造乎自死之复起、';
W._Phl3_12='非谓我既得既成矣、惟趋进、庶可获基督耶稣所以获我者也、';
W._Phl3_13='兄弟乎、我不以为既获、惟专一、忘乎后而奋乎前、';
W._Phl3_14='趋向标准、致得上帝自上而召之赏、在基督耶稣中者、';
W._Phl3_15='故凡我中之完人、宜怀此志、若有异志、上帝亦将以此示尔、';
W._Phl3_16='惟我侪所已及者、宜依此而行焉、○';
W._Phl3_17='兄弟乎、尔宜效我、且视依我模楷而行者、';
W._Phl3_18='盖我屡告尔、今又涕泣告尔、多有所行、与基督十架为敌者也、';
W._Phl3_19='彼以口腹为神、以己辱为荣、以世情为念、终必沦亡、';
W._Phl3_20='夫我侪之籍在天、由此我亦俟乎救者、即主耶稣基督也、';
W._Phl3_21='彼将依其能服万有归己之功用、化我侪卑贱之体、如其荣耀之体焉、';
W._Phl4_1='是以我所爱所慕之兄弟、为我之乐、为我之冕、我所爱者乎、宜坚立于主、○';
W._Phl4_2='我劝友阿爹氏、循都基氏、宜宗主有同心、';
W._Phl4_3='又求我之真侣、助此二妇、以其昔与我及革利免、并其余之同劳、协力于福音、名录于维生之书者、○';
W._Phl4_4='宜恒乐于主、我复言之、尔其乐哉、';
W._Phl4_5='尔之温良、宜表于众、主伊迩矣、';
W._Phl4_6='概勿忧虑、惟于万事、以祈祷、吁恳、称谢、陈述所求于上帝、';
W._Phl4_7='上帝之和平、超乎人意、将于基督耶稣中、守卫尔心尔志、○';
W._Phl4_8='兄弟乎、我犹有言、凡真实、端重、公义、清洁、可爱者、可称者、或有何德何誉、尔宜念之、';
W._Phl4_9='尔所学所受、所闻所见于我者、皆宜行之、则平康之上帝必偕尔焉、○';
W._Phl4_10='我于主乐甚、因尔念我之心复萌、尔素有志于此、但乏机耳、';
W._Phl4_11='我言此、非因缺乏之故、盖我已学、随遇而安、';
W._Phl4_12='我知所以处贫贱、亦知所以处富厚、随在随事、或饱或饥、或丰或歉、我悉谙练之矣、';
W._Phl4_13='我赖增我力者、事事克为、';
W._Phl4_14='虽然、尔与我患难、善矣、';
W._Phl4_15='腓立比人乎、尔亦知于福音之始、我去马其顿时、授受之事、他会无与、惟尔而已、';
W._Phl4_16='盖我在帖撒罗尼迦时、尔遣人供我所需、一而再矣、';
W._Phl4_17='我非求赠、乃求结实繁多、以益于尔、';
W._Phl4_18='我有诸物、充溢矣、饶足矣、盖由以巴弗提受尔来物、为馨香可纳之祭、乃上帝所悦者、';
W._Phl4_19='我上帝将充裕尔之所需、依其荣之富有、在基督耶稣中者、';
W._Phl4_20='愿荣归于我父上帝、爰及世世、阿们、○';
W._Phl4_21='问安于属基督耶稣之众圣徒、偕我之诸兄弟问尔安、';
W._Phl4_22='众圣徒问尔安、该撒之家属、尤为致意、○';
W._Phl4_23='愿我主耶稣基督之恩在尔衷焉、';
