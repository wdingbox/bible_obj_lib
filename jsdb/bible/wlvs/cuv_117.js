W._Mat13_1='是日耶稣出室、坐海滨、';
W._Mat13_2='群众集就之、遂登舟而坐、众立于岸、';
W._Mat13_3='乃多端设喻语之曰、有播种者、出而播种、';
W._Mat13_4='播时、有落道旁者、鸟至尽食之、';
W._Mat13_5='有落硗地者、厥土无多、以其浅薄、发萌则速、';
W._Mat13_6='日出曝之、无根而稿、';
W._Mat13_7='有落棘中者、棘起蔽之、';
W._Mat13_8='有落沃壤者、结实、或百倍、或六十倍、或三十倍、';
W._Mat13_9='有耳者宜听焉、○';
W._Mat13_10='门徒就之曰、尔以喻语众、何也、';
W._Mat13_11='曰、天国之奥、予尔知之、不予他人也、';
W._Mat13_12='盖有者、将予之使有余、无者、并其所有、亦将夺之、';
W._Mat13_13='故我以喻语之、因其视而不见、听而不闻、亦不悟也、';
W._Mat13_14='以应以赛亚豫言云、尔将听而不聪、视而不明、';
W._Mat13_15='盖斯民心顽、耳聩、自闭其目、恐目视、耳听、心悟、转移而我医之、';
W._Mat13_16='惟尔目福矣、以其见也、尔耳福矣、以其闻也、';
W._Mat13_17='我诚语汝、昔先知义人多欲见尔所见、而不得见、闻尔所闻、而不得闻、';
W._Mat13_18='夫播种之喻、尔其听之、';
W._Mat13_19='凡闻天国之道而不悟、恶者至、夺其心之所播、此播于道旁者也、';
W._Mat13_20='播于硗地者、乃人听道、即喜受之、';
W._Mat13_21='惟内无根、则亦暂耳、及为道而遇患难窘逐、即厌弃焉、';
W._Mat13_22='播于棘中者、乃人听道、而世之虑、财之惑、蔽其道而不实、';
W._Mat13_23='播于沃壤者、乃人听道而悟、结实或百倍、或六十倍、或三十倍、○';
W._Mat13_24='又设喻曰、天国犹人播美种于田、';
W._Mat13_25='寝时敌至、播稗麦中而去、';
W._Mat13_26='苗秀而实、稗亦见、';
W._Mat13_27='家主之仆来告曰、主、非播美种于田乎、何以有稗也、';
W._Mat13_28='曰、敌为之、仆曰、我往薅之可乎、';
W._Mat13_29='曰、毋、恐薅稗而麦亦拔、';
W._Mat13_30='容二者并长以待获、获时、我语刈者、先集稗、束而火之、惟敛麦入仓、○';
W._Mat13_31='又设喻曰、天国犹芥种一粒、人取而播于田、';
W._Mat13_32='此百种之至微者、及其长也、大于诸蔬、且成树、飞鸟来栖其枝、○';
W._Mat13_33='又设喻曰、天国犹酵、妇取纳三斗面中、致均发酵焉、○';
W._Mat13_34='此皆耶稣以喻语众、非喻无所语之、';
W._Mat13_35='应先知所言云、我将启口设喻、阐创世以来之秘、○';
W._Mat13_36='时、耶稣离众入室、其徒就之曰、田稗之喻、明以教我、';
W._Mat13_37='曰、播美种者、人子也、田者、世也、';
W._Mat13_38='美种者、天国之子民也、稗则恶者之子民也、';
W._Mat13_39='播稗之敌、魔也、获时、世末也、刈者、天使也、';
W._Mat13_40='集稗而火之、世末亦然、';
W._Mat13_41='人子将遣厥使、由其国中、集诸陷人于罪、及为不法者、';
W._Mat13_42='投之火炉、在彼有哀哭切齿者矣、';
W._Mat13_43='时、义者在其父之国、辉光如日、有耳者宜听焉、○';
W._Mat13_44='天国犹宝藏于田、人遇而掩之、喜而归、售所有、以市斯田、○';
W._Mat13_45='又天国犹贾求美珠、';
W._Mat13_46='遇一重值者、则往鬻所有以市之、○';
W._Mat13_47='又天国犹罟施于海、集诸水族、';
W._Mat13_48='既盈、则曳于岸、坐而择其美者入器、恶者则弃之、';
W._Mat13_49='世末亦然、天使将出、自义者中、区别恶者、';
W._Mat13_50='投之火炉、在彼有哀哭切齿矣、○';
W._Mat13_51='凡此、尔皆悟乎、对曰、然、';
W._Mat13_52='曰、故凡士子为天国之徒者、如家主由其库中出新旧之物焉、○';
W._Mat13_53='耶稣既竟斯喻、去彼、';
W._Mat13_54='至故土、在会堂训诲、众奇之曰、斯人何由得斯智慧异能乎、';
W._Mat13_55='此非木工之子乎、其母非名马利亚、其兄弟非雅各约西西门犹大乎、';
W._Mat13_56='其姊妹非与我比邻乎、斯焉得斯耶、';
W._Mat13_57='遂厌弃之、耶稣曰、先知在故土室家外、莫不尊焉、';
W._Mat13_58='耶稣在彼、不多行异能、以其不信故也、';
W._Mat14_1='维时、分封之君希律、闻耶稣声名、';
W._Mat14_2='谓其臣曰、此乃施洗约翰自死而起、故此异能运行于彼焉、';
W._Mat14_3='初、希律以其弟腓力妻希罗底故、执约翰系于狱、';
W._Mat14_4='盖约翰曾谓之曰、纳此妇非宜也、';
W._Mat14_5='希律欲杀之、而惧众、因众以之为先知也、';
W._Mat14_6='适希律诞、希罗底女舞于前、以娱希律、';
W._Mat14_7='遂誓许所求、';
W._Mat14_8='女为母所唆、曰、求以施洗约翰之首、于盘上予我、';
W._Mat14_9='王忧、然以誓故、又以同筵者在、乃命予之、';
W._Mat14_10='遣人斩约翰于狱、';
W._Mat14_11='置首于盘以予女、女以奉母、';
W._Mat14_12='其徒至、取尸葬之、往告耶稣、○';
W._Mat14_13='耶稣闻之、登舟去彼、潜之野、众闻之、由诸邑步从焉、';
W._Mat14_14='耶稣出、见人甚众、悯之、医其病者、';
W._Mat14_15='薄暮、门徒就之曰、此乃野、时已逝、请散众、入乡市食、';
W._Mat14_16='耶稣曰、无庸、尔其食之、';
W._Mat14_17='曰、我侪于此、惟五饼二鱼而已、';
W._Mat14_18='曰、取以与我、';
W._Mat14_19='遂命众藉草而坐、取五饼二鱼、仰天祝而擘之、以予门徒、门徒予众、';
W._Mat14_20='皆食而饱、拾其屑、盈十二筐、';
W._Mat14_21='食者、妇孺而外、约五千人、○';
W._Mat14_22='耶稣促门徒登舟、先济彼岸、俟其散众、';
W._Mat14_23='散后、则潜登山祈祷、薄暮独在、';
W._Mat14_24='舟在海中、为浪所撼、风逆故也、';
W._Mat14_25='四更时、耶稣履海就之、';
W._Mat14_26='门徒见其履海、愕然曰、鬼幻也、遂惧而呼、';
W._Mat14_27='耶稣曰、安尔心、我也、勿惧、';
W._Mat14_28='彼得曰、主、果尔也、则命我履水就尔、';
W._Mat14_29='曰、来、彼得下舟、履水就之、';
W._Mat14_30='见风烈则惧、将溺、呼曰、主、救我、';
W._Mat14_31='耶稣以手援之、曰、小信者、何疑乎、';
W._Mat14_32='既登舟、风遂息、';
W._Mat14_33='舟中人拜之曰、尔诚上帝子也、○';
W._Mat14_34='既济、至革尼撒勒地、';
W._Mat14_35='其人识之、遣报四方、携诸病者就之、';
W._Mat14_36='第求扪其衣缘、扪者皆愈、';
W._Mat15_1='时、有法利赛人士子、自耶路撒冷来、就耶稣曰、';
W._Mat15_2='尔之门徒、何犯古人遗传、不盥手而食乎、';
W._Mat15_3='曰、尔何因尔遗传、犯上帝诫乎、';
W._Mat15_4='盖上帝曰、敬尔父母、又曰、詈父母者、必死之、';
W._Mat15_5='惟尔则曰、若人谓父母云、我所当奉于尔者、已献于上帝矣、';
W._Mat15_6='遂可不敬父母、是尔以尔遗传、废上帝诫也、';
W._Mat15_7='伪善者乎、以赛亚豫言指尔者、诚是也、';
W._Mat15_8='曰、斯民以口尊我、而心则远我、';
W._Mat15_9='其拜我徒然、以所教者、乃人所命也、';
W._Mat15_10='遂召众语之曰、尔宜听而悟也、';
W._Mat15_11='非入诸口者污人、惟出诸口者污人耳、';
W._Mat15_12='门徒就之曰、法利赛人闻斯言而愠、尔知之乎、';
W._Mat15_13='曰、凡植物非我天父所植者、将拔之、';
W._Mat15_14='姑听之、彼乃瞽而导者、以瞽导瞽、二者皆陷于坑矣、';
W._Mat15_15='彼得曰、斯喻明以教我、';
W._Mat15_16='曰、尔曹犹未悟乎、';
W._Mat15_17='岂不知入口者运于腹、而遗于厕乎、';
W._Mat15_18='惟出诸口者由心而发、斯污人也、';
W._Mat15_19='盖恶念、凶杀、淫乱、苟合、盗窃、妄证、讪谤、';
W._Mat15_20='皆由心而发、斯乃污人、但未盥手而食、不污人也、○';
W._Mat15_21='耶稣去彼、适推罗西顿境、';
W._Mat15_22='有迦南妇出境、呼曰、主、大卫之裔、矜恤我、我女患鬼苦甚、';
W._Mat15_23='耶稣不答、其徒至曰、妇呼于后、请遣之、';
W._Mat15_24='曰、我奉使但为以色列家之亡羊而已、';
W._Mat15_25='妇进而拜曰、主、助我、';
W._Mat15_26='曰、取儿曹饼投狗、非宜也、';
W._Mat15_27='妇曰、主、然、狗亦食其主案下遗屑耳、';
W._Mat15_28='曰、妇乎、尔信大矣、如尔愿成之、自是女愈、○';
W._Mat15_29='耶稣去彼、至加利利海滨、登山而坐、';
W._Mat15_30='群众就之、携跛者、瞽者、喑者、残者、及诸病者、置其足前、遂医之、';
W._Mat15_31='众见喑者言、残者痊、跛者行、瞽者明、则奇之、归荣以色列之上帝、○';
W._Mat15_32='耶稣召其徒曰、我悯斯众、已偕我三日而无食、我不欲使之饥而去、恐途中困惫也、';
W._Mat15_33='门徒曰、在野安得若许之饼、以饱斯众耶、';
W._Mat15_34='耶稣曰、尔有饼几何、曰、七、及数小鱼耳、';
W._Mat15_35='遂命众席地而坐、';
W._Mat15_36='取七饼与鱼、祝谢而擘之、以予门徒、门徒予众、';
W._Mat15_37='皆食而饱、拾其屑、盈七篮、';
W._Mat15_38='食者、妇孺而外、四千人焉、';
W._Mat15_39='耶稣散众、登舟、入马加丹境、';
W._Mat16_1='法利赛人及撒都该人、来试耶稣、请以自天之异兆示之、';
W._Mat16_2='耶稣曰、暮时、尔云将晴、以天红也、';
W._Mat16_3='朝时、尔云今日风雨、以天红而晦也、尔识别天色、而不识此时之异兆耶、';
W._Mat16_4='奸恶之世而求异兆、约拿异兆而外、无以示之、遂去之、○';
W._Mat16_5='门徒济彼岸、忘携饼、';
W._Mat16_6='耶稣谓之曰、谨防法利赛撒都该人之酵、';
W._Mat16_7='门徒窃议曰、是为不取饼也、';
W._Mat16_8='耶稣知之、曰、小信者乎、曷以无饼窃议耶、';
W._Mat16_9='尔犹未悟乎、岂不忆五千人之五饼、拾屑几筐乎、';
W._Mat16_10='又四千人之七饼、拾屑几篮乎、';
W._Mat16_11='何不悟我非为饼而言、惟当防法利赛撒都该人之酵耳、';
W._Mat16_12='门徒乃悟其所言、非防饼之酵、乃法利赛撒都该人之教也、○';
W._Mat16_13='耶稣至该撒利亚腓立比境、问其徒曰、人言人子为谁、';
W._Mat16_14='对曰、或言施洗约翰、或言以利亚、或言耶利米、抑先知之一、';
W._Mat16_15='曰、尔曹谓我为谁、';
W._Mat16_16='西门彼得对曰、尔乃基督、维生上帝子也、';
W._Mat16_17='耶稣曰、西门巴约拿福矣、盖非有血气者示尔、乃我在天之父也、';
W._Mat16_18='吾又语汝、尔乃彼得、彼得即磐之谓我将建我会于此磐、而阴府之权、不能胜之、';
W._Mat16_19='我将以天国之钥予尔、凡尔系于地者、在天亦系之、释于地者、在天亦释之、';
W._Mat16_20='遂戒门徒、勿以己为基督告人、○';
W._Mat16_21='自是耶稣始示其徒、以己必往耶路撒冷、备受长老祭司诸长士子之苦、且见杀、三日而起、';
W._Mat16_22='彼得援而谏之曰、主、不可、此必不及尔也、';
W._Mat16_23='耶稣回顾彼得曰、撒但退、尔阻我、以尔不体上帝之事、乃体人之事耳、';
W._Mat16_24='遂语其徒曰、欲从我者、当克己、负其十架以从、';
W._Mat16_25='盖欲救其生者、将丧之、为我而丧其生者、将得之、';
W._Mat16_26='利尽天下、而失其生、何益之有、人将以何者易其生乎、';
W._Mat16_27='盖人子将以父之荣、偕厥使而来、依人所行而报之、';
W._Mat16_28='我诚语汝、立于此者、有人未死之先、得见人子临于其国矣、';
