W._Jhn7_1='厥后、耶稣游行加利利、不欲行于犹太、以犹太人欲杀之、';
W._Jhn7_2='犹太人之构庐节伊迩、';
W._Jhn7_3='其兄弟谓之曰、去此、往犹太、俾尔徒亦见尔所行、';
W._Jhn7_4='未有欲自显、而行于隐者也、尔若行此、宜自显于世矣、';
W._Jhn7_5='盖其兄弟亦未之信也、';
W._Jhn7_6='耶稣曰、我时尚未至、尔时恒便、';
W._Jhn7_7='世不能恶尔而恶我、以我证其恶行也、';
W._Jhn7_8='尔何赴节、我犹不赴焉、以我时未至也、';
W._Jhn7_9='言此、则仍居加利利、○';
W._Jhn7_10='迨其兄弟赴节、耶稣亦往、非显然、乃若隐然者、';
W._Jhn7_11='犹太人于节期寻之曰、彼安在乎、';
W._Jhn7_12='众多窃议之、或曰善人也、或曰否、乃惑众耳、';
W._Jhn7_13='然无明言之者、惧犹太人故也、○';
W._Jhn7_14='节期中、耶稣上殿训诲、';
W._Jhn7_15='犹太人奇之曰、斯人未学、何由识书乎、';
W._Jhn7_16='耶稣曰、我之训非由己、乃由遣我者也、';
W._Jhn7_17='人苟愿行其旨、必知斯训、或由上帝、或我由己而言矣、';
W._Jhn7_18='由己言者、求己之荣、惟求遣之者之荣、斯人乃诚、其衷无不义也、';
W._Jhn7_19='摩西非以律授尔乎、第尔中无一行律者、何为欲杀我耶、';
W._Jhn7_20='众曰、尔患鬼矣、谁欲杀尔、';
W._Jhn7_21='耶稣曰、我曾行一事、尔皆奇之、';
W._Jhn7_22='夫摩西授尔割礼、然非由摩西、乃由列祖、故安息日、尔行割于人、';
W._Jhn7_23='人于安息日受割、免违摩西之律、而我于安息日使人痊愈、尔遂怒我乎、';
W._Jhn7_24='勿鞫以貌、惟鞫以义、○';
W._Jhn7_25='耶路撒冷人有云、此非众所欲杀者乎、';
W._Jhn7_26='今彼侃侃而谈、无与之言者、有司诚知其为基督乎、';
W._Jhn7_27='然我侪知斯人所自、而基督至、无知其所自者、';
W._Jhn7_28='故耶稣于殿训诲、呼曰、尔知我、亦知我所自、我非擅至、遣我者乃真、尔不知之、';
W._Jhn7_29='惟我知之、以我由之而来、而彼遣我也、';
W._Jhn7_30='众遂欲执之、但无着手者、以其时未至也、';
W._Jhn7_31='众中多信之、曰、基督至、其行异迹、多于斯人乎、';
W._Jhn7_32='法利赛人闻众议如此、遂与祭司诸长遣役执之、';
W._Jhn7_33='耶稣曰、我犹暂偕尔、后归遣我者、';
W._Jhn7_34='尔将寻我不遇、我所在、尔弗能至、';
W._Jhn7_35='犹太人相语曰、彼将何往、使我不遇耶、岂往散处于希利尼人中者、而训希利尼人乎、';
W._Jhn7_36='其言寻我不遇、我所在、尔弗能至、是何言欤、○';
W._Jhn7_37='于节之末日、即大日也、耶稣立而呼曰、人若渴、宜就我饮、';
W._Jhn7_38='信我者、如经所言、将有活水之川、由其腹而流焉、';
W._Jhn7_39='耶稣此言、指信之者将受之圣神、盖圣神尚未降、因耶稣未荣也、';
W._Jhn7_40='众闻斯言、或曰、是诚彼先知也、';
W._Jhn7_41='或曰、是乃基督、或曰、基督岂出自加利利乎、';
W._Jhn7_42='经不云、基督出于大卫之裔、自伯利恒、即大卫所居之乡乎、';
W._Jhn7_43='众遂因之纷争、';
W._Jhn7_44='中有欲执之者、但无人着手耳、○';
W._Jhn7_45='役复祭司诸长、及法利赛人、佥曰、何不曳之来乎、';
W._Jhn7_46='对曰、从未有人若是而言也、';
W._Jhn7_47='法利赛人曰、尔亦为所惑乎、';
W._Jhn7_48='有司与法利赛人、有信之者乎、';
W._Jhn7_49='但此众不识律、见诅矣、';
W._Jhn7_50='中有尼哥底母、即昔诣耶稣者、谓之曰、';
W._Jhn7_51='未听其言、不识其所为、而鞫之、岂我律乎、';
W._Jhn7_52='众曰、尔亦出自加利利乎、可考而知、无先知自加利利起也、○';
W._Jhn8_1='耶稣往橄榄山、';
W._Jhn8_2='昧爽返于殿、民咸就之、乃坐而训焉、';
W._Jhn8_3='士子与法利赛人、曳一行淫时见执之妇、置于中、';
W._Jhn8_4='谓耶稣曰、夫子、此妇适行淫时见执、';
W._Jhn8_5='若是之妇、摩西律命以石击之、尔意云何、';
W._Jhn8_6='此言乃试耶稣、欲得所以讼之、耶稣鞠躬以指画地、';
W._Jhn8_7='众问不已、耶稣起曰、尔中无罪者、可先以石击之、';
W._Jhn8_8='复鞠躬画地、';
W._Jhn8_9='众闻之、自长至幼、一一皆出、惟遗耶稣、妇犹立于前、';
W._Jhn8_10='耶稣起、谓之曰、妇欤、其人安在、无罪尔者乎、';
W._Jhn8_11='妇曰、主、无之、曰、我亦不尔罪、去之、勿再犯也、○';
W._Jhn8_12='耶稣复语众曰、我乃世之光、从我者、不行于暗、必有维生之光、';
W._Jhn8_13='法利赛人曰、尔自证、其证非真、';
W._Jhn8_14='耶稣曰、我虽自证、其证乃真、盖我自知何来何往、而尔不知也、';
W._Jhn8_15='尔以貌判人、我弗判也、';
W._Jhn8_16='设我判之、其判乃真、以我非独在、乃偕遣我之父也、';
W._Jhn8_17='尔律载云、二人之证为真、';
W._Jhn8_18='我自证、遣我之父亦证焉、';
W._Jhn8_19='众曰、尔父安在、耶稣曰、尔不识我、亦不识我父、若识我、亦必识我父矣、';
W._Jhn8_20='此乃耶稣训于殿、在库前所言、无人执之、以其时未至也、○';
W._Jhn8_21='耶稣又曰、我往矣、尔将寻我、而必死于尔罪、我往之所、尔不能至、';
W._Jhn8_22='犹太人曰、其言我往之所、尔不能至、得毋自戕乎、';
W._Jhn8_23='耶稣曰、尔属下、我属上、尔属斯世、我非属斯世、';
W._Jhn8_24='故曰、尔必死于尔罪、若不信我之为彼、或指耶和华而言即自有者之意则死于尔罪必矣、';
W._Jhn8_25='众曰、尔为谁、曰、即我自始所言于尔者、';
W._Jhn8_26='我有多端议尔、判尔、惟遣我者乃真、我以闻于彼者、语于世也、';
W._Jhn8_27='众不知其指父而言、';
W._Jhn8_28='耶稣曰、尔举人子时、将知我之为彼、非自擅而行、乃依父训我者言之耳、';
W._Jhn8_29='遣我者偕我、不遣我独在、以我常行其所悦也、';
W._Jhn8_30='耶稣言此、人多信之、○';
W._Jhn8_31='遂谓信己之犹太人曰、尔若恒于我道、则诚我徒也、';
W._Jhn8_32='尔将识真理、而真理将释尔、';
W._Jhn8_33='众曰、我侪亚伯拉罕之裔、从未为人奴、何释之云、';
W._Jhn8_34='曰、我诚语汝、凡干罪者、即罪之奴、';
W._Jhn8_35='夫奴不永居于家、而子永居焉、';
W._Jhn8_36='若子释尔、则诚释矣、';
W._Jhn8_37='我知尔为亚伯拉罕之裔、然尔欲杀我、因我道不容于尔衷也、';
W._Jhn8_38='我所见于我父、我即言之、尔所闻于尔父、尔即行之、';
W._Jhn8_39='众曰、亚伯拉罕乃我父也、耶稣曰、尔若亚伯拉罕之子、必行亚伯拉罕之行矣、';
W._Jhn8_40='我以闻于上帝之真理语尔、而尔今欲杀我、此非亚伯拉罕所行也、';
W._Jhn8_41='尔行尔父之行耳、众曰、我非由淫而生、我有一父、即上帝也、';
W._Jhn8_42='耶稣曰、若上帝为尔父、则必爱我、盖我出自上帝、非自擅而至、乃上帝所遣、';
W._Jhn8_43='尔何不达我言乎、不能听我道故也、';
W._Jhn8_44='尔由尔父、即魔也、尔父之欲、尔欲行之、彼自始为杀人者、不立于真理、以其衷无真理也、其言诳、乃由己而言、盖彼为诳者、且为诳者之父、';
W._Jhn8_45='尔不信我、以我言真理也、';
W._Jhn8_46='尔中谁以罪拟我乎、我言真理、尔何不信我耶、';
W._Jhn8_47='由上帝者、听上帝之言、尔非由上帝、故弗听也、';
W._Jhn8_48='犹太人曰、我言尔为撒玛利亚人、且患鬼、岂不然乎、';
W._Jhn8_49='耶稣曰、我非患鬼、乃尊我父、而尔侮我耳、';
W._Jhn8_50='我不求己荣、有一求我荣者、且行鞫焉、';
W._Jhn8_51='我诚语汝、人守我道、永不见死、';
W._Jhn8_52='犹太人曰、今我知尔患鬼、亚伯拉罕死、诸先知亦死、而尔曰人守我道、永不见死、';
W._Jhn8_53='尔岂大于我父亚伯拉罕乎、彼已死、诸先知亦死、尔自居何等耶、';
W._Jhn8_54='耶稣曰、我若自荣、我荣则无矣、荣我者乃我父、即尔所言尔之上帝也、';
W._Jhn8_55='尔未尝识之、而我识之、若云不识、则诳如尔矣、惟我识之、而守其道、';
W._Jhn8_56='尔父亚伯拉罕欣然冀见我之日、见之则喜、';
W._Jhn8_57='犹太人曰、尔年未五旬、岂见亚伯拉罕乎、';
W._Jhn8_58='耶稣曰、我诚语汝、未有亚伯拉罕之先、即有我矣、';
W._Jhn8_59='众取石欲击之、耶稣潜而出殿、';
W._Jhn9_1='耶稣行时、见有生而瞽者、';
W._Jhn9_2='门徒问曰、夫子、斯人生而瞽、谁获罪欤、斯人乎、抑其父母乎、';
W._Jhn9_3='耶稣曰、非斯人获罪、亦非其父母、惟于彼以显上帝作为耳、';
W._Jhn9_4='时尚昼、我侪必行遣我者之行、夜至、则无人能行矣、';
W._Jhn9_5='我在世、乃世之光、';
W._Jhn9_6='言竟、则唾于地、以唾和泥、涂瞽者之目、';
W._Jhn9_7='谓之曰、往洗于西罗亚池、西罗亚译即奉遣也、其人往洗之、得见而反、';
W._Jhn9_8='邻人与素见其为乞者曰、此非坐而乞者乎、';
W._Jhn9_9='或曰、然、或曰、否、似之耳、其人曰、我是也、';
W._Jhn9_10='众曰、尔目何以启、';
W._Jhn9_11='曰、有耶稣者、和泥涂我目、令我洗于西罗亚池、我往洗之、即明矣、';
W._Jhn9_12='众曰、其人安在、曰、不知也、○';
W._Jhn9_13='众引素瞽者诣法利赛人、';
W._Jhn9_14='耶稣和泥启其目之日、乃安息日也、';
W._Jhn9_15='法利赛人亦问其何以得明、对曰、彼置泥于我目、我洗而明也、';
W._Jhn9_16='法利赛人有曰、斯人不守安息日、非由上帝也、或曰、罪人何能行如是异迹乎、众遂分党、';
W._Jhn9_17='复谓瞽者曰、彼既启尔目、尔谓其为何如人、曰、先知也、';
W._Jhn9_18='犹太人不信其素为瞽而复明、遂呼其父母、';
W._Jhn9_19='问曰、此乃尔子、尔言生而瞽者乎、今何以得见耶、';
W._Jhn9_20='其父母曰、彼为我子、生而瞽者、我所知也、';
W._Jhn9_21='但今何以得见、我则不知、谁启其目、我亦不知、彼长矣、可问之、将自言也、';
W._Jhn9_22='父母言此、惧犹太人也、因犹太人约定、有认耶稣为基督者、必出之于会堂、';
W._Jhn9_23='故其父母曰、彼长矣、可问之、';
W._Jhn9_24='其曹又呼素瞽者曰、尔宜归荣上帝、我知斯人乃罪人也、';
W._Jhn9_25='曰、其为罪人与否、我不知也、惟知一事、即我昔瞽今见耳、';
W._Jhn9_26='众问之曰、彼于尔何为、如何启尔目、';
W._Jhn9_27='曰、我已告尔、尔弗听、何复欲听之、尔亦欲为其徒乎、';
W._Jhn9_28='众诟之曰、尔乃其徒、我侪摩西徒也、';
W._Jhn9_29='上帝谕摩西、我侪知之、但不知斯人奚自、';
W._Jhn9_30='曰、斯亦奇矣、彼启我目、而尔不知其奚自耶、';
W._Jhn9_31='我知上帝不听罪人、惟崇拜上帝而行其旨者、乃听之、';
W._Jhn9_32='伊古以来、未闻有启生而瞽者之目也、';
W._Jhn9_33='斯人若非由上帝、则无能为也、';
W._Jhn9_34='众曰、尔通体生于罪中、反教我乎、遂逐之、○';
W._Jhn9_35='耶稣闻其见逐、遇之、曰、尔信上帝子乎、';
W._Jhn9_36='曰、主、彼为谁、俾我信之、';
W._Jhn9_37='耶稣曰、尔已见之、与尔言者是也、';
W._Jhn9_38='曰、主、我信矣、遂拜之、';
W._Jhn9_39='耶稣曰、我为鞫入世、使不见者得见、而见者反瞽也、';
W._Jhn9_40='同在之法利赛人问之曰、我侪亦瞽乎、';
W._Jhn9_41='耶稣曰、尔若瞽、则无罪、今云我见、尔罪尚在焉、';
W._Jhn10_1='我诚语汝、入羊牢不由其门、而逾自他处者、窃也、盗也、';
W._Jhn10_2='由门入者、羊牧也、';
W._Jhn10_3='司门者为之启、羊听其声、遂以名呼其羊、引之出、';
W._Jhn10_4='既悉出之、则先之行、羊从之、以识其声也、';
W._Jhn10_5='不从他人而避之、不识其声也、';
W._Jhn10_6='耶稣以斯喻语之、众不知其云何、○';
W._Jhn10_7='故耶稣又曰、我诚语汝、我即羊之门、';
W._Jhn10_8='凡先我来者、窃也、盗也、羊弗之听、';
W._Jhn10_9='我即门也、由我入者、必得救、且出入而得刍、';
W._Jhn10_10='窃者至、无非以窃、以杀、以灭、我至、乃使之有生、且有余裕焉、';
W._Jhn10_11='我乃善牧、善牧者为羊舍生、';
W._Jhn10_12='佣者、非牧也、羊非己有、见狼至、则弃而逃、狼攫而散之、';
W._Jhn10_13='佣者之逃、以其为佣、不顾羊耳、';
W._Jhn10_14='我乃善牧、我识属己者、属己者亦识我、';
W._Jhn10_15='犹父识我、我识父然、我且为羊舍生、';
W._Jhn10_16='我别有羊、非属此牢者、亦必引之、彼将听我声、则为一群一牧矣、';
W._Jhn10_17='父爱我、以我舍生、俾复取之、';
W._Jhn10_18='我生无夺之者、乃我自舍之也、我有权舍之、亦有权复之、斯命我已受于我父矣、○';
W._Jhn10_19='犹太人缘此复分党、';
W._Jhn10_20='多云、彼凭于鬼而狂、胡为听之、';
W._Jhn10_21='或云、此非凭于鬼者之言、鬼能启瞽者之目乎、○';
W._Jhn10_22='值耶路撒冷之修殿节、冬时也、';
W._Jhn10_23='耶稣在殿、步于所罗门之廊、';
W._Jhn10_24='犹太人环而语之曰、尔令我犹豫、至几何时乎、尔若基督、明以告我、';
W._Jhn10_25='耶稣曰、我曾告尔、而尔弗信、我以父名而行者证我矣、';
W._Jhn10_26='但尔弗信、以尔非我羊也、';
W._Jhn10_27='我羊听我声、我识之、而羊从我、';
W._Jhn10_28='我亦予之永生、终弗沦亡、无能夺之于我手、';
W._Jhn10_29='我父即以羊予我者、大于万有、无能夺之于父手、';
W._Jhn10_30='我与父一也、';
W._Jhn10_31='犹太人复取石欲击之、';
W._Jhn10_32='耶稣曰、我由父多以善行示尔、尔因何行、以石击我乎、';
W._Jhn10_33='犹太人曰、石击尔者、非为善行、乃为僭妄、以尔人也、而自以为上帝也、';
W._Jhn10_34='耶稣曰、尔律不载云、我言尔曹为神乎、';
W._Jhn10_35='夫经不能废也、既称承上帝道者为神、';
W._Jhn10_36='则父以为圣、而遣入世者、自谓上帝子、僭妄云乎哉、';
W._Jhn10_37='若我不行我父之行、则勿信我、';
W._Jhn10_38='若行之、虽不信我、宜信其行、俾尔知而且明、父在我中、我在父中也、';
W._Jhn10_39='众又欲执之、乃脱其手而去、○';
W._Jhn10_40='复往约但外、至约翰初施洗之处居焉、';
W._Jhn10_41='人多就之、曰、约翰未行异迹、其所指斯人而言者皆真也、';
W._Jhn10_42='在彼信之者众、';
W._Jhn11_1='有病者拉撒路、居伯大尼、即马利亚与其姊妹马大之村、';
W._Jhn11_2='此马利亚、乃昔以膏膏主、以发拭其足者、病者拉撒路、其兄弟也、';
W._Jhn11_3='姊妹遣人告耶稣曰、主、尔所爱者病矣、';
W._Jhn11_4='耶稣闻之曰、此病不至死、乃为上帝之荣、俾上帝子以是而荣也、';
W._Jhn11_5='马大姊妹、并拉撒路、皆耶稣所爱者、';
W._Jhn11_6='既闻其病、于所居之处仍留二日、';
W._Jhn11_7='后谓门徒曰、我侪可复往犹太、';
W._Jhn11_8='门徒曰、夫子、犹太人方欲以石击尔、尔尚复往乎、';
W._Jhn11_9='耶稣曰、昼非六时乎、人昼行不蹶、因见此世之光、';
W._Jhn11_10='夜行则蹶、以其无光也、';
W._Jhn11_11='言竟、又曰、我侪之友拉撒路寝矣、我往寤之、';
W._Jhn11_12='门徒曰、主、寝则将愈矣、';
W._Jhn11_13='耶稣此言、乃指其死、门徒意其谓安寝也、';
W._Jhn11_14='耶稣遂明告之曰、拉撒路死矣、';
W._Jhn11_15='我未在彼、则为尔喜、致尔信也、虽然、我侪往就之、';
W._Jhn11_16='多马称低土马者、谓同人曰、我侪亦往、与之偕亡、○';
W._Jhn11_17='耶稣至、知拉撒路葬已四日矣、';
W._Jhn11_18='伯大尼近耶路撒冷、相去约六里、';
W._Jhn11_19='犹太人多就马大马利亚、为其兄弟而唁之、';
W._Jhn11_20='马大闻耶稣至、出迓之、马利亚仍坐于室、';
W._Jhn11_21='马大谓耶稣曰、主若在此、我兄弟不死矣、';
W._Jhn11_22='今我知尔凡求于上帝者、莫不赐尔、';
W._Jhn11_23='耶稣曰、尔兄弟将复起、';
W._Jhn11_24='马大曰、我知末日复起时、彼亦复起、';
W._Jhn11_25='耶稣曰、复起者我也、生者亦我、信我者、虽死必生、';
W._Jhn11_26='生而信我者、永不死、尔信斯乎、';
W._Jhn11_27='马大曰、主、然也、我已信尔为基督、即上帝子、当入世者、';
W._Jhn11_28='言竟、乃归、潜呼其姊妹马利亚曰、师至、呼尔、';
W._Jhn11_29='马利亚闻之、亟起就之、';
W._Jhn11_30='时、耶稣未入村、犹在马大迓之之所、';
W._Jhn11_31='偕马利亚在室、而唁之之犹太人、见其亟起而出、则从之、意其往墓而哭也、';
W._Jhn11_32='马利亚至、见耶稣、伏其足下、曰、主若在此、我兄弟不死矣、';
W._Jhn11_33='耶稣见其哭、又见偕来之犹太人亦哭、心恚而伤、';
W._Jhn11_34='曰、葬于何处、曰、主来观之、';
W._Jhn11_35='耶稣泣焉、';
W._Jhn11_36='犹太人曰、其爱斯人何如也、';
W._Jhn11_37='或曰、彼曾启瞽者之目、不能使斯人不死乎、';
W._Jhn11_38='耶稣复恚于衷、至墓、墓乃洞、上置石焉、';
W._Jhn11_39='耶稣曰、去其石、死者之姊妹马大曰、主、今已臭矣、盖四日也、';
W._Jhn11_40='耶稣曰、我不语汝云、尔若信、将见上帝之荣乎、';
W._Jhn11_41='众遂去石、耶稣仰目曰、父欤、尔既听我、我谢尔、';
W._Jhn11_42='我知尔恒听我、但我言此、乃为环立之众、俾其信尔遣我也、';
W._Jhn11_43='言毕、大声呼曰、拉撒路出、';
W._Jhn11_44='死者即出、手足束布、面裹巾、耶稣谓众曰、解之使行、○';
W._Jhn11_45='就马利亚之犹太人、见耶稣所行、多信之、';
W._Jhn11_46='但有以其所行、往告法利赛人者、○';
W._Jhn11_47='于是祭司诸长与法利赛人集会曰、斯人多行异迹、我侪若何、';
W._Jhn11_48='若容其如是、众将信之、罗马人必至、夺我土地人民矣、';
W._Jhn11_49='中有该亚法者、是年为大祭司、语众曰、尔无所知也、';
W._Jhn11_50='独不思一人为众死、俾举国弗亡、乃尔曹之益也、';
W._Jhn11_51='其言非由乎己、乃是年适为大祭司、豫言耶稣将为斯民死也、';
W._Jhn11_52='且不祇为斯民、又使上帝散处之子民、会归于一也、';
W._Jhn11_53='自是而后、众议杀之、○';
W._Jhn11_54='故耶稣不复显行于犹太人中、去彼而往近野之地、至一邑、名以法莲、偕门徒居之、';
W._Jhn11_55='犹太人逾越节伊迩、多有自乡上耶路撒冷者、于节前自洁也、';
W._Jhn11_56='众寻耶稣、立于殿相语曰、尔意若何、彼不赴节乎、';
W._Jhn11_57='祭司诸长与法利赛人、曾出谕曰、若有知其所在者、宜报焉、俾得执之、';
W._Jhn12_1='逾越节前六日、耶稣至伯大尼、即使拉撒路自死复起之所、';
W._Jhn12_2='在彼或为之具飧、马大供事、拉撒路为同席者之一、';
W._Jhn12_3='马利亚以至纯至贵那达膏一斤、膏耶稣足、以发拭之、膏香满室、';
W._Jhn12_4='门徒之一、即将卖耶稣之加略人犹大曰、';
W._Jhn12_5='何不以此膏鬻金三十、以济贫乎、';
W._Jhn12_6='此言非顾贫、乃因其为窃、且职橐而取所贮耳、';
W._Jhn12_7='耶稣曰、听之、俾存之俟我葬日、';
W._Jhn12_8='盖尔恒有贫者偕、不恒有我也、○';
W._Jhn12_9='犹太众庶、知耶稣在彼、则至、不独为耶稣、亦欲见其自死而起之拉撒路、';
W._Jhn12_10='祭司诸长相议、欲并拉撒路而杀之、';
W._Jhn12_11='盖犹太人多因之信耶稣也、○';
W._Jhn12_12='翌日、赴节者甚众、耶稣将至耶路撒冷、';
W._Jhn12_13='取棕枝出迎、呼曰、和散那、奉主名来者之以色列王、宜颂也、';
W._Jhn12_14='耶稣遇小驴乘之、如记所云、';
W._Jhn12_15='锡安女勿惧、尔王来矣、乘驴驹也、';
W._Jhn12_16='门徒初不明此、至耶稣荣时、方忆斯事经已载之、而众果行之也、';
W._Jhn12_17='耶稣呼拉撒路出墓、俾其自死而起、所偕之众为证、';
W._Jhn12_18='众往迎之、闻其行斯异迹故也、';
W._Jhn12_19='法利赛人相语曰、尔谋一无所济、举世皆从之矣、○';
W._Jhn12_20='当节期往拜者、中有希利尼数人、';
W._Jhn12_21='就加利利伯赛大人腓力曰、主、我侪欲见耶稣、';
W._Jhn12_22='腓力往告安得烈、安得烈与腓力告耶稣、';
W._Jhn12_23='耶稣曰、人子荣时至矣、';
W._Jhn12_24='我诚语汝、麦粒弗落于地而死、独存而已、死则结实繁矣、';
W._Jhn12_25='爱其生者丧之、不爱其生于斯世者、将保之至永生、';
W._Jhn12_26='人役于我、则当从我、我所在、我役亦将在焉、役于我者、我父将贵之、';
W._Jhn12_27='今我心忧忡、将何言乎、父欤、拯我免于斯时、然我为此而至斯时也、';
W._Jhn12_28='父欤、愿尔荣尔名、时、自天有声云、我既荣之、将再荣之、';
W._Jhn12_29='旁立之众闻之、曰、雷也、或曰、天使与之言也、';
W._Jhn12_30='耶稣曰、斯声之来、非为我、乃为尔曹、';
W._Jhn12_31='今此世见鞫、此世之君见逐矣、';
W._Jhn12_32='我若见举离地、将引众就我矣、';
W._Jhn12_33='耶稣此言、乃示其将死之状也、';
W._Jhn12_34='众曰、我闻律云、基督永存、尔何言人子将见举乎、此人子谁耶、';
W._Jhn12_35='耶稣曰、光在尔中暂耳、有光则宜行、免暗及尔、行于暗者、不知所往矣、';
W._Jhn12_36='尔尚有光、宜信之、致成为光之子也、○';
W._Jhn12_37='耶稣言竟、遂往而隐、虽多行异迹于众前、而人犹不之信、';
W._Jhn12_38='以应先知以赛亚之言云、主欤、我所宣传、信者谁乎、主之臂力、显于谁乎、';
W._Jhn12_39='众所以不能信者、盖以赛亚又云、';
W._Jhn12_40='主瞽其目、顽其心、恐其目见心悟、转移而我医之、';
W._Jhn12_41='以赛亚之言、因见其荣、而论及之也、';
W._Jhn12_42='然有司多信之、以法利赛人故、不承认之、恐见逐于会堂、';
W._Jhn12_43='盖好人之荣、过于上帝之荣也、○';
W._Jhn12_44='耶稣呼曰、信我者、非信我、乃信遣我者、';
W._Jhn12_45='且见我、即见遣我者也、';
W._Jhn12_46='我乃光、临于世、俾信者弗居于暗、';
W._Jhn12_47='闻我言而不守者、我不之鞫、盖我来非以鞫世、乃以救世耳、';
W._Jhn12_48='人拒我、弗纳我言、有鞫之者、即我所言之道、将鞫之于末日也、';
W._Jhn12_49='我未尝由己而言、乃遣我之父、以所当言、所当语者命我也、';
W._Jhn12_50='我知其命乃永生、故我所言、乃依父语我者言之、';
