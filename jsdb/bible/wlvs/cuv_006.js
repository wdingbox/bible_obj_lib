W._Gen38_20='犹大托友亚杜兰人遗之羔、由妇取质、而不获见、';
W._Gen38_21='询居民曰、伊拿印道旁、有妓安在、曰、此地无妓、';
W._Gen38_22='返见犹大曰、求之不得、居民亦言彼地无妓、';
W._Gen38_23='犹大曰、吾既托尔遗羔、不得其人、任妇得质、免我贻羞、○';
W._Gen38_24='约越三月、或告犹大曰、尔媳他玛有淫行、今已怀妊、犹大曰、曳出焚之、';
W._Gen38_25='既出、遣人谓舅曰、我之怀妊、由于此物之主、试观此印、及绅与杖、为谁所有、';
W._Gen38_26='犹大承之、曰、我不嫁之与子示拉、妇犹贤于我也、嗣后犹大不复近之、';
W._Gen38_27='妇临产、知其孪生、';
W._Gen38_28='产际、其一出手、收生者以绛丝系之、曰、此首出也、';
W._Gen38_29='手入、其他出矣、收生者曰、尔何自坼、故命名法勒斯、';
W._Gen38_30='其手系绛丝者后出、命名谢拉、';
W._Gen39_1='约瑟被携至埃及、法老臣侍卫长波提乏、由以实玛利人购之、';
W._Gen39_2='约瑟居其主埃及人家、耶和华偕之、所为畅遂、';
W._Gen39_3='厥主见耶和华偕之、使其诸事亨通、';
W._Gen39_4='故加以恩、俾侍左右、委治家业、悉以所有、归其掌握、';
W._Gen39_5='自委治家业、耶和华为约瑟故、锡嘏其主埃及人家、凡在室在田、咸蒙福祉、';
W._Gen39_6='其主遂以所有、悉付约瑟、于己所食外、不知其他、约瑟仪容秀美、○';
W._Gen39_7='嗣后主母目约瑟曰、与我偕寝、';
W._Gen39_8='约瑟弗从、曰、主不知家事、以凡所有、归我掌握、';
W._Gen39_9='此家之中、莫大于我、除尔为主室外、无一不归我者、曷敢干此元恶、获罪于上帝、';
W._Gen39_10='妇日诱之、约瑟弗从、不与偕寝、亦不与同在、';
W._Gen39_11='一日入室治事、旁无家人、';
W._Gen39_12='主母执其衣、曰、与我偕寝、约瑟弃衣而遁、';
W._Gen39_13='妇见其遁、遗衣在手、';
W._Gen39_14='则呼家人曰、主使希伯来人至此、调戏我侪、适来欲偕我寝、我厉声号呼、';
W._Gen39_15='彼闻我扬声、遗衣逃遁而出、';
W._Gen39_16='妇存其衣、以待主归、';
W._Gen39_17='至则告曰、尔所携至之希伯来仆、入而戏我、';
W._Gen39_18='我扬声号呼、彼乃遗衣遁去、○';
W._Gen39_19='主闻其妻言曰、仆待我如是、则怒、';
W._Gen39_20='执约瑟下狱、即犯王章者幽囚之处、由是约瑟下狱、';
W._Gen39_21='耶和华偕之、施以慈惠、令沾思于司狱、';
W._Gen39_22='司狱以狱囚悉畀约瑟掌理、狱中所为、悉由约瑟、';
W._Gen39_23='司狱一无所顾、咸归约瑟、盖耶和华偕之、使其所为、无不亨通、';
W._Gen40_1='厥后、埃及王之酒政膳长、干犯其主、';
W._Gen40_2='法老怒酒政膳长二臣、';
W._Gen40_3='下之于狱、在侍卫长第中、即约瑟幽囚之处、';
W._Gen40_4='侍卫长付与约瑟、俾侍其侧、二人在狱日久、';
W._Gen40_5='王之酒政膳长、系于狱中、同夜得梦、梦各有兆、';
W._Gen40_6='诘朝约瑟入、见其有忧色、';
W._Gen40_7='问曰、尔曹今日、何有忧色若是、';
W._Gen40_8='曰、我侪得梦、无人能占、曰、占梦岂非由于上帝乎、请述于我、○';
W._Gen40_9='酒政以梦告约瑟曰、吾梦有葡萄树于前、';
W._Gen40_10='树有三枝、恍若萌芽舒蕊、结实累然而熟、';
W._Gen40_11='吾手执法老爵、摘取葡萄、挤汁其中、以奉法老、';
W._Gen40_12='约瑟曰、三枝者、三日也、';
W._Gen40_13='三日间、法老将提尔出狱、复尔原职、奉爵法老、如昔为酒政然、此其占也、';
W._Gen40_14='尔既得志、请垂念我、施恩于我、为我告法老、拯我出此、';
W._Gen40_15='我乃被掠、出自希伯来境、在此未作关于系狱之事、';
W._Gen40_16='膳长见其占吉、谓约瑟曰、我亦得梦、有白饼三筐在于首、';
W._Gen40_17='上筐盛法老所食之炙馔、有鸟啄之、';
W._Gen40_18='约瑟曰、三筐者、三日也、';
W._Gen40_19='三日间、法老将断尔首、悬尔于木、鸟啄汝肉、此其占也、';
W._Gen40_20='越至三日、法老诞辰、赐宴群臣、召酒政膳长出狱、';
W._Gen40_21='复酒政职、奉爵于前、';
W._Gen40_22='悬膳长于木、悉如约瑟所占、';
W._Gen40_23='然酒政不念约瑟、竟忘之矣、';
W._Gen41_1='越二年、法老梦立河滨、';
W._Gen41_2='见七牝牛自河出、色美体肥、啮刍芦中、';
W._Gen41_3='又见七牝牛自河出、色恶体瘠、与前所见之牛、同立河滨、';
W._Gen41_4='色恶体瘠者、吞其色美体肥者、法老乃寤、';
W._Gen41_5='再寝、复梦、见麦一茎生七穗、既茂且佳、';
W._Gen41_6='后又生七穗、细弱而暴于东风、';
W._Gen41_7='细弱之穗、吞其既茂且佳之七穗、法老寤、知为梦、';
W._Gen41_8='诘朝、中心忧疑、召埃及博士哲人、以梦告之、无能占者、○';
W._Gen41_9='酒政谓法老曰、今日我忆昔日之咎、';
W._Gen41_10='曩者法老怒臣、以我及膳长、囚于侍卫长第中之狱、';
W._Gen41_11='彼与我同夜得梦、梦各有兆、';
W._Gen41_12='时、有希伯来少者、偕我在狱、为侍卫长之役、我侪以梦告之、彼循各梦而占、';
W._Gen41_13='后依所占而应、臣得复职、膳长悬木、○';
W._Gen41_14='法老遣使召约瑟、急令出狱、薙发易衣、入觐法老、';
W._Gen41_15='法老谓约瑟曰、我得一梦、无人能占、或告我曰、汝闻梦能占之、';
W._Gen41_16='约瑟对曰、此非我所能、惟上帝必以平安之兆示法老、';
W._Gen41_17='法老曰、我梦立河滨、';
W._Gen41_18='见七牛自河出、体肥色美、啮刍芦中、';
W._Gen41_19='又见七牛继之而上、色恶体瘠、如斯陋劣、遍埃及未之见也、';
W._Gen41_20='瘠且恶者、吞其先出之七肥牛、';
W._Gen41_21='既吞、依然陋劣、末由知其食之、我乃寤、';
W._Gen41_22='复梦、见一茎生七穗、既茂且佳、';
W._Gen41_23='厥后又生七穗、枯且细、暴于东风、';
W._Gen41_24='细者吞其七佳穗、我以此梦告诸博士、莫能述之、○';
W._Gen41_25='约瑟谓法老曰、法老之梦一也、上帝以所欲为、示于法老、';
W._Gen41_26='七美牛者、七年也、七佳穗者、亦七年也、其梦维一、';
W._Gen41_27='继而上之七牛、瘠且恶者、七年也、无实之七穗、暴于东风者、亦七年、即饥年也、';
W._Gen41_28='我言上帝以所欲为示法老者、此之谓也、';
W._Gen41_29='遍埃及地、将有七丰年、';
W._Gen41_30='后则继以七饥年、使斯土为凶荒所灭、不忆前此之丰稔、';
W._Gen41_31='盖后至之凶荒特甚、故畴昔之丰稔不知也、';
W._Gen41_32='上帝定此、将速成之、故使法老复梦、';
W._Gen41_33='今可择一才智之士、使治埃及、';
W._Gen41_34='亦立群督于国、俾于七丰年中、征粮五分之一、';
W._Gen41_35='敛丰年之粮、归法老之手、积之于廪、守之于城、';
W._Gen41_36='以为将来七凶年之蓄、庶免此国灭于凶荒、○';
W._Gen41_37='法老与群臣善其言、';
W._Gen41_38='法老谓群臣曰、如此之人、感于上帝之神、岂易得乎、';
W._Gen41_39='又谓约瑟曰、上帝既以此示汝、尔之才智、莫与比拟、';
W._Gen41_40='尔可治我家、我民举止、咸遵尔命、我尊于尔、只在国位、';
W._Gen41_41='又曰、我立尔统辖埃及、';
W._Gen41_42='遂脱指环、授约瑟手、衣以枲衣、复以金链垂其项、';
W._Gen41_43='乘以副车、前驱者呼曰跪、由是立为通国之宰、';
W._Gen41_44='法老谓约瑟曰、我乃法老、埃及通国、非有尔命、无敢举手足者、';
W._Gen41_45='法老赐约瑟名曰撒发那忒巴内亚、以安邑祭司波提非拉女亚西纳妻之、约瑟出巡埃及、○';
W._Gen41_46='约瑟觐埃及王法老时、年已三十、爰离法老、遍巡四方、';
W._Gen41_47='七丰年中、物产蕃盛、';
W._Gen41_48='约瑟敛埃及七年之粮、储于城内、各邑郊之粮、储于本邑、';
W._Gen41_49='遂积谷如海沙之多、不复计算、不可胜数故也、';
W._Gen41_50='荒年未至、安邑祭司波提非拉女亚西纳、为约瑟生二子、';
W._Gen41_51='长子命名玛拿西、曰、上帝使我不复念昔日之苦、以及父家、';
W._Gen41_52='季子命名以法莲、曰、上帝于我历苦之地、使我昌炽、○';
W._Gen41_53='埃及地、七年之丰裕既过、';
W._Gen41_54='七年之凶荒继至、应约瑟言、列国皆饥、惟埃及遍处有粮、';
W._Gen41_55='迨埃及饥、民求食于法老、法老谕曰、往见约瑟、循其所命而行、';
W._Gen41_56='维时、天下皆饥、埃及之饥亦甚、约瑟遂启仓廪、粜粮于埃及人、';
W._Gen41_57='诸国至埃及、乞籴于约瑟、天下皆饥故也、';
W._Gen42_1='雅各知埃及有粮、谓诸子曰、尔曹曷相观望、';
W._Gen42_2='我闻埃及有粮、可往籴之、以延生命、免于死亡、';
W._Gen42_3='于是约瑟诸昆十人、往籴于埃及、';
W._Gen42_4='其弟便雅悯、雅各不遣之偕行、曰、恐其罹害、';
W._Gen42_5='群诣埃及籴粮、以色列诸子亦至、迦南地饥故也、';
W._Gen42_6='时、约瑟秉国钧、粜粮于兆民、诸昆至、俯伏以拜、';
W._Gen42_7='约瑟见而识之、佯为不识、厉声曰、尔奚自、曰、自迦南来乞籴、';
W._Gen42_8='约瑟识诸昆、而诸昆不之识、';
W._Gen42_9='约瑟忆前梦、语诸昆曰、尔曹乃侦者、今来此、特窥是邦之虚实耳、';
W._Gen42_10='曰、吾主、不然、仆为乞籴而来、';
W._Gen42_11='我侪一父所生、为人笃实、非侦者也、';
W._Gen42_12='曰、否、尔曹来窥是邦之虚实耳、';
W._Gen42_13='曰、仆昆弟十二、迦南一人之子、一弟已亡、季者偕父、';
W._Gen42_14='约瑟曰、汝为侦者、我言诚是、';
W._Gen42_15='若不携季者至、以征尔言之真伪、吾指法老生命而誓、不许尔出此、';
W._Gen42_16='尔中惟遣一人携汝弟来、其余禁锢、俟征尔语、知尔诚否、非然、吾指法老生命而言、汝果侦者、';
W._Gen42_17='遂同幽于狱三日、○';
W._Gen42_18='至三日、语之曰、我寅畏上帝、有一策焉、尔若从之、则可得生、';
W._Gen42_19='尔果笃实、则囚一人于狱、其余载粮而归、以救尔家之饥、';
W._Gen42_20='携季者至、以征尔言、免于死亡、乃遵命而行、';
W._Gen42_21='相语曰、昔吾侪缘弟获戾、见其苦衷、而不听其祈求、故遭此难、';
W._Gen42_22='流便曰、我岂不曰、勿干咎于孺子、惟尔弗听、故讨其血于我也、';
W._Gen42_23='诸昆不知约瑟识其言、盖彼此藉译传语、';
W._Gen42_24='约瑟退而哭、复出与语、自众中取西缅、系之于前、';
W._Gen42_25='命以粮充诸昆囊、各反其金于中、馈之糇粮、遂如命以行、○';
W._Gen42_26='其人负粮于驴而去、';
W._Gen42_27='至旅邸、一人启囊、以粮饲驴、见金在囊口、';
W._Gen42_28='告昆弟曰、我金见反、犹在于囊、众心沮丧、战栗而相告曰、上帝于我、所为何耶、';
W._Gen42_29='遂归迦南、见父雅各、告以所遇、';
W._Gen42_30='曰、国宰厉声叱我、以我为侦者、';
W._Gen42_31='我曰、吾侪为人笃实、非侦者也、';
W._Gen42_32='同父昆弟、十有二人、一弟已亡、季者偕父、在于迦南、';
W._Gen42_33='国宰谓我曰、尔果笃实、有策可知、即于尔中、必留一人偕我、其余载粮、以救尔家之饥、';
W._Gen42_34='携季者来斯、则知尔非侦者、诚为笃实、我乃反尔昆弟、听尔贸易于国、○';
W._Gen42_35='迨倾厥囊、所缄之金、具在其中、父子见之、皆惧、';
W._Gen42_36='其父雅各谓之曰、尔曹丧我子矣、约瑟已亡、西缅亦亡、今欲取便雅悯、此皆有害于我、';
W._Gen42_37='流便语父曰、请付我手、我必反之、不携之归、杀我二子可也、';
W._Gen42_38='曰、我之幼子、必不与尔偕行、其兄已亡、惟彼独存、如途间遭害、则尔使我皓首惨然下阴府矣、';
