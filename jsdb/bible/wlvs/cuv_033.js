W._Jug14_1='参孙下亭拿、见一非利士女、';
W._Jug14_2='归告父母曰、我在亭拿见一非利士女、请为我娶之、';
W._Jug14_3='父母曰、尔同侪我众民中、岂无女子、致尔娶于未受割之非利士人乎、参孙谓父曰、我深悦斯女、请为我娶之、';
W._Jug14_4='其父母不知斯事由于耶和华、参孙寻衅、欲攻非利士人、是时非利士人辖以色列人、';
W._Jug14_5='参孙与父母下亭拿、至葡萄园、有一稚狮、咆哮迎之、';
W._Jug14_6='参孙大为耶和华之神所感、手虽无械、而裂狮如羔羊、不以所行告其父母、';
W._Jug14_7='遂往与女语、甚悦之、';
W._Jug14_8='未几复至、欲娶以归、离途转视狮尸、见群蜂与蜜在其中、';
W._Jug14_9='取蜜于手、且行且食、至父母所、亦予之食、不以蜜出狮尸告、';
W._Jug14_10='父至女所、参孙设筵于彼、盖少者素有此例、';
W._Jug14_11='众见参孙、则简三十人为其伴侣、';
W._Jug14_12='参孙语之曰、容我以隐语试尔、七日宴间、如能详释告我、我则给尔枲衣三十领、外衣三十袭、';
W._Jug14_13='若不能详释、尔则给我枲衣三十领、外衣三十袭、佥曰、请宣隐语、使我闻之、';
W._Jug14_14='曰、自食者出食、自强者出甘、历至三日、未能解其隐语、';
W._Jug14_15='迨及七日、谓参孙妻曰、可诱尔夫、为我详释隐语、不然、我必以火毁尔、及尔父家、尔延我来、欲夺我所有乎、';
W._Jug14_16='参孙妻哭于其前曰、尔乃恶我、而不我爱、尔以隐语试我同族、而不以之告我、曰、我未告父母、岂告尔乎、';
W._Jug14_17='宴历七日、妻哭其前、至于七日、为妻所迫、乃以隐语告之、妻告同族、';
W._Jug14_18='七日日未入时、邑人告曰、孰甘于蜜、孰强于狮、参孙曰、若不用我牝牛而耕、则不能解我隐语、';
W._Jug14_19='耶和华之神大感参孙、遂下亚实基伦、杀三十人、褫其衣、以给解隐语者、盛怒而返父家、';
W._Jug14_20='其妻适其所友之伴侣、';
W._Jug15_1='厥后、时值麦秋、参孙携一山羊之羔探妻、曰、吾欲入室见之、妻父不许、';
W._Jug15_2='曰、我意尔憾之甚、故嫁于尔伴侣、其妹较彼不尤美乎、可娶以代、';
W._Jug15_3='参孙语众曰、今我加害于非利士人、亦无尤焉、';
W._Jug15_4='遂往执野犬三百、以尾相系、束炬于二尾间、';
W._Jug15_5='炬既燃、放火入非利士人之禾稼、凡束而堆积者、与未刈者、暨橄榄园、悉为所焚、';
W._Jug15_6='非利士人问曰、行此者谁、或曰、亭拿人之婿参孙、因以其妻适伴侣故也、非利士人遂至、以火焚女及其父、';
W._Jug15_7='参孙曰、尔既行是、我必复仇而后已、';
W._Jug15_8='遂击非利士人、大行杀戮、尸相枕籍、后往以坦岩穴居焉、○';
W._Jug15_9='非利士人上、建营于犹大、布于利希、';
W._Jug15_10='犹大人曰、尔来攻我、曷故、曰、我来欲缚参孙、以其所行于我者加乎其身、';
W._Jug15_11='有犹大人三千、至以坦岩穴、谓参孙曰、岂不知我为非利士人所辖乎、何行此以累我耶、曰、以其所行于我者、行之于彼也、';
W._Jug15_12='犹大人曰、我来欲缚尔、付于非利士人手、参孙曰、与我誓约、尔不亲击我、';
W._Jug15_13='曰、否、祇缚尔付于其手、必不杀尔、遂以新索二缚之、由岩携之而上、';
W._Jug15_14='既至利希、非利士人呼而迎之、参孙大为耶和华之神所感、臂上之索、如经火之麻、脱于其手、';
W._Jug15_15='参孙见驴之新颊骨、伸手取之、击人以千计、';
W._Jug15_16='曰、我以驴颊骨行戮、积尸成垒、我以驴颊骨杀人、其数盈千、';
W._Jug15_17='言毕、手掷颊骨、其地遂名拉末利希、';
W._Jug15_18='参孙渴甚、吁耶和华曰、尔藉仆手、大施拯救、今将渴死、而陷未受割者之手、';
W._Jug15_19='上帝裂利希之洼处、有水涌出、饮之、精神顿复而苏、故其泉名曰隐哈歌利、在于利希、至今犹存、';
W._Jug15_20='非利士人辖以色列族时、参孙为士师、历二十年、';
W._Jug16_1='参孙往迦萨、见一妓、就之、';
W._Jug16_2='或告迦萨人曰、参孙至此、遂伏邑门、竟夕环守、静默无声、意谓待至黎明、我必杀之、';
W._Jug16_3='参孙既卧、中夜而兴、取邑门之扉与楗、并二橛而拔之、荷之于肩、至希伯仑前之山巅、○';
W._Jug16_4='厥后、参孙在梭烈谷、爱一女、名大利拉、';
W._Jug16_5='非利士牧伯就女曰、尔其诱之、察其何由有此大力、我侪何以胜之、致能缚而苦之、则我各以银一千一百给尔、';
W._Jug16_6='大利拉谓参孙曰、请尔告我、何由有此大力、何术可以缚而苦尔、';
W._Jug16_7='参孙曰、如以未干之新弦七缚我、我则荏弱、无异他人、';
W._Jug16_8='于是非利士牧伯携未干之新弦七予女、女则缚之、';
W._Jug16_9='女既设伏于内室、告曰、参孙、非利士人莅尔、参孙遂断其弦、如断经火之麻缕、仍不知其力之奚自、';
W._Jug16_10='大利拉谓参孙曰、尔欺我而言诳、请告我何以缚尔、';
W._Jug16_11='曰、如以未用之新索缚我、我则荏弱、无异他人、';
W._Jug16_12='大利拉遂以新索缚之、曰、参孙、非利士人莅尔、是时伏者俟于内室、参孙即断臂索、如断一缕、';
W._Jug16_13='大利拉谓参孙曰、尔欺我而言诳、越至于今、请告我何以缚尔、曰、以我首发七绺、与纬同织、则可、';
W._Jug16_14='女遂以橛钉其发、曰、参孙、非利士人莅尔、参孙即寤、拔机之橛与纬、';
W._Jug16_15='女曰、尔心不在我、何云爱我乎、尔欺我者三、未告我以大力何由而有、';
W._Jug16_16='女日以言促迫之、参孙中心忧郁、几及于死、';
W._Jug16_17='以心所藏悉告之、曰、我自母胎、为拿细耳人归于上帝、薙发之刀、未加于首、如薙我发、我力自去、我则荏弱、无异他人、';
W._Jug16_18='大利拉见其以心所藏悉告之、则遣人召非利士牧伯曰、今彼以心所藏悉告于我、请尔复至、惟此一次、非利士牧伯遂至、携金于手、';
W._Jug16_19='女使参孙枕膝而寝、招人薙其发七绺、遂困苦之、其力果去、';
W._Jug16_20='女曰、参孙、非利士人莅尔、参孙寤曰、我且出、逍遥如昔、而不知耶和华已离之矣、';
W._Jug16_21='非利士人遂执之、抉其目、解至迦萨、系以铜链、使旋磨于狱、';
W._Jug16_22='其发薙后渐长、○';
W._Jug16_23='非利士牧伯集众、大祭其神大衮、而取欢乐、曰、我神以敌参孙付于我手、';
W._Jug16_24='民见之、则颂赞其神曰、我神付敌于我手、彼乃败我邦国、杀我多人者也、';
W._Jug16_25='中心欣喜时、则曰、其召参孙、为我作剧、遂召参孙出狱、置之柱间、乃作剧于其前、';
W._Jug16_26='参孙谓执手之童曰、容扪室柱、使我倚之、';
W._Jug16_27='室充男女、非利士牧伯咸在、室顶亦有男女、约三千人、观参孙作剧、';
W._Jug16_28='参孙吁耶和华曰、主耶和华欤、求尔垂念我、上帝欤、求尔坚固我、惟此一次、以报非利士人抉我二目之仇、';
W._Jug16_29='乃执室所赖之二中柱、一以左手、一以右手、而凭依之、';
W._Jug16_30='曰、愿与非利士人偕亡、遂屈身尽力曳之、室乃倾圮、覆于诸伯众民之上、如是、参孙死时所杀、较之生时所杀尤多、';
W._Jug16_31='其兄弟与父家俱至、取之而归、葬于父玛挪亚之墓、在琐拉以实陶间、参孙为以色列士师、历二十年、';
W._Jug17_1='以法莲山地、有人名米迦、';
W._Jug17_2='谓其母曰、尔银一千一百被窃、因而咒诅、且告于我、其银在此、我取之矣、母曰、愿耶和华锡嘏我子、';
W._Jug17_3='其子以银一千一百反其母、母曰、我已以此银、为吾子献于耶和华、以造雕像及铸像、故仍反于尔、';
W._Jug17_4='子复以银反母、母取二百、以予金工、使造雕像及铸像、置于米迦室、';
W._Jug17_5='米迦有神室、遂作圣衣与家神、区别一子、为其祭司、';
W._Jug17_6='时、以色列无王、人各任意而行、○';
W._Jug17_7='有少者利未人、居于犹大伯利恒、';
W._Jug17_8='离犹大伯利恒邑、觅地以居、行抵以法莲山地、至于米迦家、';
W._Jug17_9='米迦曰、尔奚自、曰、我利未人、自犹大伯利恒来、欲觅地而居、';
W._Jug17_10='米迦曰、可偕我居、为我之父与祭司、岁给十金、衣服一袭、供尔之馔、利未人遂入室、';
W._Jug17_11='乐与同居、米迦视之若子、';
W._Jug17_12='米迦区别之、乃为其祭司、居于米迦家、';
W._Jug17_13='米迦曰、今有利未人为祭司、我知耶和华必锡嘏于我、';
W._Jug18_1='维时、以色列无王、但之支派、在以色列中、未得其业、故觅地以居、';
W._Jug18_2='于族中遣勇士五人、由琐拉以实陶而往、窥察土地、语之曰、往窥其地、乃适以法莲山地、至米迦室宿焉、';
W._Jug18_3='近其室时、识少者利未人之声、就而问曰、谁导尔至此、在此何为、何所得乎、';
W._Jug18_4='少者以米迦如何相待告曰、米迦雇我为其祭司、';
W._Jug18_5='曰、请咨诹上帝、使知我之前途、是否利达、';
W._Jug18_6='祭司曰、安然而往、尔之前途、耶和华所顾也、';
W._Jug18_7='五人遂往、至拉亿、见其居民、如西顿人、安逸无虑、因无强者相害也、地离西顿甚远、不与他人交际、';
W._Jug18_8='五人返于琐拉以实陶、告其昆弟、昆弟问曰、尔意若何、';
W._Jug18_9='曰、可起、而往攻之、我见其地甚美、岂可闲居、宜往勿缓、据以为业、';
W._Jug18_10='既至、必见其民安逸无虑、土壤宽广、天下物产、罔有所缺、上帝付之尔手、○';
W._Jug18_11='于是但之室家六百人、各佩器械、自琐拉以实陶启行、';
W._Jug18_12='上至犹大之基列耶琳、建营其后、名其地曰玛哈尼但、至于今日、';
W._Jug18_13='由此往以法莲山地、至米迦室、';
W._Jug18_14='昔窥拉亿之五人、谓昆弟曰、此室有圣衣家神、雕像铸像、尔知之乎、当思如何而为、';
W._Jug18_15='遂转诣米迦室、入少者利未人之室、而问其安、';
W._Jug18_16='但人六百、各佩器械、立于门外、';
W._Jug18_17='窥地之五人入室、取雕像铸像、家神圣衣、祭司与佩器械之六百人、立于门外、';
W._Jug18_18='五人入室、既取诸物而出、祭司问曰、尔欲何为、';
W._Jug18_19='曰、勿语、以手掩口、与我偕往、为我之父与祭司、汝为一家之祭司、与为以色列一支派一族之祭司、孰愈、';
W._Jug18_20='祭司心悦、取圣衣暨家神雕像、入于民中、';
W._Jug18_21='众遂转而前往、使幼稚牲畜货财先行、';
W._Jug18_22='离米迦室已远、米迦之邻咸集、追及但人呼之、';
W._Jug18_23='但人回顾、问米迦曰、尔有何事、率斯群众而来、';
W._Jug18_24='曰、我所作之神像、及所任之祭司、尔携之去、一无所遗、而问我有何事耶、';
W._Jug18_25='但人曰、勿使尔声闻于我众、恐暴戾者击尔、致尔与尔家人、俱丧厥命、';
W._Jug18_26='但人乃行其途、米迦见其强于己、则转而归家、';
W._Jug18_27='但人携米迦所制之物、及其祭司、至于拉亿、见其安逸无虑之民、击之以刃、火焚其邑、无人救援、';
W._Jug18_28='盖邑在近伯利合之谷中、离西顿甚远、不与他人交际、但人复建邑而居之、';
W._Jug18_29='此邑昔名拉亿、今依其祖以色列子但之名、名之曰但、';
W._Jug18_30='立彼雕像、摩西子革顺之裔约拿单、暨其子孙、为但支派之祭司、迨至斯土见虏之日、';
W._Jug18_31='米迦雕像之设、所历时日、与上帝室在示罗同、';
W._Jug19_1='当以色列无王时、有利未人旅以法莲山隅、娶妾于犹大伯利恒、';
W._Jug19_2='妾不贞、离夫、归伯利恒父家、居历四月、';
W._Jug19_3='夫起、携一仆二驴往见妾、欲以善言慰藉、冀其旋归、妾导入父室、其父见之、欣喜承迎、';
W._Jug19_4='留之三日、饮食而宿、';
W._Jug19_5='越至四日、夙兴欲行、女之父谓其婿曰、食饼少许、壮尔心力而后行、';
W._Jug19_6='二人同坐饮食、女之父曰、是夜请仍宿此、以快尔心、';
W._Jug19_7='其人起而欲往、女之父强留之、乃复宿焉、';
W._Jug19_8='越至五日、夙兴欲往、女之父曰、请复壮尔心力、延至日昃、于是二人同食、';
W._Jug19_9='其人与妾及仆、起而欲往、女之父曰、日已昃、天将暮矣、请留一宿、以快尔心、诘旦夙兴而归可也、';
W._Jug19_10='其人不欲复宿、乃备二驴、携妾启行、至耶布斯即耶路撒冷相对之所、';
W._Jug19_11='近耶布斯时、日将暮矣、仆谓主曰、请偏行、入耶布斯邑而宿、';
W._Jug19_12='主曰、外族之邑、不属以色列人者、我不入之、必往基比亚、';
W._Jug19_13='又谓仆曰、可适此处一邑而宿、或基比亚、或拉玛、';
W._Jug19_14='遂前行、近属便雅悯之基比亚时、日已入、';
W._Jug19_15='至基比亚、入邑以宿、无人接其入室寓之、乃坐于衢、';
W._Jug19_16='既暮、有老者自田工作而归、彼乃以法莲山地人、旅于基比亚、此地之人、属便雅悯族、';
W._Jug19_17='老者举目、见旅人在衢、问曰、尔奚自、将何往、';
W._Jug19_18='曰、我自犹大伯利恒来、往以法莲山隅、原居于彼、曾至犹大伯利恒、今诣耶和华室、无人接我入室、';
W._Jug19_19='驴有刍粮、我与妾仆有饼及酒、罔有所缺、';
W._Jug19_20='老者曰、愿尔平安、尔之所需、我之责也、勿宿于衢、';
W._Jug19_21='遂导之入室、以刍饲驴、乃濯足饮食、';
W._Jug19_22='适快心时、邑之匪徒环宅叩门、谓室主老者曰、入尔室者、携之出、以遂我欲、';
W._Jug19_23='室主出、谓之曰、兄弟乎、勿行此恶、斯人既入我室、勿妄为、';
W._Jug19_24='我有处女、及彼之妾在此、我俱出之、任尔玷辱、遂尔所欲、惟于斯人勿妄为、';
W._Jug19_25='众不听、旅人执其妾出之、众与淫合、竟夕狎侮、黎明始释、';
W._Jug19_26='昧爽、妇至其主所寓之室、仆于门前、迨乎既旦、';
W._Jug19_27='其主夙兴、启门而出、欲行其途、见妾仆于门前、二手在阈、';
W._Jug19_28='谓之曰、起、我侪行矣、不应、遂置之于驴、启行而归、';
W._Jug19_29='至家、以刀肢解其妾、分为十二、遍送于以色列四境、';
W._Jug19_30='见之者曰、自以色列人出埃及、以迄于今未有若此之事、未之见也、今当思议、而宣言焉、';
W._Jug20_1='于是以色列众咸出、自但至别是巴、暨基列地之民、有如一人、集于米斯巴、在耶和华前、';
W._Jug20_2='民长与以色列诸支派、集为上帝民会、执兵步卒、共四十万、';
W._Jug20_3='以色列人至米斯巴、为便雅悯人所闻、以色列人问曰、此恶之由、请以告我、';
W._Jug20_4='被杀之妇、其夫利未人对曰、我与妾至便雅悯之基比亚、止宿于彼、';
W._Jug20_5='及夜、基比亚人起而攻我、环室、意欲杀我、淫污我妾致死、';
W._Jug20_6='彼行淫乱谬妄之事、在以色列中、故我取妾而脔之、遍送于以色列四境、';
W._Jug20_7='请尔以色列众为之画策、而建议焉、';
W._Jug20_8='民众悉起、有如一人、曰、我不返幕归家、';
W._Jug20_9='必掣签、往攻基比亚、';
W._Jug20_10='于以色列诸支派中、百取十、千取百、万取千、使备糇粮、迨众至便雅悯之基比亚、则依其在以色列中、所行谬妄之事以待之、';
W._Jug20_11='于是以色列众咸集、连络为一、以攻斯邑、';
W._Jug20_12='以色列支派遣人谓便雅悯支派曰、尔中所行何恶、';
W._Jug20_13='今以基比亚之匪徒付我、俾致之死、以除恶于以色列中、便雅悯人不听同侪以色列人之言、';
W._Jug20_14='乃由诸邑、集于基比亚、欲与以色列人战、';
W._Jug20_15='便雅悯诸邑执兵之士、计二万六千、其外有基比亚选兵、计七百、';
W._Jug20_16='众中有所简左手较捷之卒七百、以绳发石、不爽毫发、';
W._Jug20_17='除便雅悯人外、以色列人之执兵者、计四十万、皆战士也、';
W._Jug20_18='以色列人起、往伯特利、咨诹上帝曰、与便雅悯人战、我中谁当先往、耶和华曰、犹大先往、';
W._Jug20_19='以色列人晨兴、对基比亚建营、';
W._Jug20_20='出而列陈于基比亚、欲与便雅悯人战、';
W._Jug20_21='便雅悯人自基比亚出、戮以色列人二万二千、';
W._Jug20_22='以色列人共奋厥志、复列陈于前日之陈所、';
W._Jug20_23='上至耶和华前、哭泣至暮、咨诹耶和华曰、我可再与昆弟便雅悯人战否、耶和华曰、可往攻之、';
W._Jug20_24='翌日、以色列人进攻便雅悯族、';
W._Jug20_25='便雅悯人是日自基比亚出而逆之、又戮以色列执兵之士一万八千、';
W._Jug20_26='以色列民众、上至伯特利哭泣、坐于耶和华前、禁食至暮、献燔祭及酬恩祭于耶和华、';
W._Jug20_27='时、上帝约匮在彼、亚伦孙、以利亚撒子非尼哈、侍于其前、';
W._Jug20_28='以色列人咨诹耶和华曰、我可复出、与我昆弟便雅悯人战乎、抑止乎、耶和华曰、往哉、明日我必付之尔手、';
W._Jug20_29='以色列人设伏于基比亚四周、';
W._Jug20_30='越至三日、以色列人往攻便雅悯人、列陈于基比亚如前、';
W._Jug20_31='便雅悯人出而迎战、被诱离邑、如前击杀以色列人、约有三十、于二通衢、一往伯特利、一往基比亚之郊野、';
W._Jug20_32='便雅悯人曰、其败如故、以色列人曰、我侪其遁、诱之离邑、至于通衢、';
W._Jug20_33='众遂起离其所、列陈于巴力他玛、伏者自基比亚草场而出、';
W._Jug20_34='有以色列选兵一万、往攻基比亚、战势剧烈、然便雅悯人不知祸之将及、';
W._Jug20_35='耶和华使便雅悯人败于以色列人前、是日以色列人杀便雅悯人、二万五千一百、皆执兵之士、';
W._Jug20_36='便雅悯人乃自知败北、初、以色列人恃有伏兵在基比亚、故暂避便雅悯人、';
W._Jug20_37='伏兵骤出、进攻基比亚、刃击举邑之人、';
W._Jug20_38='以色列人曾约伏兵、以使邑中烟云上腾为号、';
W._Jug20_39='以色列人战时稍却、便雅悯人杀其人约有三十、自谓以色列人为我所败、如前战然、';
W._Jug20_40='迨邑中烟云起、其状如柱、便雅悯人回顾、见举邑烟焰冲天、';
W._Jug20_41='以色列人旋转、便雅悯人见祸及之、不胜骇惧、';
W._Jug20_42='遂背以色列人、转向旷野之路而遁、军士急追于后、民自诸邑而出、戮之于其间、';
W._Jug20_43='追袭之、围困之、在其驻足之所蹂躏之、至于相对日出处之基比亚、';
W._Jug20_44='便雅悯人仆者一万八千、皆勇士也、';
W._Jug20_45='其余转向旷野而逃、至临门磐、以色列人又于通衢、收其五千人、追至基顿、又杀二千人、';
W._Jug20_46='是日便雅悯执兵之士死者、共二万五千、皆勇士也、';
W._Jug20_47='惟有六百人、转向旷野而逃、至临门磐、居之四月、';
W._Jug20_48='以色列人反攻便雅悯、刃击邑众、与其牲畜、及凡所遇、所至诸邑、以火焚之、';
W._Jug21_1='以色列人曾在米斯巴誓曰、我侪皆不以女妻便雅悯人、';
W._Jug21_2='民至伯特利、坐于上帝前、迨及薄暮、举声痛哭、曰、';
W._Jug21_3='以色列之上帝耶和华欤、今日以色列中缺一支派、何为有此事乎、';
W._Jug21_4='翌日、民众夙兴、筑坛、献燔祭及酬恩祭、';
W._Jug21_5='以色列人曾重誓曰、凡不上米斯巴、诣耶和华者、必致之死、故相问曰、以色列支派中、孰不与会、诣耶和华、';
W._Jug21_6='以色列人为其昆弟便雅悯人而悔、曰、以色列支派中、今日绝其一矣、';
W._Jug21_7='我既指耶和华而誓、不以我女妻之、则其遗民若何得妻、';
W._Jug21_8='又曰、以色列支派中、孰不上米斯巴、诣耶和华乎、察知基列雅比无人入营与会、';
W._Jug21_9='盖核民时、见其居民无一在者、';
W._Jug21_10='会众遣其最勇之士一万二千、命之曰、往哉、刃击基列雅比居民、暨厥妇孺、';
W._Jug21_11='所有丁男、及已适人之女、悉歼灭之、';
W._Jug21_12='于其居民中、遇处子四百、未适人者、携至迦南地示罗营、';
W._Jug21_13='会众遣使至临门磐、以和告便雅悯人、';
W._Jug21_14='便雅悯人遂归、则以基列雅比生存之女妻之、尚为不足、';
W._Jug21_15='民为便雅悯人而悔、盖耶和华使以色列支派有阙如也、';
W._Jug21_16='会之长老曰、便雅悯之妇女既灭、则其遗民何以妻之、';
W._Jug21_17='又曰、便雅悯人之逃脱者、必有其业、免以色列支派泯没其一、';
W._Jug21_18='但我侪不可妻之以女、因以色列人曾誓曰、以女妻便雅悯人者、必受诅也、';
W._Jug21_19='遂曰、在利波拿南、伯特利北、往示剑道东之示罗、岁有耶和华节期、';
W._Jug21_20='乃命便雅悯人曰、尔往伏于葡萄园、';
W._Jug21_21='见示罗女出而舞蹈、则由葡萄园出、各执其女为妻、而归便雅悯地、';
W._Jug21_22='如其父兄赴诉于我、我则曰、请尔施恩、以之予我、盖昔战时、我不留女以为其妻、今亦非尔所妻、若然、则为有罪、';
W._Jug21_23='便雅悯人如言而行、循其人数、执舞蹈之女为妻、归其故业、复建诸邑以居、';
W._Jug21_24='于是以色列人归其支派室家、自彼各复本业、';
W._Jug21_25='是时以色列无王、人各任意而行、';
