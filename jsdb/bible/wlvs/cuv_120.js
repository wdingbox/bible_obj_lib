W._Mak1_1='上帝子耶稣基督福音之始、';
W._Mak1_2='如先知以赛亚所载云、我遣我使在尔前、以修尔路、';
W._Mak1_3='有呼于野者、其声云、备主路、直其径、';
W._Mak1_4='约翰至、在野施洗、宣改悔之洗礼、俾罪得赦、';
W._Mak1_5='举犹太地、及耶路撒冷人、皆出就之、在约但河受其洗、而承己罪、';
W._Mak1_6='约翰身衣驼毛、腰束革带、食则蝗虫野蜜、';
W._Mak1_7='宣言曰、有后我来者、尤胜于我、即屈身解其履带、我亦弗堪、';
W._Mak1_8='我洗尔以水、彼将洗尔以圣神焉、○';
W._Mak1_9='时耶稣来自加利利之拿撒勒、在约但受洗于约翰、';
W._Mak1_10='由水而上、见天裂、圣神如鸽临之、';
W._Mak1_11='自天有声云、尔乃我之爱子、我所欣悦者、○';
W._Mak1_12='圣神即促耶稣适野、';
W._Mak1_13='在彼四旬、见试于撒但、与野兽处、天使事之、○';
W._Mak1_14='约翰下狱后、耶稣至加利利宣上帝福音、';
W._Mak1_15='曰、期已届矣、上帝国迩矣、宜改悔、信福音、○';
W._Mak1_16='耶稣经行加利利海滨、见西门与其弟安得烈、施网于海、盖渔者也、';
W._Mak1_17='耶稣谓之曰、从我、我将使尔为渔人者焉、';
W._Mak1_18='即舍网从之、';
W._Mak1_19='少进、见西庇太之子雅各、与其弟约翰、在舟补网、';
W._Mak1_20='招之、遂别父及佣人于舟而从焉、○';
W._Mak1_21='进迦百农、适安息日、耶稣入会堂训诲、';
W._Mak1_22='众奇其训、以其训人如操权者、非若士子也、';
W._Mak1_23='会堂中有患邪鬼者、';
W._Mak1_24='呼曰、拿撒勒耶稣、我侪与尔何涉、尔来灭我乎、我识尔为谁、乃上帝之圣者、';
W._Mak1_25='耶稣斥之曰、缄尔口、出之、';
W._Mak1_26='邪鬼拘挛其人、大呼而出、';
W._Mak1_27='众骇异、相问曰、此何耶、乃新教也、盖彼以权命邪鬼、而邪鬼顺之、';
W._Mak1_28='其声名遂洋溢于加利利四境、○';
W._Mak1_29='甫出会堂、与雅各约翰、进西门安得烈家、';
W._Mak1_30='西门之妻母病热偃卧、或以告耶稣、';
W._Mak1_31='耶稣前执其手、起之、热即退、妇遂供事之、○';
W._Mak1_32='及暮、日入时、有携诸病者、患鬼者、就之、';
W._Mak1_33='举邑皆集于门、';
W._Mak1_34='耶稣医诸病者、且逐多鬼、不许鬼言、以其识己也、○';
W._Mak1_35='诘朝昧爽、耶稣兴、出而适野祈焉、';
W._Mak1_36='西门与同人迹其所往、';
W._Mak1_37='既遇之、曰、众寻尔、';
W._Mak1_38='耶稣曰、偕我往附近乡邑、亦宣教于彼、盖我为是而来也、';
W._Mak1_39='遂遍进加利利会堂、宣教逐鬼、○';
W._Mak1_40='有癞者就之、跪而求曰、尔如允、必能洁我、';
W._Mak1_41='耶稣悯焉、伸手抚之、曰、吾允矣、尔其洁哉、';
W._Mak1_42='癞即除、其人洁矣、';
W._Mak1_43='耶稣严戒而遣之、';
W._Mak1_44='曰、慎勿告人、但往示身于祭司、因尔获洁、献摩西所命之礼、以证于众、';
W._Mak1_45='其人出、广宣而播扬之、致耶稣不复显然入城、爰居于野、四方就之、';
W._Mak2_1='越数日、耶稣复进迦百农、众闻其在室、';
W._Mak2_2='咸集、致无隙地、门前亦然、耶稣与之言道、';
W._Mak2_3='有携瘫痪者来、为四人所舁、';
W._Mak2_4='以人众不得近、乃于耶稣所在、揭屋顶而穴之、缒瘫痪者及所卧之床而下、';
W._Mak2_5='耶稣见其信、谓瘫痪者曰、小子、尔罪赦矣、';
W._Mak2_6='士子数人在座、';
W._Mak2_7='意谓斯人何出此言、乃僭妄也、上帝而外、谁能赦罪乎、';
W._Mak2_8='耶稣心知其如是窃议、谓之曰、尔曹胡为心议斯事乎、';
W._Mak2_9='于瘫痪者言尔罪赦矣、与言起取床而行、孰易、';
W._Mak2_10='但令尔知人子在世、有权以赦罪耳、遂谓瘫痪者曰、';
W._Mak2_11='我命尔起、取床以归、';
W._Mak2_12='其人即起、于众前取床而出、众奇之、归荣上帝曰、我侪从未见若是者也、○';
W._Mak2_13='耶稣复出、沿海而行、众就之、遂训诲焉、';
W._Mak2_14='行时、见亚勒腓之子利未坐于税关、谓之曰、从我、遂起从之、';
W._Mak2_15='耶稣席坐于其家、诸税吏及罪人、与耶稣并其徒同坐、盖从之者众也、';
W._Mak2_16='法利赛人之士子、见耶稣与罪人税吏共食、语其徒曰、彼与税吏罪人饮食也、';
W._Mak2_17='耶稣闻之曰、健者不需医、惟病者需之、我来、非召义人、乃召罪人耳、○';
W._Mak2_18='适约翰之徒、与法利赛人禁食、或就耶稣曰、约翰之徒、与法利赛人之徒禁食、尔徒独不禁食、何也、';
W._Mak2_19='耶稣曰、新娶者偕在、贺婚者岂能禁食乎、新娶者尚在、不能禁食也、';
W._Mak2_20='惟日将至、新娶者见接而去、乃禁食耳、';
W._Mak2_21='未有以新布补旧衣者、若然、则所补之新者裂其旧者、其绽尤甚、';
W._Mak2_22='亦未有以新酒注旧革囊者、若然、则酒必裂囊、而酒与囊俱败、惟以新酒注于新囊焉、○';
W._Mak2_23='值安息日、耶稣经行田间、其徒摘穗、';
W._Mak2_24='法利赛人谓耶稣曰、彼行安息日所不宜行者何也、';
W._Mak2_25='耶稣曰、尔未读大卫与从者、匮而饥时所为乎、';
W._Mak2_26='当亚比亚他为大祭司时、入上帝室、食陈设饼、亦予从者、斯饼非祭司不宜食、';
W._Mak2_27='又曰、安息日为人而设、非人为安息日也、';
W._Mak2_28='是以人子亦为安息日之主、';
W._Mak3_1='耶稣复入会堂、有枯一手者在焉、';
W._Mak3_2='众窥其于安息日医之否、意欲讼之、';
W._Mak3_3='耶稣谓手枯者曰、起、立于中、';
W._Mak3_4='语众曰、安息日行善行恶、救生杀生、孰宜、众默然、';
W._Mak3_5='耶稣怒而环视之、忧其心顽也、语手枯者曰、伸尔手、伸之、即愈、';
W._Mak3_6='法利赛人出、与希律党谋、何以灭之、○';
W._Mak3_7='耶稣偕其徒退往海滨、群众自加利利从之、';
W._Mak3_8='犹太耶路撒冷以土买约但外、及推罗西顿四境之人、闻其所行、就之者亦甚众、';
W._Mak3_9='耶稣因命其徒具小舟以待、俾免拥挤、';
W._Mak3_10='盖耶稣曾医多人、致凡病痛者、逼近欲扪之、';
W._Mak3_11='邪鬼见之、伏其前、呼曰、尔乃上帝子也、';
W._Mak3_12='耶稣严戒毋扬、○';
W._Mak3_13='遂登山、随所欲以召人、而人就之、';
W._Mak3_14='立十有二人偕己、遣之宣教、';
W._Mak3_15='且予以逐鬼之权、';
W._Mak3_16='有若西门、耶稣名之曰彼得、';
W._Mak3_17='西庇太之子雅各、与其弟约翰、此二人者、名之曰半尼其、即雷子也、';
W._Mak3_18='又有安得烈、腓力、巴多罗买、马太、多马、亚勒腓之子雅各、又达太、与加那尼人西门、';
W._Mak3_19='并加略人犹大、即卖师者、○';
W._Mak3_20='耶稣入室、众复集、致弗能食、';
W._Mak3_21='其亲属闻而出、欲执之、曰、彼狂矣、';
W._Mak3_22='自耶路撒冷而来之士子、曰、彼有别西卜、又曰、彼藉鬼王逐鬼耳、';
W._Mak3_23='耶稣呼之来、以喻谓之曰、撒但安能逐撒但乎、';
W._Mak3_24='夫国自相分争、其国弗能立、';
W._Mak3_25='家自相分争、其家弗能立、';
W._Mak3_26='若撒但分裂、起而自攻、亦弗能立、终必灭耳、';
W._Mak3_27='未有能入勇士之室、劫其器用者、必先缚勇士、而后劫其室也、';
W._Mak3_28='我诚语汝、世人之诸罪、及凡所出亵渎之言、皆将得赦、';
W._Mak3_29='惟亵渎圣神者、终不得赦、乃干永罪、';
W._Mak3_30='斯言也、因人谓其有邪鬼也、○';
W._Mak3_31='耶稣之母及其兄弟至、立于外、遣人呼之、';
W._Mak3_32='众环坐、谓之曰、尔母及兄弟在外觅尔、';
W._Mak3_33='耶稣曰、孰为我母我兄弟乎、';
W._Mak3_34='遂四顾环坐者曰、试视我母我兄弟、';
W._Mak3_35='盖凡行上帝旨者、即我兄弟姊妹及母也、';
W._Mak4_1='耶稣复于海滨训诲、大众集就之、遂登舟浮海而坐、众立于岸、';
W._Mak4_2='乃多端设喻以训之、';
W._Mak4_3='曰听之哉、有播种者、出而播种、';
W._Mak4_4='播时、有落路旁者、鸟至、尽食之、';
W._Mak4_5='有落硗地者、厥土无多、以其浅薄、发萌则速、';
W._Mak4_6='日出曝之、无根而槁、';
W._Mak4_7='有落棘中者、棘起蔽之而不实、';
W._Mak4_8='有落沃壤者、发生滋长、结实三十倍、六十倍、百倍焉、';
W._Mak4_9='又曰、有耳以听者、宜听焉、○';
W._Mak4_10='耶稣燕居时、从者与十二徒、问诸喻之说、';
W._Mak4_11='耶稣曰、上帝国之奥、乃赐于尔、于外人则皆以喻焉、';
W._Mak4_12='俾其视而不明、听而不悟、恐其转移而获赦也、';
W._Mak4_13='又曰、斯喻尔未达乎、又安识诸喻耶、';
W._Mak4_14='夫播者、播道也、';
W._Mak4_15='播于路旁者、乃播以道、而彼既听矣、撒但骤至、将播于其衷者夺之、';
W._Mak4_16='播于硗地者、乃人听道、即欣受之、';
W._Mak4_17='惟内无根、则亦暂耳、及患难窘逐、因道而兴即厌弃矣、';
W._Mak4_18='播于棘中者、乃人听道、';
W._Mak4_19='且斯世之虑、货财之惑、及诸端物欲、入而蔽之、致不结实、';
W._Mak4_20='其播于沃壤者、乃人听道受之、结实三十倍、六十倍、百倍焉、○';
W._Mak4_21='又曰、人携灯、岂置于斗下床下、不置于檠上乎、';
W._Mak4_22='盖未有隐而不欲其彰、藏而不欲其露者、';
W._Mak4_23='有耳以听者、宜听焉、';
W._Mak4_24='又曰、慎所听也、尔以何量量人、亦将如是见量、且加于尔焉、';
W._Mak4_25='盖有者、将予之、无者、并其所有亦夺之、○';
W._Mak4_26='又曰、上帝国犹人播种于地、';
W._Mak4_27='夜寐夙兴、种发且长、彼不知其所以然、';
W._Mak4_28='夫地自生物、始而苗、继而穗、后则成谷、';
W._Mak4_29='既熟、则用镰、以获时至矣、○';
W._Mak4_30='又曰上帝国、我侪何以比之、抑以何喻表之耶、';
W._Mak4_31='犹芥种一粒、播于地、乃地上百种之至微者、';
W._Mak4_32='既播而长、大于诸蔬、且发巨枝、飞鸟栖于其荫、○';
W._Mak4_33='耶稣多以如斯之喻、论道于众、依其所能听者、';
W._Mak4_34='非以喻不与之言、燕居时、悉为其徒解之、○';
W._Mak4_35='是日既暮、谓其徒曰、可济彼岸、';
W._Mak4_36='耶稣尚在舟、门徒遂离众、载之同往、亦有他舟偕焉、';
W._Mak4_37='飓风大作、浪激入舟、几盈、';
W._Mak4_38='耶稣于舟尾枕而寝、门徒寤之、曰、夫子、不恤我侪之亡乎、';
W._Mak4_39='耶稣兴、斥风、谓海曰、静而息、风即止、乃大平定、';
W._Mak4_40='语门徒曰、奚惧、尚无信乎、';
W._Mak4_41='众骇甚、相语曰、彼何人斯、风与海亦顺之、';
W._Mak5_1='至海之彼岸、格拉森地、';
W._Mak5_2='离舟时、有患邪鬼者、自墓出、即遇之、';
W._Mak5_3='其人素居于冢、虽以链、亦莫能缚之、';
W._Mak5_4='盖屡以桎以链缚之、则断链毁桎、弗克制之、';
W._Mak5_5='恒于冢于山、日夜号呼、以石自伤、';
W._Mak5_6='遥见耶稣、趋而拜之、';
W._Mak5_7='大呼曰、至高上帝之子耶稣、我与尔何涉、我赖上帝、恳尔莫我苦、';
W._Mak5_8='盖耶稣曾语之曰、邪鬼出其人也、';
W._Mak5_9='遂问之曰、尔何名、对曰、军、我侪多故也、';
W._Mak5_10='乃切求耶稣、勿使之出境、';
W._Mak5_11='适有群豕食于山、';
W._Mak5_12='众鬼求曰、使我入附于豕、';
W._Mak5_13='耶稣许之、即出而入豕、群豕突下山坡、投海而溺、数约二千、';
W._Mak5_14='牧者奔告城乡、众出、欲观其事、';
W._Mak5_15='既就耶稣、见患群鬼者、坐而衣衣自若、则惧、';
W._Mak5_16='见者以患鬼者所遇、及群豕之事、悉告于众、';
W._Mak5_17='众遂求耶稣出其境、';
W._Mak5_18='耶稣登舟时、曩患鬼者、求与之偕、';
W._Mak5_19='弗许、曰、归尔家、就尔属、以主为尔所行之大事、及若何矜恤尔者告之、';
W._Mak5_20='其人乃往、在低加波利、宣扬耶稣为己所行之大事、众悉奇之、○';
W._Mak5_21='耶稣乘舟、复济彼岸、大众聚集、就之于海滨、';
W._Mak5_22='有司会堂名睚鲁者、来见耶稣、伏其足下、';
W._Mak5_23='切求之曰、我幼女濒死、尔来以手按之、俾得愈而生焉、';
W._Mak5_24='耶稣偕之往、大众从而拥之、';
W._Mak5_25='有妇患痭十有二年、';
W._Mak5_26='曾由诸医而受多苦、尽耗所有、不见益而反剧、';
W._Mak5_27='闻耶稣事、于众中自后而来、扪其衣、';
W._Mak5_28='盖谓第扪其衣、则必愈焉、';
W._Mak5_29='其血源立涸、自觉痼疾已愈、';
W._Mak5_30='时耶稣觉有能力由己而出、乃于众中转身曰、扪我衣者谁耶、';
W._Mak5_31='其徒曰、尔见众拥尔、尚问谁扪我乎、';
W._Mak5_32='耶稣环视、欲见行此之妇、';
W._Mak5_33='妇知所成于己者、恐惧战栗、进伏其前、悉以实告、';
W._Mak5_34='耶稣曰、女乎、尔信救尔、安然而归、尔痼疾愈矣、○';
W._Mak5_35='言时、有自司会堂来者、曰、尔女亡矣、何尚劳夫子耶、';
W._Mak5_36='耶稣不顾其所言、谓司会堂者曰、毋惧、惟信而已、';
W._Mak5_37='乃于彼得、雅各、及雅各之弟约翰外、不许他人从行、';
W._Mak5_38='至司会堂者之家、见其纷扰、哭泣号啕、';
W._Mak5_39='既入则曰、胡为纷扰哭泣乎、女非死、乃寝耳、';
W._Mak5_40='众哂之、耶稣屏众、率女之父母与从者、入于女所、';
W._Mak5_41='执其手曰、大利大古米、译即幼女乎、吾语尔起、';
W._Mak5_42='女即起而行、盖年十有二矣、众甚骇异、';
W._Mak5_43='耶稣严戒之、毋令人知、且命食女焉、';
W._Mak6_1='耶稣去彼、至故乡、门徒从之、';
W._Mak6_2='适安息日、训于会堂、众闻而奇之曰、斯焉得斯、所赋之智慧维何、有如是异能由其手而出耶、';
W._Mak6_3='此非木工乎、非马利亚之子、雅各约西犹大西门之昆弟乎、其姊妹非与我侪比邻乎、遂厌弃之、';
W._Mak6_4='耶稣曰、先知于故乡、宗族、室家外、莫不尊焉、';
W._Mak6_5='耶稣在彼得不得行异能、惟手按病者数人而医之、';
W._Mak6_6='且异其不信、乃周行诸乡训诲焉、○';
W._Mak6_7='耶稣召十二徒、耦而遣之、予之权以制邪鬼、';
W._Mak6_8='命勿携资斧、惟杖而已、勿粮勿袋、勿金于囊、';
W._Mak6_9='惟著履、毋衣二衣、';
W._Mak6_10='又曰、凡入人家、则居之、以至去时、';
W._Mak6_11='有不接尔、不听尔者、去时拂尔足尘、以证于众、';
W._Mak6_12='门徒遂往、宣言人宜改悔、';
W._Mak6_13='又逐诸鬼、以膏膏病者多人而医之、○';
W._Mak6_14='耶稣之名既彰、希律王闻之曰、施洗约翰自死而起、故此异能运行于彼焉、';
W._Mak6_15='或曰、以利亚也、或曰先知也、犹先知之一也、';
W._Mak6_16='惟希律则曰、我所斩之约翰起矣、';
W._Mak6_17='初、希律遣人执约翰系狱、为其弟腓力妻希罗底故、盖希律已娶之、';
W._Mak6_18='约翰曾谓之曰、纳弟妻非宜也、';
W._Mak6_19='于是希罗底怨之、欲杀之而弗得、';
W._Mak6_20='因希律敬畏约翰、知其义且圣、而庇之、闻其言、心多犹豫、而喜听之、';
W._Mak6_21='会逢其适、希律于诞辰设筵、宴诸大夫千夫长及加利利之尊者、';
W._Mak6_22='希罗底之女入舞、以娱希律及同筵者、王谓之曰、凡尔所欲、求则予之、';
W._Mak6_23='又矢之曰、尔所求者、即国之半、我亦予之、';
W._Mak6_24='女退、谓母曰、我当何求、曰、施洗约翰之首、';
W._Mak6_25='女亟入见王、求曰、我欲施洗约翰首、即置盘中予我、';
W._Mak6_26='王忧甚、然以矢故、又以同筵者在、不欲拒之、';
W._Mak6_27='乃命侍卫一人、取约翰首、遂斩之于狱、';
W._Mak6_28='置首于盘、以予女、女以予母、';
W._Mak6_29='约翰之徒闻之、来取其尸、葬于墓、○';
W._Mak6_30='使徒集就耶稣、悉以所行所教告之、';
W._Mak6_31='耶稣曰、尔曹潜往于野、憩息片时、盖往来者众、不遑暇食、';
W._Mak6_32='乃乘舟而往、';
W._Mak6_33='众见之、多有识之者、自诸邑徒步、趋而先至、';
W._Mak6_34='耶稣出、见大众、悯焉、以其犹羊无牧也、乃多端以教之、';
W._Mak6_35='日旰、门徒就之曰、地乃野、日已旰、';
W._Mak6_36='请散众、俾往村落市食、';
W._Mak6_37='耶稣曰、尔其食之、对曰、得毋以二十金往而市饼、以食之乎、';
W._Mak6_38='曰、尔有饼几何、其往观焉、既知、则曰、五饼二鱼、';
W._Mak6_39='遂命使众成列、坐于青草、';
W._Mak6_40='乃分队而坐、或百、或五十、';
W._Mak6_41='耶稣取五饼二鱼、仰天而祝、擘饼以予门徒、陈于众前、亦以二鱼分给诸人、';
W._Mak6_42='皆食而饱、';
W._Mak6_43='拾其屑及残鱼、盈筐十二、';
W._Mak6_44='食者五千人焉、○';
W._Mak6_45='耶稣促门徒登舟、先济彼岸、至伯赛大、俟己散众、';
W._Mak6_46='别后、登山祈祷、';
W._Mak6_47='既暮、舟在海中、耶稣独在岸、';
W._Mak6_48='见门徒鼓棹甚苦、风逆故也、夜约四更、履海就之、若欲经过者然、';
W._Mak6_49='门徒见其履海、以为鬼幻、则呼、';
W._Mak6_50='盖皆见之而惊、耶稣亟谓之曰、尔曹安心、我也、毋惧、';
W._Mak6_51='遂登舟就之、风乃息、众骇异不胜、';
W._Mak6_52='盖未悟擘饼之事、心顽故也、○';
W._Mak6_53='既济、至革尼撒勒地、泊岸、';
W._Mak6_54='离舟、众识之、';
W._Mak6_55='周驰四境、闻其所在、以榻舁病者就之、';
W._Mak6_56='凡耶稣所入、或村、或邑、或乡、众置病者于市、第求扪其衣缘、扪之者悉愈焉、';
