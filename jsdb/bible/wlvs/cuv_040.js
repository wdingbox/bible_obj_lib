W._2Sa9_1='大卫曰、扫罗家尚有遗存者乎、我缘约拿单故、将施仁慈于彼、';
W._2Sa9_2='扫罗家有仆名洗巴、或召之见大卫、王曰、尔洗巴乎、曰、仆是也、';
W._2Sa9_3='王曰、扫罗家尚有人乎、我以上帝之仁慈待之、洗巴曰、约拿单尚有一子、跛者也、';
W._2Sa9_4='王曰、彼何在、曰、在罗底巴亚米利子玛吉家、';
W._2Sa9_5='大卫王遣人自罗底巴亚米利子玛吉家、携之而至、';
W._2Sa9_6='扫罗孙、约拿单子米非波设诣大卫、伏地而拜、大卫曰、米非波设欤、曰、尔仆在此、';
W._2Sa9_7='大卫曰、毋惧、我缘尔父约拿单故、必施仁慈于尔、以尔祖扫罗之田、悉反于尔、尔可恒食于我席、';
W._2Sa9_8='米非波设拜曰、仆何人斯、若此死犬、而得尔之眷顾乎、';
W._2Sa9_9='王呼扫罗仆洗巴曰、凡属扫罗及其家者、我已咸赐尔主之子、';
W._2Sa9_10='尔与尔子尔仆、必为之耕田、纳其所产、使尔主之子有粮可食、惟尔主之子米非波设、必恒食于我席、洗巴有子十五人、仆二十人、';
W._2Sa9_11='洗巴谓王曰、我主我王所命、尔仆必悉行之、米非波设乃食于王席、与王子同、';
W._2Sa9_12='米非波设有幼子名米迦、凡居洗巴家者、皆为米非波设之仆、';
W._2Sa9_13='米非波设居耶路撒冷、恒食于王席、二足俱跛、';
W._2Sa10_1='厥后、亚扪族王没、其子哈嫩嗣位、';
W._2Sa10_2='大卫曰、昔哈嫩父拿辖施仁慈于我、今我将施仁慈于其子哈嫩、遂遣仆往、唁其丧父、大卫仆至亚扪族地、';
W._2Sa10_3='亚扪族之牧伯谓其主哈嫩曰、大卫遣唁者诣尔、尔意大卫果敬尔父乎、大卫遣仆诣尔、讵非窥察此城、而倾之耶、';
W._2Sa10_4='哈嫩遂执大卫仆、薙其须之半、中断其衣至臀、而遣之归、';
W._2Sa10_5='其人深以为耻、或以告大卫、乃遣人迎之曰、可居耶利哥、俟须长而后归、○';
W._2Sa10_6='亚扪族知己为大卫所恶、遂遣人募伯利合与琐巴之亚兰人、步卒二万、及玛迦王所偕之人一千、陀伯人一万二千、';
W._2Sa10_7='大卫闻之、则遣约押率勇士全军、';
W._2Sa10_8='亚扪族出、列陈于邑门、琐巴利合之亚兰人、及陀伯人、玛迦人、别列于野、';
W._2Sa10_9='约押见其前后列陈、则简以色列之精兵、陈列行伍、以御亚兰人、';
W._2Sa10_10='以余军付弟亚比筛、陈列行伍、以御亚扪族、';
W._2Sa10_11='曰、如亚兰人强于我、尔则助我、如亚扪人强于尔、我则助尔、';
W._2Sa10_12='宜强乃志、尔我当为我民、及我上帝邑、为大丈夫、愿耶和华成其所欲、';
W._2Sa10_13='约押与所偕之民、进与亚兰人战、亚兰人遁于其前、';
W._2Sa10_14='亚扪族见亚兰人遁、亦遁于亚比筛前、而入于邑、约押遂离亚扪族、返耶路撒冷、○';
W._2Sa10_15='亚兰人见己为以色列所败、则咸集焉、';
W._2Sa10_16='哈大底谢遣使招河外之亚兰人出、遂至希兰、哈大底谢之军长朔法率之、';
W._2Sa10_17='或告大卫、遂集以色列众、济约但、至希兰、亚兰人列陈、与大卫战、';
W._2Sa10_18='亚兰人遁于以色列众前、大卫戮其战车七百乘之卒、骑兵四万、击其军长朔法、致死于彼、';
W._2Sa10_19='臣服哈大底谢之诸王、见其为以色列所败、遂与以色列修好、而服事之、嗣后亚兰人不敢助亚扪族、';
W._2Sa11_1='岁初、列王出战时、大卫遣约押偕其臣仆、及以色列众出、遂败亚扪族、围拉巴、大卫居于耶路撒冷、○';
W._2Sa11_2='日夕大卫自床起、游行于宫巅、见一妇沐浴、貌甚美、';
W._2Sa11_3='大卫遣人问妇为谁、或曰、非以连女、赫人乌利亚妻拔示巴乎、';
W._2Sa11_4='大卫遣使取之、既至、濯其不洁、大卫与之同寝、妇乃归、';
W._2Sa11_5='妇怀妊、遣人告大卫曰、我怀妊矣、';
W._2Sa11_6='大卫遣人谕约押曰、遣赫人乌利亚见我、约押遂遣之入觐、';
W._2Sa11_7='乌利亚既至、大卫问约押若何、民众之况若何、战事之效若何、';
W._2Sa11_8='又谓乌利亚曰、尔其归家濯足、乌利亚出王宫、王赐馔随其后、';
W._2Sa11_9='惟乌利亚寝于宫门、与其主之仆偕、不归私第、';
W._2Sa11_10='或告大卫曰、乌利亚未归其第、大卫谓乌利亚曰、尔非自遄征而至乎、奚不归第、';
W._2Sa11_11='乌利亚曰、匮及以色列犹大族、咸居柴栅、我主约押与我主之仆、屯于田野、我岂可归第饮食、与妻偕寝乎、我指尔及尔生命以誓、我决不为此、';
W._2Sa11_12='大卫曰、今日仍居于此、明日我遣尔往、乌利亚是日居耶路撒冷、';
W._2Sa11_13='翌日、大卫召之、乃饮食于其前、大卫使之醉、至夕而出、仍寝于床、与其主之仆偕、不归其第、';
W._2Sa11_14='诘朝、大卫致书约押、付于乌利亚手以达、';
W._2Sa11_15='书曰、可置乌利亚于前茅、剧战之处、尔众则退、俾其被击而死、';
W._2Sa11_16='约押窥城、知敌勇士所在、则委乌利亚于彼、';
W._2Sa11_17='邑人出、与约押战、大卫之仆、没者数人、赫人乌利亚亦死、';
W._2Sa11_18='约押遣人以战事告大卫、';
W._2Sa11_19='嘱使者曰、尔以战事告王既毕、';
W._2Sa11_20='如王怒曰、尔何迫城以战、岂不知敌必自城而射乎、';
W._2Sa11_21='耶路比设子亚比米勒为谁所击、非妇自城掷磨石于其身、而彼死于提备斯乎、尔傅于城何耶、则曰、尔仆赫人乌利亚亦死、';
W._2Sa11_22='使者遂行、见大卫、以约押所命告之、';
W._2Sa11_23='曰、敌胜于我、出而逆我于野、我追袭之、逼近城门、';
W._2Sa11_24='射者自城射尔仆、王之仆中、数人陨亡、尔仆赫人乌利亚亦死、';
W._2Sa11_25='大卫谓使者曰、尔其语约押曰、毋以此为忧、刃之吞人、或彼或此、当益奋厥力、攻城而毁之、以此勉励约押、';
W._2Sa11_26='乌利亚妻闻夫乌利亚死、为之哀哭、';
W._2Sa11_27='丧事既毕、大卫召之入宫、遂为其妻、因而生子、然大卫所为、耶和华不悦之、';
W._2Sa12_1='耶和华遣拿单见大卫、遂诣之、曰、有二人居于一邑、一富一贫、';
W._2Sa12_2='富者牛羊甚多、';
W._2Sa12_3='贫者无所有、惟一小牝羔、乃彼所购而养者、与彼及子同长、食其食、饮其杯、卧于其怀、视若己女、';
W._2Sa12_4='有旅人诣富者、富者惜其牛羊、不以供客、乃取贫者之羔、备而供之、';
W._2Sa12_5='大卫甚怒其人、谓拿单曰、我指维生之耶和华以誓、行此者宜死、';
W._2Sa12_6='必偿其羔四倍、缘彼行此事、无怜悯也、○';
W._2Sa12_7='拿单谓大卫曰、尔即其人也、以色列之上帝耶和华云、我膏尔为以色列王、援尔于扫罗手、';
W._2Sa12_8='以尔主之家业赐尔、以尔主之妻室付于尔怀、以以色列及犹大家畀尔、若以为寡、我必有以加之、';
W._2Sa12_9='尔何藐视耶和华命、行其所恶、藉亚扪族之刃、击杀赫人乌利亚、而取其妻为妻、';
W._2Sa12_10='尔既藐视我、而取赫人乌利亚妻为妻、故兵刃永不离尔家、';
W._2Sa12_11='耶和华又曰、我必肇祸于尔家、加诸尔身、以尔妻室付于他人、为尔目击、彼于日光之下、与之同寝、';
W._2Sa12_12='尔行之于隐、我则行之于日光之下、为以色列众目击、';
W._2Sa12_13='大卫谓拿单曰、我获罪于耶和华矣、拿单曰、耶和华已宥尔罪、不致死亡、';
W._2Sa12_14='然尔行此、使耶和华之敌得毁谤之由、故尔所生之子必死、';
W._2Sa12_15='拿单乃归、耶和华击乌利亚妻为大卫所生之子、使之疾甚、';
W._2Sa12_16='大卫为子祈祷上帝、禁食、入室终夜伏地、';
W._2Sa12_17='家之老者侍侧、欲自地起之、大卫不从、亦不偕食、';
W._2Sa12_18='越至七日、子死、大卫之仆不敢以子死告之、盖曰、子尚生时、我与之言、彼不之听、若以子死相告、其忧伤将何如乎、';
W._2Sa12_19='大卫见仆切切私语、知子已死、问仆曰、子死乎、曰、死矣、';
W._2Sa12_20='大卫自地而起、沐浴、膏身、更衣、入耶和华室而崇拜、回宫命具馔、则设席而食、';
W._2Sa12_21='仆曰、尔所为者何耶、子尚生时、尔为之禁食哭泣、子死、乃起而食、';
W._2Sa12_22='曰、子尚生时、我之禁食哭泣、盖曰、耶和华或施恩于我、俾子生存、未可知也、';
W._2Sa12_23='今子已死、禁食何为、岂能使之返乎、我必往彼所、彼不返于我、';
W._2Sa12_24='大卫慰其妻拔示巴、入而与之同寝、妇乃生子、命名所罗门、耶和华爱之、';
W._2Sa12_25='藉先知拿单名子曰耶底底亚、缘耶和华之故也、○';
W._2Sa12_26='约押攻亚扪族之拉巴、取其王城、';
W._2Sa12_27='遣使见大卫曰、我攻拉巴、取其水城、';
W._2Sa12_28='今尔可集余民、建营攻而取之、免为我取、人以我名名之、';
W._2Sa12_29='大卫乃集民众往拉巴、攻而取之、';
W._2Sa12_30='夺其王首之冕、其金重一他连得、饰以宝石、置于大卫首、又自邑中、携出货财甚多、';
W._2Sa12_31='且出其邑民、使之服役于锯、及铁耙与铁斧、或服役于瓦窑、大卫待亚扪族诸邑、皆若是、大卫率民众归耶路撒冷、';
W._2Sa13_1='大卫子押沙龙有妹貌美、名曰他玛、大卫子暗嫩爱之、';
W._2Sa13_2='暗嫩为其妹他玛、抑郁成疾、他玛乃处子、暗嫩自知难与之近、';
W._2Sa13_3='暗嫩有友名约拿达、乃大卫兄示米亚子、为人甚狡、';
W._2Sa13_4='谓暗嫩曰、王子欤、尔日益瘠瘦、曷故、尔不告我乎、暗嫩曰、我爱弟押沙龙之妹他玛、';
W._2Sa13_5='约拿达曰、可卧于床、佯为遘疾、父来视尔、则谓之曰、请容我妹他玛至此、以食与我、备于我前、使我见之、我由其手受而食之、';
W._2Sa13_6='暗嫩遂卧、佯为遘疾、王来视之、暗嫩曰、请容我妹他玛、来作二饼于我前、我由其手受而食之、';
W._2Sa13_7='大卫遣人入内谕他玛曰、往尔兄暗嫩室、为之备馔、';
W._2Sa13_8='他玛往其兄暗嫩室、见暗嫩偃卧、遂取湿面抟于其前、作饼炊之、';
W._2Sa13_9='以釜倾于其前、暗嫩不食、曰、屏众、遂咸出、';
W._2Sa13_10='暗嫩谓他玛曰、携饼入内室、我由尔手受而食之、他玛取所作之饼、携入内室、至其兄暗嫩、';
W._2Sa13_11='进而食之、暗嫩执之、曰、我妹与我同寝、';
W._2Sa13_12='曰、我兄不可、毋玷辱我、在以色列中不可行此、毋为此愚妄之事、';
W._2Sa13_13='我负斯辱、将焉往、尔在以色列中、必如愚妄人矣、祈言于王、必不禁我归尔、';
W._2Sa13_14='暗嫩不听其言、因强于彼、强与同寝、';
W._2Sa13_15='厥后、暗嫩憾之极甚、其憾之之情、较爱之之情更切、遂谓之曰、起、往哉、';
W._2Sa13_16='他玛曰、不可、尔遣我去、较前所行、其咎尤重、暗嫩不听、';
W._2Sa13_17='呼侍立之仆曰、驱此女出、从而上楗、';
W._2Sa13_18='时、他玛衣彩衣、循王女处室之制也、仆携之出、从而上楗、';
W._2Sa13_19='他玛裂其彩衣、蒙灰于首、按手其上、且行且哭、';
W._2Sa13_20='其兄押沙龙谓之曰、尔兄暗嫩与尔偕乎、我妹今且缄默、彼乃尔兄、勿以为意、于是他玛在兄押沙龙家独处、';
W._2Sa13_21='大卫王闻之、怒甚、';
W._2Sa13_22='押沙龙因暗嫩强玷其妹他玛、憾之、善恶之言、俱不与语、○';
W._2Sa13_23='越二年、有人为押沙龙剪羊毛在近以法莲之巴力夏琐、押沙龙邀王众子、';
W._2Sa13_24='乃觐王曰、有人为仆剪羊毛、请王及臣仆、与尔仆偕往、';
W._2Sa13_25='王曰、吾子、我侪无庸俱往、恐累尔、押沙龙固请之、亦不往、第为祝嘏、';
W._2Sa13_26='押沙龙曰、如尔不往、则请许兄暗嫩偕往、王曰、彼偕尔往、曷故、';
W._2Sa13_27='押沙龙固请之、乃使暗嫩及王众子偕往、';
W._2Sa13_28='押沙龙命其仆曰、当伺暗嫩饮酒快心、我谕尔曰击暗嫩、则杀之毋畏、命尔者非我乎、当壮胆而奋勇、';
W._2Sa13_29='仆循押沙龙命、以处暗嫩、王子咸起、各乘其驴而遁、';
W._2Sa13_30='尚在途间、有音耗传于大卫曰、王子尽为押沙龙所杀、靡有孑遗、';
W._2Sa13_31='王遂起、裂衣仆地、臣仆裂衣侍立、';
W._2Sa13_32='大卫兄示米亚子约拿达曰、我主、毋以为少者王子悉见杀、死者惟暗嫩一人耳、自彼强玷其妹之日、此事押沙龙已定之、';
W._2Sa13_33='我主我王毋怀忧、以为王子皆死、死者惟暗嫩一人耳、';
W._2Sa13_34='押沙龙遁、守望之少者举目以观、见后有多人、由山麓之途而至、';
W._2Sa13_35='约拿达谓王曰、王子至矣、如仆所言、';
W._2Sa13_36='言甫毕、王子至、发声而哭、王与臣仆亦哭、恸甚、○';
W._2Sa13_37='押沙龙遁于基述王亚米忽子达买所、大卫日为其子悲哀、';
W._2Sa13_38='押沙龙遁于基述、居彼三年、';
W._2Sa13_39='大卫王见暗嫩既死、乃得慰藉、而想念押沙龙殊切、';
W._2Sa14_1='洗鲁雅子约押、知王中心向往押沙龙、';
W._2Sa14_2='乃遣人往提哥亚、携哲妇至、谓之曰、尔其佯为居丧者、身衣丧服、勿沐以膏、若为死者久哀之妇、';
W._2Sa14_3='入见王、与之言、遂以言授之、';
W._2Sa14_4='提哥亚妇与王言时、伏地拜曰、王欤、助我、';
W._2Sa14_5='王曰、尔有何事、曰、我乃嫠妇、我夫已死、';
W._2Sa14_6='婢有二子、在田相鬬、排解无人、此击彼而毙之、';
W._2Sa14_7='今举家起而攻婢曰、击昆弟者、当付于我、而致之死、以偿所杀昆弟之命、而绝其嗣、如是、则灭我余烬、不为我夫留名与后于世、';
W._2Sa14_8='王曰、尔归、我将为尔下令、';
W._2Sa14_9='提哥亚妇曰、我主我王欤、罪归于我、及我父家、王与国位、均无尤焉、';
W._2Sa14_10='王曰、凡咎尔者、携至我前、彼必不复犯尔、';
W._2Sa14_11='妇曰、请王念尔上帝耶和华、不许报仇者复加杀害、免灭吾子、曰、我指维生之耶和华而誓、尔子之一发、不陨于地、';
W._2Sa14_12='妇曰、祈我主我王、容妇复进一词、曰、其言之、';
W._2Sa14_13='妇曰、胡为谋害上帝之民、王出此言、似有差失、因不令亡人旋归也、';
W._2Sa14_14='吾侪必死、如水倾地、不能复收、上帝不夺人命、乃设法俾亡者得免驱逐、';
W._2Sa14_15='我以此言告我主我王、乃因民使我恐惧、故曰、我必与王言之、庶几王允婢之所求、';
W._2Sa14_16='人欲灭我及子、俾绝于上帝之业、王必俞允、援婢脱于其手、';
W._2Sa14_17='婢则曰、愿我主我王之言慰我、盖我主我王之辨是非、如上帝之使、愿尔上帝耶和华偕尔、';
W._2Sa14_18='王曰、我所问于尔者、愿尔无隐、妇曰、请我主我王言之、';
W._2Sa14_19='王曰、此事非约押与尔同谋乎、妇曰、我主我王欤、我指尔生命以誓、我主我王所言、无人能左右转移之、盖尔仆约押命我、以此言授婢、';
W._2Sa14_20='尔仆约押为此、欲使事势变迁、我主聪睿、如上帝之使、洞悉世事、○';
W._2Sa14_21='王谓约押曰、我允此事、尔往、携少者押沙龙以归、';
W._2Sa14_22='约押伏地而拜、为王祝嘏、曰、我主我王允仆所求、今日我知沾恩于尔前、';
W._2Sa14_23='约押遂起、往基述、携押沙龙至耶路撒冷、';
W._2Sa14_24='王曰、使归私第、毋觌我面、押沙龙遂归、不见王面、○';
W._2Sa14_25='押沙龙丰采甚都、见誉于众、遍以色列、无能比拟、自踵至顶、无有瑕疵、';
W._2Sa14_26='因发甚重、每岁剪之、循王权衡计之、得二百舍客勒、';
W._2Sa14_27='押沙龙生三子一女、女名他玛、美貌女也、○';
W._2Sa14_28='押沙龙居耶路撒冷二年、未见王面、';
W._2Sa14_29='乃召约押、欲遣之见王、约押不至、再召之、仍不至、';
W._2Sa14_30='遂谓仆曰、约押之田、与我接壤、中有麰麦、尔往焚之、仆遂纵火于田、';
W._2Sa14_31='约押起、至押沙龙室、谓之曰、尔仆奚纵火于吾田、';
W._2Sa14_32='押沙龙曰、我遣人召尔至此、欲使尔觐王曰、吾自基述而归何为、不如仍居于彼、今请许我觌王面、如我有咎、王可杀我、';
W._2Sa14_33='约押入觐、以此告王、王乃召之、押沙龙入觐、伏地拜于王前、王与接吻、';
W._2Sa15_1='此后、押沙龙备车马与五十人、奔走于前、';
W._2Sa15_2='夙兴、立于邑门途侧、见有讼事宜受王鞫者、则呼之曰、尔属何邑、曰、仆属以色列某支派、';
W._2Sa15_3='押沙龙曰、尔事善且正、然王未尝委人听之、';
W._2Sa15_4='又曰、我深愿立为士师于斯土、凡有争端讼事、咸诣我所、我必为之公断、';
W._2Sa15_5='或有近而拜之者、押沙龙伸手执之、而与接吻、';
W._2Sa15_6='凡以色列人欲诣王以讼者、押沙龙待之若此、因而阴得以色列人之心、○';
W._2Sa15_7='越四年、押沙龙谓王曰、我曾许愿于耶和华、请允我往希伯仑以酬之、';
W._2Sa15_8='盖尔仆居亚兰之基述、尝许愿曰、如耶和华使我归耶路撒冷、我必崇事之、';
W._2Sa15_9='王曰、安然而去、遂起而往希伯仑、';
W._2Sa15_10='押沙龙遣谍、遍行以色列众支派曰、一闻角声、则当言曰、押沙龙在希伯仑为王矣、';
W._2Sa15_11='押沙龙自耶路撒冷、招二百人偕行、其人朴诚、不知其事、';
W._2Sa15_12='大卫之谋士亚希多弗、基罗人也、押沙龙献祭时、遣人召之、自其本邑基罗而来、叛党势强、民归押沙龙者日众、○';
W._2Sa15_13='有使者来告大卫曰、以色列人之心、咸归押沙龙矣、';
W._2Sa15_14='大卫谓在耶路撒冷相偕之仆曰、当起而遁、否则不得避押沙龙、其速往哉、恐其猝至、加害我侪、刃击邑民、';
W._2Sa15_15='王之仆谓王曰、我主我王所欲、仆愿行之、';
W._2Sa15_16='王出、眷属随之、留妃十人、以守宫闱、';
W._2Sa15_17='王出、民众相从、止于伯墨哈、';
W._2Sa15_18='众仆与基利提人、比利提人、及自迦特从王而至者六百人、过于王前、';
W._2Sa15_19='王谓迦特人以太曰、尔与吾侪偕往何为、可返与王同居、尔为异族、出亡在外、或归故土、';
W._2Sa15_20='尔来为日无几、今我观势而往、安忍使尔偕我流离、可携尔昆弟而归、愿恩宠诚实临尔、';
W._2Sa15_21='以太曰、我指维生之耶和华、及我主我王之生命而誓、我主我王所在、仆必与偕、死生以之、';
W._2Sa15_22='大卫曰、往哉、其济诸、迦特人以太与其从者、及其幼稚同济、';
W._2Sa15_23='斯土之人、大声而哭、民济汲沦溪、王亦济、众望旷野之路而行、';
W._2Sa15_24='撒督亦至、众利未人从之、舁上帝匮、置之于彼、亚比亚他登山、待民出邑、';
W._2Sa15_25='王谓撒督曰、舁上帝匮返城、若我蒙恩于耶和华前、必使我反、见匮及其居所、';
W._2Sa15_26='如云我不悦尔、愿任其所欲而待我、';
W._2Sa15_27='又谓祭司撒督曰、尔非先见乎、尔与尔子亚希玛斯、及亚比亚他子约拿单、安然归邑、';
W._2Sa15_28='我将留于旷野之津、待尔有言告我、';
W._2Sa15_29='撒督与亚比亚他、遂舁上帝之匮、归耶路撒冷居焉、○';
W._2Sa15_30='大卫蒙首跣足、陟橄榄山、且陟且哭、所偕之众、亦皆蒙首而陟、且陟且哭、';
W._2Sa15_31='或告大卫曰、亚希多弗从押沙龙、在叛党之中、大卫曰、耶和华欤、求尔使亚希多弗之谋、变为愚昧、';
W._2Sa15_32='大卫既至山巅、崇拜上帝之所、有亚基人户筛、自裂其衣、以尘蒙首来迎、';
W._2Sa15_33='大卫谓之曰、尔偕我往、适以累我、';
W._2Sa15_34='若归邑语押沙龙曰、王欤、我欲为尔仆、昔为尔父之仆、今亦如是为尔仆、则必为我败亚希多弗之谋、';
W._2Sa15_35='祭司撒督及亚比亚他、非偕尔在彼乎、尔于王室有所闻、当告之、';
W._2Sa15_36='撒督子亚希玛斯、亚比亚他子约拿单、二子亦与之偕、凡有所闻、遣之告我、';
W._2Sa15_37='大卫之友户筛遂入城、押沙龙亦至耶路撒冷、';
W._2Sa16_1='大卫过山巅未远、米非波设仆洗巴来迎、携备鞍之驴二、载饼二百、葡萄干一百穗、夏果一百、酒一革囊、';
W._2Sa16_2='王曰、汝携此何意、洗巴曰、驴为王眷聚所乘、饼及夏果为少者所食、酒为旷野困惫者所饮、';
W._2Sa16_3='王曰、尔主之子安在、曰、在耶路撒冷、盖曰、今日以色列家、必以父之国反我、';
W._2Sa16_4='王曰、米非波设所有者、咸归于尔、洗巴曰、我跪拜、愿蒙恩于我主我王之前、○';
W._2Sa16_5='大卫王至巴户琳、有扫罗族、基拉子名示每者出、且行且诅、';
W._2Sa16_6='以石掷大卫、及其臣仆、时、民庶勇士在王左右、';
W._2Sa16_7='示每诅曰、往哉、往哉、尔流血之人、鄙陋之徒也、';
W._2Sa16_8='尔代扫罗为王、今耶和华将扫罗家之血、悉归于尔、以此国付于尔子押沙龙、尔流血之人、自取其祸也、';
W._2Sa16_9='洗鲁雅子亚比筛谓王曰、此死犬胡为诅我主我王、求尔允我往斩其首、';
W._2Sa16_10='王曰、洗鲁雅子、我与尔何与、彼诅大卫、因耶和华命其诅之、孰敢言胡为行此乎、';
W._2Sa16_11='又谓亚比筛及诸臣仆曰、我子己身所出、尚索我命、况此便雅悯人乎、姑容之、听其诅、盖耶和华命之矣、';
W._2Sa16_12='庶几耶和华鉴我之冤、缘其今日之诅、报我以善、';
W._2Sa16_13='大卫及从者行于道、示每行于相对之阪、且行且诅、掷石扬尘、';
W._2Sa16_14='王及从者困惫、至一处养其精力、○';
W._2Sa16_15='押沙龙与以色列众至耶路撒冷、亚希多弗偕之、';
W._2Sa16_16='大卫友亚基人户筛诣押沙龙、曰、愿王万岁、愿王万岁、';
W._2Sa16_17='押沙龙曰、尔爱友之情如是乎、何不与友偕行乎、';
W._2Sa16_18='户筛曰、不然、惟耶和华与斯民、及以色列众所选者、我必归之、而与之俱、';
W._2Sa16_19='且我宜事者为谁、非王之子乎、昔我若何事尔父、今亦如是事尔、';
W._2Sa16_20='押沙龙谓亚希多弗曰、我侪当若何而行、尔其谋之、';
W._2Sa16_21='亚希多弗曰、尔父留妃以守宫闱、尔入其中、以色列众闻尔为父所憾、则从尔者、皆强厥手矣、';
W._2Sa16_22='于是为押沙龙张幕宫巅、押沙龙遂入御父妃、以色列人目睹之、';
W._2Sa16_23='当日亚希多弗所设之谋、如咨诹于上帝、为大卫、为押沙龙、皆如是、';
W._2Sa17_1='亚希多弗谓押沙龙曰、许我简卒一万二千、今夜启行、追袭大卫、';
W._2Sa17_2='乘其困惫手弱临之、使之惊惶、侍从必遁、而我独击其王、';
W._2Sa17_3='俾众悉归于尔、得尔所索之人、则如众返、而民安焉、';
W._2Sa17_4='押沙龙及以色列长老、皆悦此言、';
W._2Sa17_5='押沙龙曰、召亚基人、户筛至、俾得与闻其言、';
W._2Sa17_6='户筛既至、押沙龙曰、亚希多弗所言若此、可从之乎、否则尔言之、';
W._2Sa17_7='户筛曰、亚希多弗此次之谋不嘉、';
W._2Sa17_8='又曰、尔父与其侍从、乃为英武、尔所知也、今其衷怀暴怒、如熊在野、而亡其子、尔父又娴战事、必不宿于民中、';
W._2Sa17_9='今必藏于坑坎、或在他所、如尔从者数人先仆、闻者必曰、从押沙龙者见戮、';
W._2Sa17_10='则人虽骁勇、心猛如狮、必丧厥胆、盖以色列族咸知尔父英武、从者亦骁勇、';
W._2Sa17_11='我之谋议、悉集以色列众、自但至别是巴、如海沙之多、尔亲出战、';
W._2Sa17_12='于其所在、倏然临之、如露降于土壤、使彼及其侍从、靡有孑遗、';
W._2Sa17_13='彼若入城、以色列众必携绳至、曳城入河、卷石不遗、';
W._2Sa17_14='押沙龙及以色列众曰、亚基人户筛之谋、较亚希多弗之谋尤善、盖耶和华预定败亚希多弗之谋、以祸押沙龙、○';
W._2Sa17_15='户筛谓祭司撒督亚比亚他曰、亚希多弗为押沙龙、及以色列长老、所谋如此、我所谋如此、';
W._2Sa17_16='宜急遣人告大卫曰、今夜勿宿旷野之津、必济河、免王与侍从、俱见吞噬、';
W._2Sa17_17='时、约拿单亚希玛斯待于隐罗结、因不可入城、为人所见、有婢数来告之、则往转告大卫王、';
W._2Sa17_18='有孺子见之、以告押沙龙、二人遂急去、至巴户琳人家、其院有井、二人下焉、';
W._2Sa17_19='妇以盖掩井口、布麦屑于上、而事不泄、';
W._2Sa17_20='押沙龙仆至其家、问妇曰、亚希玛斯约拿单安在、妇曰、已济溪矣、索之不得、乃归耶路撒冷、';
W._2Sa17_21='去后、二人自井出、往告大卫王曰、亚希多弗设谋害尔、宜起、速济河、';
W._2Sa17_22='大卫与仆从遂起、济约但、及黎明、民众悉济、不遗一人、';
W._2Sa17_23='亚希多弗见其所谋不从、即备驴反故邑、归私第、处置家事、自缢而死、葬于父墓、○';
W._2Sa17_24='大卫至玛哈念、押沙龙及以色列众济约但、';
W._2Sa17_25='押沙龙立亚玛撒为军长、以代约押、其人乃以实玛利人以特拉、与拿辖女亚比该同室而生者、亚比该与约押母洗鲁雅为姊妹、';
W._2Sa17_26='押沙龙与以色列众、建营于基列地、○';
W._2Sa17_27='大卫既至玛哈念、亚扪族拉巴人拿辖子朔比、与罗底巴人亚米利子玛吉、暨基列之罗基琳人巴西莱咸至、';
W._2Sa17_28='携床盆瓦器、小麦、麰麦、细面、烘谷、大豆、小豆、烘豆、';
W._2Sa17_29='蜜酥与羊、牛酪之饼、以供大卫、及其侍从、盖曰、民在旷野、饥渴困惫、';
