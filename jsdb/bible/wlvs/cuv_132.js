W._Act9_5='曰、主、尔为谁、曰、我乃尔所窘迫之耶稣也、';
W._Act9_6='起、入城、尔当行者、将以示尔、';
W._Act9_7='同行者噤而立、闻声而不见人、';
W._Act9_8='扫罗自地起、开目无所见、同人援其手、导入大马色、';
W._Act9_9='三日不见、亦不饮食、○';
W._Act9_10='在大马色、有门徒亚拿尼亚者、主于异象中语之曰、亚拿尼亚乎、对曰、主、我在此、';
W._Act9_11='主曰、起、往至一街名直者、于犹大家、访大数人扫罗、彼方祈祷、';
W._Act9_12='且见一人名亚拿尼亚、入而手按之、使之复明、';
W._Act9_13='亚拿尼亚曰、主、我闻于众、此人在耶路撒冷、多端虐遇尔之圣徒、';
W._Act9_14='且彼在此、有由祭司诸长所得之权、以系凡吁尔名者、';
W._Act9_15='主曰、往哉、彼乃我选之器、以播我名于异邦人、及诸王、并以色列民、';
W._Act9_16='我将示之、彼必为我名而受多苦、';
W._Act9_17='亚拿尼亚遂往、入室、手按之曰、兄弟扫罗、尔来时、途中见于尔之主耶稣、遣我使尔得见、且充于圣神、';
W._Act9_18='忽有若鳞者、自其目脱落、即复明、起而受洗、';
W._Act9_19='既食、乃健、○';
W._Act9_20='扫罗适偕诸门徒居大马色数日、即于诸会堂、宣耶稣为上帝子、';
W._Act9_21='闻者皆惊异之、曰、此人非在耶路撒冷、残害吁斯名者、且来此、欲系之、解于祭司诸长乎、';
W._Act9_22='而扫罗之力益增、辩折居大马色之犹太人、证耶稣为基督、○';
W._Act9_23='久之、犹太人共议杀扫罗、扫罗知其谋、';
W._Act9_24='众又昼夜伺于邑门、欲杀之、';
W._Act9_25='于是门徒夜携扫罗、以筐自墙缒之下、○';
W._Act9_26='扫罗至耶路撒冷、试纳交于门徒、众皆惧之、不信其为门徒也、';
W._Act9_27='惟巴拿巴引之就使徒、以其途中如何见主、主与之言、及在大马色、如何以耶稣名毅然宣传、悉述之、';
W._Act9_28='遂在耶路撒冷、与门徒出入、';
W._Act9_29='以主耶稣名毅然宣传、与操希利尼音之犹太人辩论、其人谋杀之、';
W._Act9_30='兄弟知之、乃送至该撒利亚、遣往大数、○';
W._Act9_31='于是遍犹太、加利利、撒玛利亚诸会、平安建立、畏主而行、获圣神之慰、而人数增焉、○';
W._Act9_32='彼得周游四方、亦就居于吕大之圣徒、';
W._Act9_33='遇一人、名以尼雅、因患瘫、卧床八年、';
W._Act9_34='彼得谓之曰、以尼雅、耶稣基督愈尔矣、起、治尔床、彼即起、';
W._Act9_35='凡居吕大与沙仑者、见之而归主、○';
W._Act9_36='约帕有女徒、大比大者、译即多加、多加即鹿之谓广行善事、及施济、';
W._Act9_37='是时病死、濯其尸、停于楼、';
W._Act9_38='吕大近于约帕、门徒闻彼得在彼、遣二人往、求其速来、';
W._Act9_39='彼得遂起同往、既至、引之登楼、诸嫠立于其侧而哭、且以多加生时所制衣服示之、';
W._Act9_40='彼得屏众、屈膝祈祷、转向尸曰、大比大起、妇启目、见彼得、遂坐、';
W._Act9_41='彼得以手援之起、召诸圣徒及诸嫠、以复生之妇付之、';
W._Act9_42='举约帕皆知之、而信主者多矣、';
W._Act9_43='彼得在约帕日久、与皮工西门同居、';
W._Act10_1='该撒利亚有哥尼流者、义大利营之百夫长也、';
W._Act10_2='其人敬虔、举家寅畏上帝、博施于民、恒于祈祷、';
W._Act10_3='日约申初、于异象中、明见上帝使入而语之曰、哥尼流、';
W._Act10_4='哥尼流注视之、惊曰、主、何为、曰、尔之祈祷施济、已达于上帝前、而为之记矣、';
W._Act10_5='今当遣人往约帕、请西门称彼得者、';
W._Act10_6='彼寓于皮工西门、厥家濒海、';
W._Act10_7='与言之使既去、哥尼流召二仆、与侍卒之敬虔者一人、';
W._Act10_8='悉以其事述之、遣往约帕、○';
W._Act10_9='翌日、行将近邑、时约午正、彼得乘屋祈祷、';
W._Act10_10='饥欲食、人方具餐、神游象外、';
W._Act10_11='见天开、有器下降、如大布、系四角缒地、';
W._Act10_12='内有各类地上四足之兽、及昆虫飞鸟、';
W._Act10_13='有声曰、彼得起、杀而食之、';
W._Act10_14='曰、主、不然、俗物及不洁者、我未尝食焉、';
W._Act10_15='又有声曰、上帝所洁者、勿以为俗也、';
W._Act10_16='如是者三、器即上收于天、○';
W._Act10_17='彼得中心犹豫、不知所见异象何意、而哥尼流所遣之人、适访至西门家、立于门外、';
W._Act10_18='呼而问曰、西门称彼得者、寓此否、';
W._Act10_19='彼得尚思异象时、圣神谓之曰、有三人寻尔、';
W._Act10_20='起而下、偕之往、勿疑、盖我遣之来也、';
W._Act10_21='彼得下、就其人曰、我即尔所寻者、尔来何为、';
W._Act10_22='曰、百夫长哥尼流、义人也、敬畏上帝、为犹太举国所誉、奉圣使之示、请尔至其家、欲听尔言、';
W._Act10_23='遂延之入、止宿焉、翌日、起而偕往、约帕兄弟数人同行、';
W._Act10_24='又翌日、入该撒利亚、哥尼流豫集亲族契友俟之、';
W._Act10_25='彼得入时、哥尼流迎之、伏其足下而拜、';
W._Act10_26='彼得援之、曰、起、我亦人也、';
W._Act10_27='与之语而入、见众集、谓之曰、';
W._Act10_28='尔固知犹太人、与异邦人相亲相近、非宜也、然上帝示我、勿视人为俗、或不洁、';
W._Act10_29='故我见请、不辞而来、试问召我何意、';
W._Act10_30='哥尼流曰、前四日此时、我在室、守申初之祈祷、见一人衣服皎然、立于前、';
W._Act10_31='曰、哥尼流、尔之祈祷已升闻、尔之施济已记于上帝前、';
W._Act10_32='当遣人至约帕、请西门称彼得者、彼寓于海滨皮工西门家、';
W._Act10_33='故我即遣人诣尔、尔来善矣、今我侪咸在上帝前、以听主凡所命尔者、○';
W._Act10_34='彼得启口曰、我诚知上帝不以貌取人、';
W._Act10_35='万国中有畏之而行义者、皆为其悦纳也、';
W._Act10_36='夫上帝藉耶稣基督、即万有之主、传和平福音、以斯道授以色列裔、';
W._Act10_37='即约翰传洗礼后、自加利利始、遍扬于犹太、此尔所知也、';
W._Act10_38='上帝以圣神与能、膏拿撒勒耶稣、彼周游行善、医凡为魔所制者、盖上帝偕之也、';
W._Act10_39='其在犹太地、及耶路撒冷所行者、我侪为证、人乃悬于木而杀之、';
W._Act10_40='越三日、上帝起之、使之显著、';
W._Act10_41='非于众民、乃于上帝豫选为证者、我侪是也、彼自死而起后、尝同饮食、';
W._Act10_42='彼命我侪宣传于民、证上帝所定、以鞫生者死者、即斯人也、';
W._Act10_43='诸先知亦为之证、凡信之者、将由其名而得罪赦、○';
W._Act10_44='彼得言时、圣神临于诸听道者、';
W._Act10_45='奉割礼之信徒、偕彼得而来者、因圣神之赐、亦注于异邦人、则皆骇异、';
W._Act10_46='盖闻其言诸方言、赞上帝为大也、';
W._Act10_47='彼得曰、斯人既受圣神、如我侪然、以水与之施洗、孰能禁之、';
W._Act10_48='遂命以耶稣基督名洗之、众请彼得居数日焉、';
W._Act11_1='使徒与在犹太之兄弟、闻异邦人亦受上帝道、';
W._Act11_2='及彼得上耶路撒冷、奉割礼者与之争曰、';
W._Act11_3='尔入未受割者之室、与之共食耶、';
W._Act11_4='彼得乃依次述其事曰、';
W._Act11_5='我在约帕祈祷、神游象外、异象中见一器、如大布系四角、自天缒至我前、';
W._Act11_6='我注目视之、内有地上四足之畜、及野兽、昆虫、飞鸟、';
W._Act11_7='且闻声曰、彼得起、杀而食之、';
W._Act11_8='我曰、主、不然、俗物及不洁者、未尝入我口也、';
W._Act11_9='复有声自天曰、上帝所洁者、勿以为俗也、';
W._Act11_10='如是者三、则皆复曳于天、';
W._Act11_11='适有三人、遣自该撒利亚诣我、立我寓所之前、';
W._Act11_12='圣神命我同往、勿区别、此兄弟六人偕行、咸入其人之室、';
W._Act11_13='彼告我侪、曾见天使立于其室、曰、当遣人往约帕、请西门称彼得者、';
W._Act11_14='彼将以言告尔、俾尔与全家、藉之得救、';
W._Act11_15='我甫言时、圣神临之、如初临于我侪然、';
W._Act11_16='我遂忆主言曰、约翰固以水施洗、惟尔曹将受洗于圣神焉、';
W._Act11_17='夫上帝既以恩赐予之、一如我侪在信主耶稣基督之时、我何人斯、能阻上帝耶、';
W._Act11_18='众闻之默然、归荣上帝、曰、上帝亦赐异邦人改悔、而得生矣、○';
W._Act11_19='因司提反遭难、而四散者、行至腓尼基、居比路、安提阿、第传道于犹太人而已、';
W._Act11_20='中有居比路古利奈数人至安提阿、亦语于希利尼人、宣主耶稣、';
W._Act11_21='主之手偕之、信而归主者甚众、';
W._Act11_22='在耶路撒冷之会、风闻此事、遂遣巴拿巴往安提阿、';
W._Act11_23='既至、见上帝之恩、则喜、劝众坚心、恒在于主、';
W._Act11_24='盖巴拿巴、善人也、充乎圣神与信、而归主者益增、';
W._Act11_25='巴拿巴往大数访扫罗、遇之、则携至安提阿、';
W._Act11_26='与会众偕集者一年、训诲多人、门徒之称基督徒、自安提阿始也、○';
W._Act11_27='是时有先知数人、自耶路撒冷至安提阿、';
W._Act11_28='中有亚迦布者、感于圣神而起、示天下将有大饥、至革老丢时、果应之、';
W._Act11_29='门徒定意各量其力、施济犹太之兄弟、';
W._Act11_30='于是托巴拿巴扫罗之手、寄于诸长老焉、';
W._Act12_1='当时、希律王措手虐待会中数人、';
W._Act12_2='斩约翰之兄弟雅各、';
W._Act12_3='见犹太人悦之、又执彼得、时乃除酵之日、';
W._Act12_4='下之于狱、付卒四班守之、每班四人、意欲逾越节后、曳出以与民、';
W._Act12_5='彼得既系狱、教会为之切祈上帝、';
W._Act12_6='希律将曳之出、是夜、彼得系于二链、寝二卒中、守者亦于狱门外守焉、';
W._Act12_7='主之使立于旁、光耀于室、拍彼得胁、寤之曰、速起、链遂脱其手、';
W._Act12_8='天使谓之曰、束带纳履、彼得如其言、又曰、披衣从我、';
W._Act12_9='遂出从之、不识天使所行为真、以为见异象也、';
W._Act12_10='既过守所二重、至达邑之铁门、其门自启、乃出、经行一衢、天使忽去之、';
W._Act12_11='彼得乃悟曰、今我真知主遣其使、拯我脱希律手、与犹太民所冀者也、';
W._Act12_12='思维间、至约翰称马可者之母马利亚家、多人聚集祈祷、';
W._Act12_13='彼得叩外门、有女名罗大、出而听之、';
W._Act12_14='识彼得声而喜、门不及启、趋入、言彼得立于门外、';
W._Act12_15='众曰、尔狂矣、女力言之、众曰、然则其天使耳、';
W._Act12_16='彼得叩之不已、众启而见之、则骇异、';
W._Act12_17='彼得摇手使勿言、遂以主如何引己出狱告之、又曰、宜以此事告于雅各、及诸兄弟、遂出而他往、';
W._Act12_18='及旦、众卒不知彼得何往、不胜惊扰、';
W._Act12_19='希律索之不获、勘守卒、命杀之、遂去犹太、往该撒利亚居焉、○';
W._Act12_20='希律素怒推罗西顿人、但二邑之人赖王土得养、故同心诣之、结纳王之近臣伯拉斯都、而乞和焉、';
W._Act12_21='希律于所定之期、衣王服、升公座而谕之、';
W._Act12_22='民呼曰、此神之声、非人之声也、';
W._Act12_23='希律不归荣上帝、主之使即击之、为虫所蚀而气绝、○';
W._Act12_24='于是上帝之道、兴而弥广、巴拿巴与扫罗役事既毕、自耶路撒冷而返、约翰称马可者偕之、';
W._Act12_25=(null)
W._Act13_1='安提阿会中、有先知与教师数人、即巴拿巴、称居结之西面、古利奈人路求、分封君希律之幼侣马念及扫罗、';
W._Act13_2='其事主禁食时、圣神曰、为我甄别巴拿巴、扫罗、行我召彼之事、';
W._Act13_3='于是禁食祈祷、按手二人而遣之、○';
W._Act13_4='二人既奉圣神之遣、往西流基、航海至居比路、';
W._Act13_5='在撒拉米、宣上帝道于犹太诸会堂、约翰役事之、';
W._Act13_6='经行全岛、至帕弗遇巫者、伪为先知、名巴耶稣、犹太人也、';
W._Act13_7='与方伯士求保罗偕、士求保罗、哲人也、召巴拿巴、扫罗、欲听上帝道、';
W._Act13_8='以吕马、译即巫者、敌二人、欲使方伯弗信、';
W._Act13_9='扫罗亦名保罗、充乎圣神、注视之曰、';
W._Act13_10='噫、尔盈诸诡谲奸恶、为魔之子、诸义之敌、尔紊乱主之正道、将无已乎、';
W._Act13_11='今主之手加诸尔、尔必瞽、暂不见日、其目即蒙而暗、遍求人援引之、';
W._Act13_12='方伯见之、奇主之道而信焉、○';
W._Act13_13='保罗及同人、由帕弗舟行、至旁非利亚之别加、约翰去之、归耶路撒冷、';
W._Act13_14='保罗等自别加启行、至彼西底之安提阿、安息日、入会堂而坐、';
W._Act13_15='读律法与先知书毕、司会堂者、使人谓之曰、兄弟乎、若有言劝民、请言之、';
W._Act13_16='保罗起、招以手曰、以色列人、与畏上帝者听之、';
W._Act13_17='此以色列民之上帝、选我列祖、且当民旅埃及时拔之、举手引之出、';
W._Act13_18='在旷野包容之、约四十年、';
W._Act13_19='既灭迦南七族、则分其地、与之为业、约四百五十年、';
W._Act13_20='厥后赐以士师、至先知撒母耳、';
W._Act13_21='民求一王、上帝赐之便雅悯支基士之子扫罗、历四十年、';
W._Act13_22='既废之、举大卫为王、为之证曰、我得耶西子大卫、其人惬我心、将悉行我旨也、';
W._Act13_23='上帝依所许者、由此人之裔、为以色列民立一救主、即耶稣也、';
W._Act13_24='于其未至之前、约翰先宣改悔之洗礼于以色列民、';
W._Act13_25='迨毕其职、曰、尔意我为谁、我非其人也、有后我来者、即解其履、我亦弗堪、';
W._Act13_26='兄弟乎、亚伯拉罕之裔、及尔中畏上帝者、此救世之道、宣至我侪矣、';
W._Act13_27='夫居耶路撒冷者、及其有司、因不知基督、亦不知每安息日、所诵先知之言、乃拟定其罪而应之也、';
W._Act13_28='虽未得其当死之辜、竟求彼拉多杀之、';
W._Act13_29='既悉应经中指彼而载者、则自木取之下、葬于墓、';
W._Act13_30='而上帝自死起之、';
W._Act13_31='自加利利同上耶路撒冷者、多日见之、今为其证于民、';
W._Act13_32='我侪以所许列祖之福音报尔、';
W._Act13_33='即上帝起耶稣、应于我侪子孙者、如诗之二篇所载、尔乃我子、我今日生尔、';
W._Act13_34='论其自死起之、不复朽坏、有云、我将以大卫圣而且实之恩赐尔、';
W._Act13_35='故诗又云、尔必不许尔之圣者见朽、';
W._Act13_36='夫大卫在其世、遵行上帝之旨、既寝、归其列祖而见朽、';
W._Act13_37='惟上帝所起者、不见朽也、';
W._Act13_38='是以兄弟宜知、罪之赦由斯人宣于尔、';
W._Act13_39='且凡信者、赖彼诸事见义、即于摩西律、所不能见义者也、';
W._Act13_40='慎之哉、免先知所言临尔、';
W._Act13_41='曰、藐忽者乎、尔其视之、且骇且亡、盖于尔之时、我行一事、人虽告尔、尔必不信、○';
W._Act13_42='众出时、求于后安息日、复宣此道于彼、';
W._Act13_43='会既散、犹太人及进教之敬虔者、多从保罗巴拿巴、二人与之言、劝其恒于上帝之恩、○';
W._Act13_44='后安息日、邑民几尽集、听上帝之道、';
W._Act13_45='惟犹太人见人众多、则充乎嫉妒、驳保罗所言、且谤之、';
W._Act13_46='保罗巴拿巴毅然曰、上帝道宜先宣于尔、而尔弃之、自拟不堪得永生、我侪转向异邦人矣、';
W._Act13_47='盖主如是命我侪云、我已立尔为异邦之光、俾尔施行拯救、至于地极、';
W._Act13_48='异邦人闻之则喜、荣上帝道、凡豫定得永生者咸信焉、';
W._Act13_49='于是主道遍扬四方、';
W._Act13_50='但犹太人唆敬虔之贵妇、及邑之尊者、窘迫保罗巴拿巴、逐之出境、';
W._Act13_51='二人对众拂去足尘、至以哥念、';
W._Act13_52='门徒充乎喜乐、及圣神焉、';
W._Act14_1='二人在以哥念、同入犹太会堂宣道、致犹太人及希利尼人、信者甚众、';
W._Act14_2='但弗顺之犹太人耸异邦人、使其心憾诸兄弟、';
W._Act14_3='二人居彼日久、赖主毅然而言、主假其手、行诸异兆奇事、以证己之恩道、';
W._Act14_4='邑众乃分、有从犹太人者、有从使徒者、';
W._Act14_5='异邦人、犹太人、与其有司、蜂拥而前、欲凌辱之、且石击之、';
W._Act14_6='二人知之、逃至吕高尼之路司得特庇二邑、及其四境、';
W._Act14_7='以宣福音、○';
W._Act14_8='路司得有一弱足者坐焉、乃生而跛、从未尝行者、';
W._Act14_9='听保罗言、保罗注目视之、见其有信可愈、';
W._Act14_10='乃大声曰、尔足卓立、其人遂踊且行、';
W._Act14_11='众见保罗所为、以吕高尼方言扬声曰、诸神以人形临我侪矣、';
W._Act14_12='于是称巴拿巴为丢斯、以保罗倡言、称为希耳米、';
W._Act14_13='邑外丢斯庙之祭司、牵犊奉花冠至门、欲偕众献祭、';
W._Act14_14='使徒巴拿巴保罗闻之、裂衣、跃入众中、呼曰、';
W._Act14_15='诸君何行此乎、我侪亦人、与尔同情、特宣福音予尔、使尔去此虚妄、归于维生上帝、即造天地海、及其中之万有者、';
W._Act14_16='彼于先世任万邦各行其是、';
W._Act14_17='然未尝无证、乃施慈惠、雨降自天、果生以时、俾尔足食、喜溢于心、';
W._Act14_18='二人言此、仅止众不祭之、○';
W._Act14_19='有犹太人来自安提阿、以哥念、唆众、以石击保罗、意其已死、曳出邑外、';
W._Act14_20='门徒环立时、保罗起、入邑、次日与巴拿巴往特庇、';
W._Act14_21='宣福音于是邑、招多人为徒、则返路司得、以哥念、安提阿、';
W._Act14_22='坚门徒心、劝之恒居于道、又言我侪入上帝国、必历多艰、';
W._Act14_23='既于各会择立长老、禁食祈祷、荐之于所信之主、';
W._Act14_24='遂经行彼西底、至旁非利亚、';
W._Act14_25='宣道于别加、下亚大利、';
W._Act14_26='航海至安提阿、昔二人见托于上帝之恩、以行今所毕之事功、即在此也、';
W._Act14_27='既至、则集会众、述上帝偕己所行之事、及辟信门于异邦人、';
W._Act14_28='遂与门徒久居焉、';
W._Act15_1='有数人来自犹太、训诸兄弟曰、苟不依摩西例受割、不能得救也、';
W._Act15_2='保罗巴拿巴与之大相争辩、众定意遣保罗、巴拿巴、及会中数人、上耶路撒冷、见使徒长老、以此端问之、';
W._Act15_3='于是会众送之行、乃经腓尼基、撒玛利亚、述异邦人之向化、诸兄弟大喜、';
W._Act15_4='至耶路撒冷、会众及使徒长老接纳之、遂述上帝偕己所行之事、';
W._Act15_5='有法利赛党信者数人、起而言曰、必为之行割、且命守摩西之例、○';
W._Act15_6='使徒与长老集议此事、';
W._Act15_7='多所辩论、彼得起、语众曰、兄弟乎、尔知上帝昔于尔中选我、使异邦人由我口闻福音而信、';
W._Act15_8='且知人心之上帝、亦为之证、';
W._Act15_9='赐以圣神、如赐我然、无分彼此、以信洁其心、';
W._Act15_10='今何为试上帝、以列祖及我侪不克负之轭、置门徒颈乎、';
W._Act15_11='我侪信己得救、乃由主耶稣恩、亦如彼然、○';
W._Act15_12='众默然、听巴拿巴、保罗、述上帝由彼于异邦人中、所行异迹奇事、';
W._Act15_13='言竟、雅各曰、兄弟其听之、';
W._Act15_14='西门已述上帝初垂顾异邦、由其中取民、以归己名、';
W._Act15_15='诸先知之言、与此符合、';
W._Act15_16='如经云、此后我将反、复建大卫倾覆之幕、复建其颓垣而立之、';
W._Act15_17='俾其余民、及凡奉我名之异邦人寻主、';
W._Act15_18='此自世初、示人斯事之主言之矣、';
W._Act15_19='故我拟自异邦归上帝者、勿扰之、';
W._Act15_20='惟书谕之、戒偶像之污与淫、并勒死之牲及血、';
W._Act15_21='盖伊古以来、摩西之书、于各邑有宣之者、每安息日、读于会堂也、○';
W._Act15_22='时、使徒长老与会众、决意于其中选人、偕保罗巴拿巴往安提阿、即选称巴撒巴之犹大、及西拉、乃兄弟中之尊者、';
W._Act15_23='以书托之、其书云、使徒长老兄弟、请安提阿、叙利亚、基利家、异邦之诸兄弟安、';
W._Act15_24='盖闻有数人出自我中、以言扰尔、倾陷尔心、然非我侪所命、';
W._Act15_25='我侪同心决意选人、遣偕所爱之巴拿巴保罗就尔、';
W._Act15_26='皆为我主耶稣基督名而致命者也、';
W._Act15_27='故遣犹大、西拉、彼将口述此事于尔、';
W._Act15_28='盖圣神与我侪、决意不以他任加尔、惟此要者数端、';
W._Act15_29='即戒祭像之物及血、并勒死之牲与淫、尔若戒此、则善矣、愿尔平康、○';
W._Act15_30='彼等奉遣、至安提阿、集众授书、';
W._Act15_31='众读之、喜其慰、';
W._Act15_32='犹大、西拉、亦先知者、以多言劝兄弟、而坚固之、';
W._Act15_33='居久之、兄弟使之安然归于遣之者、';
W._Act15_34=(null)
W._Act15_35='惟保罗、巴拿巴、仍居安提阿、偕多人训诲、而宣主道、○';
W._Act15_36='越数日、保罗谓巴拿巴曰、我侪且复往昔宣主道诸邑、视兄弟若何、';
W._Act15_37='巴拿巴欲携称马可之约翰偕往、';
W._Act15_38='保罗以为携之非宜、因其昔在旁非利亚离之而去、不偕往供事也、';
W._Act15_39='遂启争端、彼此分离、巴拿巴携马可、航海往居比路、';
W._Act15_40='保罗选西拉同行、诸兄弟以之托于主恩、';
W._Act15_41='乃周行叙利亚、基利家、坚诸会焉、';
