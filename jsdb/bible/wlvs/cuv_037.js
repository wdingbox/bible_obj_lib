W._1Sa20_1='大卫自拉玛之拿约遁、诣约拿单、言曰、我何所为、有何过恶、干何罪戾于尔父前、致索我命、';
W._1Sa20_2='约拿单曰、不然、尔必不死、我父所为、事之巨细、无不示我、岂独隐此于我、无是事也、';
W._1Sa20_3='大卫誓曰、尔父明知我蒙尔恩、故曰、勿令约拿单知之、恐其忧戚、然我指维生之耶和华、及尔生命而誓、我离死地、仅一步耳、';
W._1Sa20_4='约拿单曰、尔心所欲、我必为尔行之、';
W._1Sa20_5='大卫曰、明日月朔、我当侍王宴、容我匿于田、越至三日之夕、';
W._1Sa20_6='如尔父见我不在、可言大卫切请于我、许其趋归伯利恒故邑、盖其全家献岁祭于彼、';
W._1Sa20_7='如尔父言善、则尔仆得安、如其震怒、可知其决意害我、';
W._1Sa20_8='昔尔使仆指耶和华、与尔盟约、故当以仁慈待我、如我有罪、尔自杀我、何携我诣尔父乎、';
W._1Sa20_9='约拿单曰、决不为此、我若确知我父决意害尔、岂不以告、';
W._1Sa20_10='大卫曰、如尔父以厉言叱尔、谁以告我、';
W._1Sa20_11='约拿单曰、尔来、偕往于田、二人遂往、';
W._1Sa20_12='约拿单谓大卫曰、愿以色列之上帝耶和华为证、明日此时、或至三日、我窥我父于尔、若有善意、岂不遣人示尔乎、';
W._1Sa20_13='我父若欲害尔、我不示尔、使尔安然而去、则愿耶和华罚约拿单维倍、惟愿耶和华偕尔、如昔偕我父然、';
W._1Sa20_14='尔当以耶和华之仁慈待我、不第在我存日、免我死亡、';
W._1Sa20_15='厥后耶和华歼大卫诸敌于地时、亦勿绝尔仁慈于我家、历世靡暨、';
W._1Sa20_16='约拿单遂与大卫家盟约曰、不守此约者、愿耶和华于大卫之敌讨之、';
W._1Sa20_17='约拿单爱大卫、如爱己命、故使之复誓、';
W._1Sa20_18='谓之曰、明日月朔、尔虚其位、人必见之、';
W._1Sa20_19='越至三日、尔必速往、至昔相议之时、尔所匿迹之处、俟于以色石旁、';
W._1Sa20_20='我将射三矢于其侧、佯欲射的、';
W._1Sa20_21='命童取矢、如曰矢在此、可取之来、我指维生之耶和华而誓、尔必平安无害、';
W._1Sa20_22='如我谓童曰、矢在彼、则行尔途、乃耶和华使尔去也、';
W._1Sa20_23='至于尔我所言之事、耶和华恒在尔我间为证、○';
W._1Sa20_24='大卫匿于田、月朔王席坐、';
W._1Sa20_25='如常附墙而坐、约拿单侍立、押尼珥坐于扫罗侧、大卫之位虚焉、';
W._1Sa20_26='是日扫罗无言、意大卫遇事、或蒙不洁、必不洁也、';
W._1Sa20_27='翌日乃月之二日、大卫之位仍虚、扫罗谓其子约拿单曰、耶西之子、昨日今日不赴宴、曷故、';
W._1Sa20_28='约拿单对曰、大卫切求于我、许其往伯利恒、';
W._1Sa20_29='曰、请容我往、家有祭祀于邑、兄命必至、如沾尔恩、请容我往、见我诸兄、故未赴王宴、';
W._1Sa20_30='扫罗怒约拿单曰、顽梗悖逆之妇所生者、我岂不知尔简耶西之子、致辱尔身、及母体乎、';
W._1Sa20_31='耶西之子在世、尔与尔国、必不坚立、今当遣人执之诣我、彼必死、';
W._1Sa20_32='约拿单谓父曰、何故致之于死、彼何所为、';
W._1Sa20_33='扫罗掷戟欲刺之、于是约拿单知父决意杀大卫、';
W._1Sa20_34='则忿然离席、月之二日不食、因其父辱大卫、而为之忧也、○';
W._1Sa20_35='诘朝、约拿单依前与大卫所约之时、出于田、一童偕之、';
W._1Sa20_36='谓童子曰、尔其疾趋、寻我所射之矢、童趋之时、约拿单射矢过之、';
W._1Sa20_37='童至其矢所射之处、约拿单呼曰、矢非过于尔乎、';
W._1Sa20_38='又呼曰、速往勿迟、童拾其矢、返诣厥主、';
W._1Sa20_39='童不知其意、惟约拿单大卫知之、';
W._1Sa20_40='约拿单以器械与童曰、携之入邑、';
W._1Sa20_41='童既去、大卫自石之南而出、伏地三拜、彼此接吻、相向而哭、大卫尤甚、';
W._1Sa20_42='约拿单谓大卫曰、安然而去、我侪二人曾指耶和华名而誓、愿耶和华在尔我间、及尔我后裔中、至于永世、大卫遂起而往、约拿单入于邑、';
W._1Sa21_1='大卫至挪伯、见祭司亚希米勒、亚希米勒战栗迎之、曰、尔奚独至、无人与偕、';
W._1Sa21_2='大卫曰、王以事委我、且曰所遣所命者、勿令人知、我约仆从、俟于某处、';
W._1Sa21_3='今尔手中何所有、请以五饼给我、或予所有他物、';
W._1Sa21_4='祭司曰、我手中无常饼、圣饼则有之、惟仆从不近妇女、乃可给焉、';
W._1Sa21_5='大卫曰、迄今三日、未近妇女、我侪启行、虽为常事、然仆从之器乃洁、况今日乎、';
W._1Sa21_6='祭司遂以圣饼给之、盖除陈设饼外、罔有他饼、此饼彻于耶和华前时、即以新饼陈之、';
W._1Sa21_7='是日扫罗之仆留于耶和华前、乃以东人多益、扫罗之牧长也、';
W._1Sa21_8='大卫谓亚希米勒曰、王事孔亟、我未携刃与械、尔有剑戟乎、';
W._1Sa21_9='祭司曰、昔尔在以拉谷、杀非利士人歌利亚、其剑在此、裹之以布、置圣衣后、其外无他、尔欲取之可也、大卫曰、无似此者、请以给我、○';
W._1Sa21_10='大卫因畏扫罗、是日遁至迦特王亚吉、';
W._1Sa21_11='亚吉臣仆谓王曰、此非彼国之王大卫乎、昔众舞蹈唱和曰、扫罗杀其千千、大卫杀其万万、非指此人乎、';
W._1Sa21_12='大卫以此言藏于心、甚惧迦特王亚吉、';
W._1Sa21_13='乃于众前变其举动、佯狂、妄涂于门、流涎于须、';
W._1Sa21_14='亚吉谓其臣仆曰、尔观此人、乃颠狂者、何为携之诣我、';
W._1Sa21_15='我岂乏狂者、而携至我所、颠狂于我前、夫夫也、岂可入我室乎、';
W._1Sa22_1='大卫去彼、遁于亚杜兰穴、其兄弟及父全家闻之、咸来相就、';
W._1Sa22_2='凡困迫者、逋负者、不得志者、咸集归之、约四百人、大卫为其长、○';
W._1Sa22_3='大卫去彼、往摩押之米斯巴、谓摩押王曰、请容我父母出、与尔偕居、俟我知上帝为我何为、';
W._1Sa22_4='遂导父母诣摩押王、大卫处寨时、其父母与摩押王同居、';
W._1Sa22_5='先知迦得谓大卫曰、毋居于寨、宜往犹大地、遂去彼、入哈列林、';
W._1Sa22_6='大卫与从者为人所见、扫罗闻之、是时扫罗在基比亚崇邱、坐于垂丝柳下、手执其戟、仆从环侍、';
W._1Sa22_7='扫罗谓之曰、便雅悯人、尔其听之、耶西之子、岂以田亩葡萄园赐尔、立为千夫长、百夫长、';
W._1Sa22_8='使尔同谋攻我、我子与耶西子结盟、无人以告、罔为我忧、我子激我臣仆、伏以害我、有如今日、亦无人以告、';
W._1Sa22_9='时、以东人多益立于臣仆中、对曰、我睹耶西子至挪伯、见亚希突子亚希米勒、';
W._1Sa22_10='亚希米勒为之咨诹耶和华、且给以食、以非利士人歌利亚之剑予之、';
W._1Sa22_11='王遂遣人召祭司亚希突子亚希米勒、与其父家、在挪伯为祭司者、咸至王所、';
W._1Sa22_12='扫罗曰、亚希突子宜听我言、曰、我主、我在此、';
W._1Sa22_13='扫罗曰、尔与耶西之子、同谋攻我、给之以饼、予之以剑、为之咨诹上帝、致彼伏以害我、有如今日、何也、';
W._1Sa22_14='亚希米勒对曰、大卫乃王之婿、进为谋臣、尊于王室、诸臣仆中、忠孰如之、';
W._1Sa22_15='我为之咨诹上帝、岂自今日始耶、决不为此、王勿罪仆、与我父家、此事巨细、仆俱不知、';
W._1Sa22_16='王曰、亚希米勒、尔与尔父全家必死、';
W._1Sa22_17='王谓左右侍卫曰、往杀耶和华之祭司、因彼助大卫、知其遁逃、而不以告、惟王臣仆不欲伸手、击耶和华之祭司、';
W._1Sa22_18='王谓多益曰、尔往击之、以东人多益遂击祭司、当日杀衣枲圣衣者、八十五人、';
W._1Sa22_19='祭司之邑挪伯、男女、童稚、乳子、牛羊及驴、皆刃击之、';
W._1Sa22_20='亚希突孙、亚希米勒子亚比亚他得免、逃往大卫、';
W._1Sa22_21='以扫罗杀耶和华祭司之事告之、';
W._1Sa22_22='大卫曰、当日以东人多益在彼、我知其必告扫罗、尔父全家死亡、我使之也、';
W._1Sa22_23='与我偕居、勿惧、索我命者、即索尔命、偕我则得保全、';
W._1Sa23_1='或告大卫曰、非利士人攻基伊拉、劫其禾场、';
W._1Sa23_2='大卫咨诹耶和华曰、我往击非利士人可否、耶和华曰、其往击之、以援基伊拉、';
W._1Sa23_3='大卫之从者曰、今在犹大尚惧、况往基伊拉、攻非利士之军旅乎、';
W._1Sa23_4='大卫复咨诹耶和华、耶和华曰、起往基伊拉、我将以非利士人付于尔手、';
W._1Sa23_5='大卫及从者往基伊拉、与非利士人战、大行杀戮、虏其牲畜、而救基伊拉居民、○';
W._1Sa23_6='初、亚希米勒子亚比亚他逃至基伊拉、见大卫时、手携圣衣、';
W._1Sa23_7='或以大卫至基伊拉告扫罗、扫罗曰、上帝付之于我手矣、盖入有门有楗之邑、受困于其中也、';
W._1Sa23_8='扫罗乃招民众出战、欲下基伊拉、围困大卫、及其从者、';
W._1Sa23_9='大卫知扫罗蓄谋害己、遂谓祭司亚比亚他曰、携圣衣至、';
W._1Sa23_10='大卫祷曰、以色列之上帝耶和华欤、尔仆确闻扫罗欲至基伊拉、以我之故、翦灭斯邑、';
W._1Sa23_11='基伊拉人付我于其手乎、扫罗果来、如仆所闻乎、以色列之上帝耶和华欤、请告尔仆、耶和华曰、扫罗将至矣、';
W._1Sa23_12='大卫曰、基伊拉人以我及从者、付于扫罗手乎、耶和华曰、彼必付焉、';
W._1Sa23_13='大卫与其从者、约六百人、遂去基伊拉、择地而往、或告扫罗曰、大卫脱离基伊拉、扫罗遂止不出、○';
W._1Sa23_14='大卫居旷野之山寨、恒在西弗野之山地、扫罗索之无虚日、惟上帝不付于其手、';
W._1Sa23_15='大卫知扫罗已出、而索其命、时、大卫在西弗野之林中、';
W._1Sa23_16='扫罗子约拿单入林、见大卫、使赖上帝以为固、';
W._1Sa23_17='谓之曰、毋惧、我父扫罗之手、必不获尔、尔将为以色列王、我居其次、是我父扫罗所知也、';
W._1Sa23_18='二人乃于耶和华前立约、大卫居林、约拿单归其家、';
W._1Sa23_19='西弗人上基比亚、见扫罗曰、大卫匿于我所、处于林中之寨、在旷野南之哈基拉山、';
W._1Sa23_20='王欤、随意往彼、付之于王手、乃我之责也、';
W._1Sa23_21='扫罗曰、尔既恤我、愿耶和华锡嘏于尔、';
W._1Sa23_22='人言大卫甚狡、请尔旋归、复察其实、观其匿于何方、为谁所见、';
W._1Sa23_23='察其所匿诸处、既得其实、则返以告、我偕尔往、若在斯土、我必于犹大亿兆中、索之务获、';
W._1Sa23_24='西弗人遂起、先扫罗而返、时、大卫与从者、在玛云旷野南之亚拉巴、';
W._1Sa23_25='扫罗率从者往索之、或告大卫、大卫遂下至磐石、居玛云野、扫罗闻之、追于其野、';
W._1Sa23_26='扫罗行于山左、大卫与从者行于山右、大卫畏扫罗、急欲逃避、因扫罗与从者围大卫及其从者、欲执之、';
W._1Sa23_27='有使者至、谓扫罗曰、非利士人犯境、其速返、';
W._1Sa23_28='扫罗乃舍大卫、转攻非利士人、故名其处曰西拉哈玛希罗结、';
W._1Sa23_29='大卫去彼、居隐基底山寨、';
W._1Sa24_1='扫罗追非利士人而归、或告曰、大卫在隐基底野、';
W._1Sa24_2='扫罗简以色列众三千人、往索大卫及其从者、于野羊磐石、';
W._1Sa24_3='至途间之羊牢、有穴在焉、扫罗入而遗矢、时、大卫与从者居穴深处、';
W._1Sa24_4='从者曰、昔耶和华谓尔曰、我将以敌付于尔手、任意待之、今日是矣、大卫遂起、窃断扫罗衣裾、';
W._1Sa24_5='既而中心自责、';
W._1Sa24_6='谓从者曰、我主乃耶和华之受膏者、愿耶和华禁我举手攻之、以其为耶和华所膏也、';
W._1Sa24_7='大卫言此、阻其从者、不许起攻扫罗、扫罗出穴而去、';
W._1Sa24_8='后大卫亦起出穴、呼扫罗曰、我主、我王、扫罗回顾、大卫伏地而拜、';
W._1Sa24_9='谓扫罗曰、有言大卫欲加害于尔、曷听之哉、';
W._1Sa24_10='今在穴中、耶和华付尔于我手、尔所目击、或劝我杀尔、惟我惜尔、自谓不可举手害我主、缘为耶和华所膏也、';
W._1Sa24_11='我父乎、请观尔裾在于我手、我既断之、而不杀尔、可知我手无恶无过、尔虽猎取我命、而我未尝获罪于尔、';
W._1Sa24_12='愿耶和华在尔我间判断、为我伸冤、惟我手不加诸尔、';
W._1Sa24_13='古谚有云、恶自恶人出、惟我手不加诸尔、';
W._1Sa24_14='以色列王出、所踪迹者谁、所追袭者谁、乃死犬跃蚤耳、';
W._1Sa24_15='愿耶和华在尔我间审鞫之、判断之、鉴察之、为我伸冤、援我于尔手、';
W._1Sa24_16='大卫言毕、扫罗曰、我子大卫、此尔声乎、遂大声而哭、';
W._1Sa24_17='谓大卫曰、尔待我以善、我待尔以恶、尔较义于我、';
W._1Sa24_18='今尔显明以善待我、盖耶和华付我于尔手、尔不杀我、';
W._1Sa24_19='人遇敌、岂任其安然去耶、愿耶和华因尔今日所行于我、而报以善、';
W._1Sa24_20='我知尔必为王、以色列国坚定于尔手、';
W._1Sa24_21='今当指耶和华而誓、不绝我嗣、不灭我名于我父家、';
W._1Sa24_22='大卫与扫罗誓、扫罗遂归、大卫及其从者往于寨、';
