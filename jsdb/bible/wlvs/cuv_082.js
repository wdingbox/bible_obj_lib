W._Isa25_1='耶和华欤、尔为我之上帝、我尊崇尔、颂美尔名、因尔以信以诚、施行奇事、乃尔自古所拟定者、';
W._Isa25_2='尔使卫城为瓦砾、坚城为邱墟、外族之宫、不复为邑、永不再建、';
W._Isa25_3='是以强盛之民将尊尔、暴国之邑将畏尔、';
W._Isa25_4='在强者肆行残暴、如狂风冲突墙垣之时、尔为贫穷者之坚城、困乏者难中之保障、狂风中为避所、炎热时为荫庇、';
W._Isa25_5='尔将息外族之喧哗、若去炎蒸于旱地、止强暴之凯歌、若散酷热于云影、';
W._Isa25_6='万军之耶和华、将于此山、为兆民设肥甘之宴、旨酒之筵、肥甘髓满、旨酒澄清、';
W._Isa25_7='又于此山、尽除蔽万民之巾、蒙列邦之帕、';
W._Isa25_8='灭绝死亡、爰及世世、主耶和华必拭众面之泪、去其民之辱于天下、耶和华言之矣、○';
W._Isa25_9='是日也、将有人曰、此乃我之上帝、我素望之、彼必援我、此乃耶和华、我素望之、因其拯救、欢欣喜乐、';
W._Isa25_10='耶和华将按手于此山、惟摩押遭蹂躏、若草芥被践于粪池、';
W._Isa25_11='彼将舒手其中、如泅者舒手以游、惟耶和华必抑其骄傲、去其手之机巧、';
W._Isa25_12='毁城垣之高台、覆而下之、至于尘埃、';
W._Isa26_1='是日也、在犹大地、人将歌曰、我有坚城、主以拯救为城为郭、';
W._Isa26_2='其辟诸门、俾守信之义民入焉、';
W._Isa26_3='心志坚者、因尔是赖、尔保佑之、备极平康、';
W._Isa26_4='宜恒赖耶和华、盖主耶和华为永久之磐、';
W._Isa26_5='曾降居高之人、毁崇高之邑、覆之于地、堕之于尘、';
W._Isa26_6='人足将践之、贫穷困乏者之步履蹂躏之、';
W._Isa26_7='义人之路正直、正直之主、尔平义人之途、';
W._Isa26_8='耶和华欤、我于尔行鞫之道企望尔、我心慕尔名与尔志、';
W._Isa26_9='夜间我心恋慕尔、我衷切求尔、盖尔行鞫于地时、居世之人学义焉、';
W._Isa26_10='恶人虽蒙恩施、犹不学义、在于正直之地、尚复横行、不顾耶和华之威、';
W._Isa26_11='耶和华欤、尔手高举、而彼不视、惟尔为民热中、彼将视之而愧、火必毁灭尔敌、';
W._Isa26_12='耶和华欤、尔为我备平康、我之所为、皆尔为我为之、';
W._Isa26_13='耶和华我上帝欤、尔之外、曾有他主辖我、今惟依尔、称道尔名、';
W._Isa26_14='彼乃死而不苏、为幽魂不复起、尔临而灭之、泯没其志、';
W._Isa26_15='尔增益斯民、耶和华欤、尔增益斯民、自获尊荣、恢廓斯土之境、';
W._Isa26_16='耶和华欤、彼于难中寻求尔、受尔惩罚、则奉祈祷、';
W._Isa26_17='妊妇临产痛苦、劬劳而号呼、我侪在尔耶和华前、亦犹是耳、';
W._Isa26_18='怀妊劬劳、所产若风、未行拯救于地、未生居世之民、';
W._Isa26_19='尔之死者将苏、我之尸身尽起、居尘土者、其醒而歌、因尔之露、乃光泽之露也、地将出其幽魂焉、○';
W._Isa26_20='我民其来、入尔室、阖尔门、藏匿须臾、以待忿怒之过、';
W._Isa26_21='盖耶和华出于其所、以罚地上居民之罪、地将暴露其血、被杀之人、不复掩盖、';
W._Isa27_1='是日也、耶和华以其坚刚且巨之刃、罚彼鳄鱼、即滑汰之蛇、罚彼鳄鱼、即蟠屈之蛇、并戮海中之龙焉、○';
W._Isa27_2='是日也、酿酒之葡萄园、尔其歌之、';
W._Isa27_3='我耶和华为其守者、时加灌溉、昼夜守之、免遭损害、';
W._Isa27_4='我不怀怒、任彼荆棘蒺藜、与我为敌、我往击之、聚而焚之、';
W._Isa27_5='莫若倚我之力、与我和好、尚其与我和好、';
W._Isa27_6='日后雅各盘根、以色列萌芽舒蕊、结实充盈于世、○';
W._Isa27_7='耶和华击之、岂若击彼击之者乎、其见杀也、岂若杀之者之见杀乎、';
W._Isa27_8='昔尔迁之、谴责从轻、东风大作之日、尔以烈风驱之、';
W._Isa27_9='雅各之愆得宥、其罪见除之果、在于使坛石糜烂如灰、木偶日像、不复树立、';
W._Isa27_10='坚城荒落、为见弃之居所、阒寂无人、犹如旷野、牛犊牧于其处、偃卧而啮条肄、';
W._Isa27_11='枝枯被折、妇至燃之、斯民不慧、造之者不加矜恤、成之者不施恩惠、○';
W._Isa27_12='是日也、耶和华剥其果实、自大河至埃及溪、尔以色列人、一一见拾、';
W._Isa27_13='是日也、将吹大角、流亡于亚述境、驱逐于埃及地者、咸来崇拜耶和华、在耶路撒冷之圣山、';
W._Isa28_1='祸哉、以法莲醉者高傲之冠冕、及其美饰之残花、在膏腴山谷之上、其民沉湎于酒、';
W._Isa28_2='耶和华备强有力者、若烈雹狂风、大水四溢、力掷之于地上、';
W._Isa28_3='以法莲醉者高傲之冠冕、被践于足下、';
W._Isa28_4='其美饰之残花、在膏腴山谷之上者、若夏前初熟之无花果、见者观之、摘于手即啖之、';
W._Isa28_5='是日也、万军之耶和华、为其遗民之荣冕美冠、';
W._Isa28_6='为居位行鞫者公义之神、为邑门拒敌者之力、';
W._Isa28_7='斯人也、以清酒而摇曳、以醇醪而蹁跹、祭司先知、亦以醇醪而摇曳、皆困于酒、以醇醪而蹁跹、见异象则谬解、行审判则颠蹶、';
W._Isa28_8='哇吐盈几、无地清洁、';
W._Isa28_9='彼曰、此人教谁以智、晓谁以道、岂甫断乳而离怀者耶、';
W._Isa28_10='盖诫加诫、诫加诫、例加例、例加例、在此些须、在彼些须、○';
W._Isa28_11='耶和华将以异唇异舌、语于斯民、';
W._Isa28_12='昔谓之曰、抚绥困惫、是乃尔之安息、尔之清爽、惟彼不听、';
W._Isa28_13='故耶和华之言、于彼必诫加诫、诫加诫、例加例、例加例、在此些须、在彼些须、致彼仰踬而见折、陷机而被擒、○';
W._Isa28_14='尔曹侮慢、而治耶路撒冷居民者、其听耶和华之言、';
W._Isa28_15='尔曰、我与死亡结约、与阴府订盟、凶灾流行、不及我身、我恃乎欺诳、匿于虚伪、';
W._Isa28_16='主耶和华曰、我置石于锡安以为基、乃经验宝贵之隅石、其址巩固、信之者不惊惶、';
W._Isa28_17='我将以公为绳、以义为准、欺诳之避所、雹必毁之、虚伪之匿所、水必淹之、';
W._Isa28_18='尔与死亡所结之约必废、尔与阴府所订之盟、必不坚立、凶灾流行之时、尔被蹂躏、';
W._Isa28_19='每届流行、必及于尔、朝朝流行、无间昼夜、明晓斯道、惟有悚惶、';
W._Isa28_20='榻短不能舒体、被狭不能蔽身、';
W._Isa28_21='盖耶和华兴起、如在毗拉心山、震怒如在基遍谷、以行其事、其事非常、且成其功、其功奇异、';
W._Isa28_22='故勿侮慢、恐缧绁加严、盖我闻毁灭之命、将行于天下、由于万军之主耶和华焉、○';
W._Isa28_23='宜倾听我声、静聆我言、';
W._Isa28_24='耕而播种者、岂日服于耕乎、岂恒垦而耙其土乎、';
W._Isa28_25='既平其地、岂不播小茴香、布大茴香、岂不种小麦于陇、麰麦于畦、粗麦于畔乎、';
W._Isa28_26='盖其上帝示以随宜、而教诲之、';
W._Isa28_27='小茴香非扑以利器、大茴香非碾以车轮、乃以梃击小茴香、以杖打大茴香、';
W._Isa28_28='若夫五谷、岂轧而碎之乎、非也、不恒扑之、虽以车轮碾之、马蹄践之、亦不之碎、';
W._Isa28_29='此亦出自万军之耶和华、其谋奥妙、其智超奇、';
W._Isa29_1='噫、亚利伊勒、亚利伊勒、大卫张幕之邑欤、任尔年复一年、节期周流、';
W._Isa29_2='我必困苦亚利伊勒、使有哀哭悲惨、然于我仍为亚利伊勒、';
W._Isa29_3='我将立营围尔、筑垒困尔、建台攻尔、';
W._Isa29_4='尔必卑降、自地而言、语音喃喃、出于尘埃、有若巫觋、自土地尘埃中、唧唧而语、';
W._Isa29_5='尔敌之众、将如纤尘、强暴之多、将如飞糠、其事成于俄顷、';
W._Isa29_6='万军之耶和华、将以霹雳、地震轰声、旋风狂飇、焚毁之火临之、';
W._Isa29_7='凡列邦之众、击亚利伊勒、攻其保障而苦之者、将如梦寐、若夜间之幻象、';
W._Isa29_8='又如饥者梦食、醒而枵腹、渴者梦饮、醒而困惫、其心仍有所欲、列邦之众攻锡安山者、亦若是也、○';
W._Isa29_9='尔其愕然惊异、瞀然目盲、沈醉不因清酒、蹁跹非以醇醪、';
W._Isa29_10='盖耶和华以沉睡之神注尔、闭尔之目、即先知也、蒙尔之首、即先见也、';
W._Isa29_11='所有启示、于尔则为缄封之书、或付于识字者曰、请读之、曰、不能、缄封故也、';
W._Isa29_12='或付于不识字者曰、请读之、曰、我不识字也、○';
W._Isa29_13='主曰、斯民以口亲我、以唇尊我、而心则远我、彼之畏我、乃从人所授之命耳、';
W._Isa29_14='故我将行奇事于斯民、奇之最奇、智者亡其智、聪者蔽其聪、○';
W._Isa29_15='深匿其谋于耶和华前、行事于暗者曰、谁见我、谁识我、祸哉斯人、';
W._Isa29_16='异哉、尔之乖戾也、岂可视陶人若泥乎、受造之物、岂可论造之者曰、彼未造我、被抟之器、岂可论抟之者曰、彼无聪明、○';
W._Isa29_17='历时无几、利巴嫩非变为良田、良田非称为丛林乎、';
W._Isa29_18='是日也、聋者得闻书言、瞆者之目、自幽暗晦冥而得见、';
W._Isa29_19='卑微之辈、因耶和华而增欢欣、贫乏之人、缘以色列之圣者而得喜乐、';
W._Isa29_20='盖强暴者已灭、侮慢者已亡、乘机为恶者尽绝、';
W._Isa29_21='彼以言罪人、设机槛以陷邑门督过者、以虚事屈义人、';
W._Isa29_22='是以赎亚伯拉罕之耶和华、论雅各家曰、雅各今不怀惭、其容亦不失色、';
W._Isa29_23='惟彼诸子、见我手所作于其中、则必以我名为圣、尊崇雅各之圣者、敬畏以色列之上帝、';
W._Isa29_24='中心昏谬者得聪慧、怨尤者受教诲焉、';
W._Isa30_1='耶和华曰、悖逆之子、设谋不由我意、结约不依我神、致罪加罪、';
W._Isa30_2='起往埃及、未请示于我口、惟以法老为保障、托埃及之荫庇、祸哉其人、';
W._Isa30_3='法老之保障、必为尔之羞辱、埃及之荫庇、必为尔之愧耻、';
W._Isa30_4='彼之牧伯已在琐安、使者已至哈内斯、';
W._Isa30_5='必因其民不能裨益、而怀羞耻、斯民不为辅助、不为裨益、乃为愧为辱也、○';
W._Isa30_6='论南方牲畜之预示、○经历艰难困苦之域、其地出牝狮牡狮、蝮蛇飞火蛇、载其辎重于驴背、负其货财于驼峰、以馈不能益己之民、';
W._Isa30_7='埃及之助、虚伪无益、故名之曰拉哈伯、兀坐不动、○';
W._Isa30_8='尔其往至民前、录之于简、笔之于书、以传于后、永世靡暨、';
W._Isa30_9='此乃悖逆之民、言诳之子、不听耶和华之训、';
W._Isa30_10='谓先见曰、无庸先见、谓先知曰、勿以正直相示、以婉言语我、以虚诞告我、';
W._Isa30_11='舍其路、离其途、使以色列之圣者、不复在于我前、';
W._Isa30_12='故以色列之圣者曰、尔轻视斯言、惟暴虐乖戾是恃、';
W._Isa30_13='尔之罪愆、若高垣将倾、凸而有隙、俄顷之间、突然而圮、';
W._Isa30_14='必见破坏、犹陶器之被毁、碎之弗惜、不得一片、用以取火于炉、汲水于井、';
W._Isa30_15='主耶和华、以色列之圣者曰、尔之得救、在于回转安处、尔之得力、在于宁静信赖、惟尔不欲、';
W._Isa30_16='尔曰、不然、我将乘马而奔、故尔必奔、又曰、我乘迅疾之骑、故追尔者亦迅疾焉、';
W._Isa30_17='一人叱咤、而千人逃、五人叱咤、而众人遁、迨尔所遗、如山巅之竿、岭上之旌、';
W._Isa30_18='然耶和华必姑待以惠尔、居崇高以恤尔、盖耶和华乃公义之上帝、凡望之者、咸蒙福祉、○';
W._Isa30_19='斯民必居于锡安、在耶路撒冷、不复哭泣、主必因尔呼吁、施恩于尔、有闻斯应、';
W._Isa30_20='主虽供尔以患难之饼、与艰苦之水、而尔师傅不复藏匿、尔必目睹之、';
W._Isa30_21='尔或偏于左、偏于右、耳中必闻有声、在尔后曰、此乃道路、尔其由之、';
W._Isa30_22='尔必蔑尔雕像所饰之银、铸像所包之金、掷之若秽物、谓之曰去、';
W._Isa30_23='尔播种于地、主必降雨、赐尔田产之粮、既阜且丰、是日尔之群畜、必牧于广苑、';
W._Isa30_24='耕田牛驴、必食佳谷、净以锹杈、加之以盐、';
W._Isa30_25='大行杀戮之日、台榭倾圮之时、高山峻岭、各有涧溪流川、';
W._Isa30_26='耶和华裹其民之创、医其扑伤之日、月光皎若日光、日光加以七倍、如七日之朗曜、○';
W._Isa30_27='耶和华之名自远方而来、烈怒炎炎、浓烟上腾、口盈忿气、舌如烈火、';
W._Isa30_28='其气如河涨溢、高及于项、以荡灭之筛筛万国、导诸民于迷途、若以勒钳其口、';
W._Isa30_29='尔将讴歌、如守圣节之夕、中心欢乐、如人吹笛而赴耶和华之山、诣以色列之磐、';
W._Isa30_30='耶和华必令人闻其威声、且见其臂力、及忿怒、烈火、暴雨、巨风、冰雹、';
W._Isa30_31='亚述因闻耶和华之声而恐惶、彼必以其杖击之、';
W._Isa30_32='耶和华每以所定之杖击之、人则击鼓弹琴、彼必挥拳、战而攻之、';
W._Isa30_33='盖陀斐特设自古昔、为王而备、深之广之、积多薪、蓄以火、耶和华之气、若硫磺之流而燃之、';
W._Isa31_1='彼往埃及求助、恃其车马之众、骁骑之强、不仰望以色列之圣者、不寻求耶和华、祸哉其人、';
W._Isa31_2='然耶和华亦有明智、必降灾祸、不食其言、必兴起以攻作恶之家、与助恶之辈、';
W._Isa31_3='埃及族、人也、非神也、其马、肉也、非灵也、迨耶和华举手、则助者踬、受助者仆、同归灭亡、';
W._Isa31_4='耶和华谕我曰、譬彼壮狮稚狮、护食而吼、虽召群牧攻之、究不以其呼声而惧、不以其鼓噪而伏、如是、万军之耶和华必莅临、战于锡安山、及其峻岭、';
W._Isa31_5='譬彼飞鸟、回翔顾雏、如是、万军之耶和华、必扞卫耶路撒冷、护庇而拯救之、逾越而保存之、';
W._Isa31_6='以色列人欤、昔尔逆之已甚、今其归之、';
W._Isa31_7='是日也、人必各弃其金银之偶像、即己手所造、以干罪者、';
W._Isa31_8='亚述必见仆于刃、非由于人、被吞于刃、非由于众、彼必因刃而遁、而其少壮服役作苦、';
W._Isa31_9='其磐石因惊惶而废、其牧伯缘旌旆而惧、有火在锡安、有炉在耶路撒冷之耶和华言之矣、';
W._Isa32_1='将有一王以义而王、牧伯以公为治、';
W._Isa32_2='其人若逃狂风之所、若避暴雨之区、若川流之水、在旱干之处、若巨磐之荫、在困人之地、';
W._Isa32_3='见者目不瞀、听者耳必聪、';
W._Isa32_4='心躁者通乎知识、口吃者畅于言辞、';
W._Isa32_5='愚鲁者不复称高明、悭吝者不复称慷慨、';
W._Isa32_6='盖愚鲁者出言愚昧、心怀妄为、致行邪僻、谬言以逆耶和华、使饥者枵腹、渴者绝饮、';
W._Isa32_7='悭吝之徒、其术邪恶、其谋诡谲、以诳言灭卑者、害正言之贫人、';
W._Isa32_8='惟高明者所谋高明、恒处高明、○';
W._Isa32_9='尔安逸之妇欤、起听我声、尔无虑之女欤、倾听我言、';
W._Isa32_10='历有年余、无虑之妇、必将惊扰、因葡萄无所获、谷实无可收、';
W._Isa32_11='安逸之妇、尔其战栗、无虑之女、尔其惊扰、解衣裸体、腰束以麻、';
W._Isa32_12='将因嘉美之田畴、繁实之葡萄、而椎厥胸、';
W._Isa32_13='我民之田、欢娱之邑、喜乐之第、遍生荆棘蒺藜、';
W._Isa32_14='宫阙荒凉、邑众离散、山庄戍楼、永为窟穴、野驴悦其地、群畜牧其间、';
W._Isa32_15='迨神自上临我、旷野变为良田、良田称为丛林、';
W._Isa32_16='正直处于旷野、公义居于良田、';
W._Isa32_17='义之功乃和、义之效乃安与信、迄于永世、';
W._Isa32_18='我民将居绥安之宅、稳固之室、清静憩息之所、';
W._Isa32_19='维彼丛林、必雨雹而摧之、维彼城邑、必尽毁而下之、';
W._Isa32_20='尔曹播种诸水之滨、驱牛驴于彼者、福矣、';
W._Isa33_1='未被虐而虐人、未被欺而欺人、祸哉其人、尔虐人甫毕、则被虐、尔欺人甫毕、则被欺、';
W._Isa33_2='耶和华欤、施恩于我、我仰望尔、每晨为我臂助、难中为我拯救、';
W._Isa33_3='闻厥喧哗、众民逃遁、尔既兴起、列邦涣散、';
W._Isa33_4='尔之货财被掠、若螣食禾、人趋赴之、如蝗之跃、';
W._Isa33_5='耶和华乃至上、居于崇高、以公以义、遍满锡安、';
W._Isa33_6='尔之时日、必享绥安、拯救智慧、知识俱富、寅畏耶和华、为尔之宝、○';
W._Isa33_7='民中之杰、哀号于外、求成之使、哭泣悲伤、';
W._Isa33_8='通衢荒寂、行旅绝迹、敌爽盟约、藐视城邑、不顾人民、';
W._Isa33_9='此地愁惨颓败、利巴嫩惭怍枯槁、沙仑成为荒野、巴珊迦密、林木凋残、';
W._Isa33_10='耶和华曰、我今崛起、我今勃兴、我今高举、';
W._Isa33_11='尔将孕秕糠、产草芥、尔气乃火、焚毁己身、';
W._Isa33_12='列邦如被焚之灰、犹已刈之荆棘、见毁于火、○';
W._Isa33_13='我之行为、远者宜闻之、我之能力、近者宜识之、';
W._Isa33_14='锡安之罪人恐惧、不虔之辈战栗、曰、我侪孰能与烈火同居、与不灭之火并处、';
W._Isa33_15='惟行义而言正、鄙视悖入之利、挥手不受贿赂、塞耳不听流血之谋、闭目不睹邪恶之事、';
W._Isa33_16='其人必居崇高、磐石之固、为其保障、其粮不绝、其水不乏、○';
W._Isa33_17='君王之荣、尔将目睹、疆域之广、尔必见之、';
W._Isa33_18='尔追忆已往之危惧、意谓会计者安在、权衡者安在、核计戍楼者安在、';
W._Isa33_19='强悍之民、辞旨深邃、尔所不明、??舌之语、尔所不通、不复见之、';
W._Isa33_20='试观于锡安、我守节期之邑、尔目将见耶路撒冷为安居之所、不迁之幕、其橛永不拔、其索皆不断、';
W._Isa33_21='耶和华在彼显其威严、与我相偕、有若大河巨川、无舟楫往来、无艨艟经过、';
W._Isa33_22='盖鞫我者耶和华、授律者耶和华、君我者耶和华、彼必救我、';
W._Isa33_23='惟今尔舟之缆悉解、桅底不能固、风帆不能扬、掠物众多而被分、跛者取其财、';
W._Isa33_24='时至、居民不曰余病矣、寓其中者、愆尤得赦焉、';
W._Isa34_1='列邦欤、尔其就而听之、万民欤、尔其聆之、世与充其间者、地与凡所产者、咸宜听焉、';
W._Isa34_2='盖耶和华怒乎列邦、忿其全军、俾归沦亡、付之杀戮、';
W._Isa34_3='死者见掷、尸腥上腾、血渍诸山、';
W._Isa34_4='天象俱消、天卷若卷、万象凋残、若葡萄叶之堕、若无花果树枯叶之陨、';
W._Isa34_5='我刃足饮于天、将临以东、及我所诅之民、而审鞫之、';
W._Isa34_6='耶和华之刃盈以血、润以脂、即羔羊山羊之血、牡羊肾之脂、缘耶和华有祀事于波斯拉、行大戮于以东地、';
W._Isa34_7='野牛与犊、以及牡牛、同就死地、其地因血而醉、其土因脂而腴、';
W._Isa34_8='盖耶和华有复仇之日、为锡安之故、有报施之年、';
W._Isa34_9='以东诸溪变为沥青、土壤化为硫磺、其地成为已燃之沥青、';
W._Isa34_10='昼夜不熄、恒久烟腾、历代荒芜、无人经过、迄于永世、';
W._Isa34_11='鹈鹕毛猬居之、鸱鸮乌鸦栖之、耶和华将于其上、施以混沌之绳、空旷之准、';
W._Isa34_12='召其显者嗣国、而乏其人、牧伯归于无有、';
W._Isa34_13='荆榛生于宫阙、蒺藜枳棘殖于坚城、为野犬之穴、鸵鸟之苑、';
W._Isa34_14='野兽与豺狼相遇、野羊呼其同侪、魑魅据为憩所、';
W._Isa34_15='箭蛇穴之、涵淹卵育、聚子腹下、鸷鸟群集、雌雄匹配、';
W._Isa34_16='尔其察耶和华之书而诵之、在此罔缺、无有不偶、耶和华口已命之、其神已集之、';
W._Isa34_17='耶和华为之掣签、亲手以绳分予之、永为彼有、历世居之、';
W._Isa35_1='旷野旱地、必将欢乐、沙漠欣喜、若玫瑰之舒蕊、';
W._Isa35_2='其花茂盛、喜乐讴歌、必得利巴嫩之荣、迦密沙仑之美、将见耶和华之荣耀、我上帝之高美、○';
W._Isa35_3='宜坚痿弱之手、固颤动之膝、';
W._Isa35_4='告心怯者曰、强乃志、勿畏葸、尔之上帝、将以复仇而临、行上帝之复仇、彼必至而救尔、';
W._Isa35_5='维时、瞽者目启、聋者耳通、';
W._Isa35_6='跛者如鹿踊跃、喑者鼓舌讴歌、有水涌于旷野、有河流于沙漠、';
W._Isa35_7='炎热之沙碛、变为池沼、旱干之土宇、遍有源泉、野犬栖止之所、必有草莱芦苇、';
W._Isa35_8='将有大道、称为圣路、不洁之辈、弗克经行、惟为主民所备、行是路者、虽愚不迷、';
W._Isa35_9='在彼无狮、猛兽不登其上、人弗之遇、惟蒙赎者履之、';
W._Isa35_10='耶和华所救者必归、讴歌而至锡安、其首永戴喜乐、咸得愉悦欢忭、忧戚欷歔、悉归乌有、';
W._Isa36_1='希西家王十四年、亚述王西拿基立、上攻犹大诸坚城取之、';
W._Isa36_2='遣拉伯沙基统率大军自拉吉至耶路撒冷、攻希西家王、立于上沼之沟旁、漂工田之大路、';
W._Isa36_3='希勒家子家宰以利亚敬、与缮写舍伯那、及亚萨子史官约亚、俱出见之、';
W._Isa36_4='拉怕沙基谓之曰、其告希西家、大王亚述王云、尔所恃者何耶、';
W._Isa36_5='尔言有谋有勇、足以为战、我则谓此乃虚语耳、尔今恃谁而叛我、';
W._Isa36_6='尔恃埃及、彼乃折苇之杖、人若赖之、必刺其手、凡恃埃及王法老者若是、';
W._Isa36_7='若告我曰、我恃我之上帝耶和华、希西家非废其崇邱与坛、命犹大及耶路撒冷人、于此一坛崇拜乎、';
W._Isa36_8='今请以质、予我主亚述王、若能备斯骑马者、我则予尔马二千、';
W._Isa36_9='不然、曷能御我主之仆、军长至微之一、岂恃埃及、得其车骑耶、';
W._Isa36_10='今我上攻此地而灭之、岂无耶和华之旨乎、耶和华乃命我曰、上攻此地而灭之、○';
W._Isa36_11='以利亚敬与舍伯那约亚、谓拉伯沙基曰、请以亚兰方言语尔仆、我侪识之、勿以犹大方言、使城上之民闻之、';
W._Isa36_12='拉伯沙基曰、我主遣我、岂以此言仅告尔主及尔乎、非亦告坐于城上、将同尔食己矢、饮己溺之人乎、';
W._Isa36_13='拉伯沙基遂立、用犹大方言、大声呼曰、尔曹其听大王亚述王之言、';
W._Isa36_14='王曰、勿为希西家所欺、彼不能救尔、';
W._Isa36_15='勿听希西家使尔恃耶和华曰耶和华必救我、此城必不付于亚述王手、';
W._Isa36_16='勿听希西家、盖亚述王曰、尔当与我修好、出而降我、则可各食己之葡萄、及无花果、各饮己井之水、';
W._Isa36_17='迨我来迁尔至一地、如尔故土、有谷有酒、有食品、有葡萄园、';
W._Isa36_18='尔其慎之、免受希西家之劝曰、耶和华必救我侪也、夫列邦之神、有一曾拯其国、脱于亚述王手乎、';
W._Isa36_19='哈马亚珥拔之神安在、西法瓦音之神安在、凡此、曾拯撒玛利亚脱于我手乎、';
W._Isa36_20='列邦之神、谁拯其国脱于我手、耶和华能拯耶路撒冷脱于我手乎、';
W._Isa36_21='众默然、不答一词、盖王命勿答之、';
W._Isa36_22='希勒家子家宰以利亚敬、与缮写舍伯那、及亚萨子史官约亚、自裂其衣、诣希西家、以拉伯沙基言告之、';
W._Isa37_1='希西家王闻之、自裂其衣、披麻入耶和华室、';
W._Isa37_2='遣家宰以利亚敬、缮写舍伯那、及祭司之长者、俱披麻、往见亚摩斯子先知以赛亚、';
W._Isa37_3='谓之曰、希西家云、今乃急难谴责羞辱之日、子临产、而无力出之、';
W._Isa37_4='亚述王遣拉伯沙基侮维生之上帝、尔上帝耶和华或闻其言、加以谴责、请尔为此遗民祈祷、';
W._Isa37_5='希西家王之臣仆、遂诣以赛亚、';
W._Isa37_6='以赛亚谓之曰、其告尔主曰、耶和华云、尔闻亚述王臣仆侮我之言、勿惧、';
W._Isa37_7='我将以灵置于其衷、俾其闻风、而归故土、在彼使仆于刃、○';
W._Isa37_8='拉伯沙基闻亚述王已去拉吉、遂返、遇其适攻立拿、';
W._Isa37_9='亚述王闻古实王特哈加出、欲与之战、乃遣使见希西家曰、';
W._Isa37_10='当告犹大王希西家云、尔所恃之上帝、谓耶路撒冷必不付于亚述王手、尔勿为其所欺、';
W._Isa37_11='亚述列王之待诸国、施行翦灭、尔既闻之、而尔能得免乎、';
W._Isa37_12='我祖所灭之邦、若歌散、哈兰、利色、及居提拉撒之伊甸族、彼之诸神、曾救之乎、';
W._Isa37_13='哈马王、亚珥拔王、西法瓦音邑之王、希拿王、以瓦王、均安在哉、';
W._Isa37_14='希西家自使者手、接书读之、遂上耶和华室、展于耶和华前、';
W._Isa37_15='祷耶和华曰、';
W._Isa37_16='居基路伯上、万军之耶和华、以色列之上帝欤、天下万国、惟尔为上帝、天地为尔所造、';
W._Isa37_17='耶和华欤、侧耳而听、耶和华欤、启目而视、西拿基立遣使侮维生之上帝、请听其言、';
W._Isa37_18='耶和华欤、亚述列王毁灭列邦、荒其土地、诚有此事、';
W._Isa37_19='投其神于火、盖其神非神、乃木石、人手所造、故得而毁灭之、';
W._Isa37_20='我之上帝耶和华欤、拯我脱于其手、俾天下万国、咸知惟尔为耶和华、○';
W._Isa37_21='亚摩斯子以赛亚、遣人告希西家曰、以色列之上帝耶和华云、尔以亚述王西拿基立故、而祷于我、';
W._Isa37_22='耶和华指亚述王云、锡安之处子藐视尔、姗笑尔、耶路撒冷女向尔摇首、';
W._Isa37_23='尔所侮所谤者为谁、向谁扬尔声、高尔目、乃以色列之圣者也、';
W._Isa37_24='尔藉臣仆侮主、曰我率众车陟于山巅、至利巴嫩之深处、伐其香柏之高者、松木之美者、将入其境之极处、即腴壤之森林、';
W._Isa37_25='我已掘地而饮水、将以足掌涸竭埃及之河、';
W._Isa37_26='耶和华曰、尔岂未闻我于元始所为、上古所定、今则成之、使尔毁坚城为瓦砾、';
W._Isa37_27='故其居民力微、惊惶羞愧、如田草、如青蔬、如屋上之草、如未长之禾、';
W._Isa37_28='尔之居处、尔之出入、及向我之暴怒、我悉知之、';
W._Isa37_29='因尔向我暴怒、及尔狂傲之声、达于我耳、我必置钩于尔鼻、置勒于尔口、使循原途而返、';
W._Isa37_30='希西家乎、必有其征、今岁食田所自生者、明年食其所复生者、迨及三年、可稼可穑、植葡萄园、而食其果、';
W._Isa37_31='犹大家免难之遗民、必下盘根、而上结实、';
W._Isa37_32='将有遗民出自耶路撒冷、免难之人出自锡安山、万军之耶和华热中、必成斯事、';
W._Isa37_33='故耶和华指亚述王曰、彼必不至此城、不射一矢于彼、不执干至其前、不筑垒以攻之、';
W._Isa37_34='必循原途而返、不至此城、耶和华言之矣、';
W._Isa37_35='盖我为己、及我仆大卫故、必扞卫此城、以拯救之、○';
W._Isa37_36='维时、耶和华之使者出、在亚述营、击其人十八万五千、晨起视之、乃尸而已、';
W._Isa37_37='亚述王西拿基立遂去而返、居于尼尼微、';
W._Isa37_38='崇拜其神于尼斯洛庙时、其子亚得米勒与沙利色、以刃弑之、遁于亚拉腊地、其子以撒哈顿嗣位、';
