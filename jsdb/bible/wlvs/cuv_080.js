W._Isa1_1='犹大国乌西雅、约坦、亚哈斯、希西家、相继为王时、亚摩斯子以赛亚、所得论犹大与耶路撒冷之启示、○';
W._Isa1_2='天其听之、地其侧耳、盖耶和华言曰、我抚养诸子、而彼背逆我、';
W._Isa1_3='牛识其主、驴识主槽、惟以色列不识、我民不思、';
W._Isa1_4='噫、干罪之邦、负咎之民、作恶之辈、妄行之子、离弃耶和华、轻视以色列之圣者、疏而远之、';
W._Isa1_5='曷仍为逆、致复受挞、首尽病、心尽疲、';
W._Isa1_6='自顶至踵、体无完肤、惟创与瘀、及新伤痕、未合未裹、未润以油、';
W._Isa1_7='尔地荒芜、尔邑焚毁、尔之土壤、外人吞于尔前、为其倾覆、遂致荒凉、';
W._Isa1_8='锡安女见遗、犹葡萄园之庐、瓜田之舍、被围之邑、';
W._Isa1_9='如万军之耶和华、不为我侪少留遗民、则必若所多玛、犹蛾摩拉矣、○';
W._Isa1_10='尔所多玛之牧伯、其听耶和华之言、尔蛾摩拉之人民、侧耳聆我上帝之训、';
W._Isa1_11='耶和华曰、尔献祭品众多、与我何与、牡羊之燔祭、肥畜之脂膏、我已厌之、犊血羔血、与牡山羊之血、我不悦之、';
W._Isa1_12='尔来觐我、践我院宇、谁命之者、';
W._Isa1_13='虚有之礼物、勿复献之、馨香我所憎、月朔安息集会为可恶、作恶而守肃会、我不容之、';
W._Isa1_14='尔之月朔节期、我心恶之、以为重负、倦于担荷、';
W._Isa1_15='尔举手、我则掩目、尔多祷、我不俯听、尔手盈以血也、';
W._Isa1_16='尔其洗涤自洁、去尔恶行于我目前、';
W._Isa1_17='止息行恶、学习行善、寻求公义、惩治强暴、为孤子伸冤、为嫠妇辨屈、○';
W._Isa1_18='耶和华曰、尔曹其来、尔我互辩、尔罪虽丹如朱、将白如雪、虽红若绛、将白若毛、';
W._Isa1_19='如尔愿之而顺从、则可食地之美产、';
W._Isa1_20='如尔不愿而悖逆、则为刃所吞、耶和华口言之矣、○';
W._Isa1_21='噫、忠信之邑、变为妓矣、昔盈公正、义处其中、今则杀人者居焉、';
W._Isa1_22='尔银为滓、酒杂以水、';
W._Isa1_23='尔之牧伯悖逆、党于盗贼、好贿赂、索苞苴、不伸孤子之冤、不理嫠妇之讼、○';
W._Isa1_24='缘此、万军之主耶和华、以色列之能者曰、噫嘻、我将泄忿于我仇、报复于我敌、';
W._Isa1_25='措手于尔、尽链尔渣滓、悉去尔杂质、';
W._Isa1_26='复尔士师如初、谋臣如昔、厥后尔必称为公义之城、忠信之邑、';
W._Isa1_27='锡安必见赎以公、其归正者见赎以义、';
W._Isa1_28='悖逆与获罪者同亡、离弃耶和华者被灭、';
W._Isa1_29='尔必因所悦之橡而羞惭、为所择之园而愧怍、';
W._Isa1_30='盖尔必似枯叶之橡、无水之园、';
W._Isa1_31='强者如乱麻、所作如火星、相遇必焚、无人扑灭、';
W._Isa2_1='亚摩斯子以赛亚、所得论犹大与耶路撒冷之预言、○';
W._Isa2_2='越至末日、耶和华室之山必坚立、为众山之冠、超乎诸岭、万邦汇之、';
W._Isa2_3='众民将往而言曰、其来、我侪登耶和华之山、诣雅各上帝之室、彼将教我以其道、我将履于其途、盖法律自锡安而出、耶和华之言、由耶路撒冷而来、';
W._Isa2_4='彼将行鞫于列邦、解决于众民、俾其以剑制犁、以戈制镰、国不兴戎相攻、人不复习战、○';
W._Isa2_5='雅各家其来、共行于耶和华光辉之中、';
W._Isa2_6='盖尔民雅各家、充乎东方之俗、效非利士人为巫觋、且与异邦结盟、故尔弃之、';
W._Isa2_7='其地满以金银、货财无算、盈以马匹、车乘无数、';
W._Isa2_8='其地偶像充斥、崇拜己手所作、己指所造、';
W._Isa2_9='贱者屈、尊者降、尔勿赦之、';
W._Isa2_10='宜入于磐岩、匿于尘土、以避耶和华之威烈、及其赫赫之荣光、';
W._Isa2_11='是日也、人之高视必降、人之骄矜必卑、惟耶和华独见崇高、';
W._Isa2_12='盖万军之耶和华、将有一日临及骄矜者、狂傲者、自高者、降之为卑、';
W._Isa2_13='亦临及利巴嫩高大之香柏、巴珊之橡树、';
W._Isa2_14='暨诸崇山峻岭、';
W._Isa2_15='崇高之台榭、巩固之城垣、';
W._Isa2_16='他施之舟、可悦之物、';
W._Isa2_17='是日也、人之高志必降、人之骄矜必卑、惟耶和华独见崇高、';
W._Isa2_18='凡诸偶像、尽归消亡、';
W._Isa2_19='耶和华兴起震动大地之时、人将入于岩之窟、地之穴、以避耶和华之威烈、及其赫赫之荣光、';
W._Isa2_20='是日也、人之金银偶像、为崇拜而造者、必投之鼹鼠蝙蝠、';
W._Isa2_21='耶和华兴起、震动大地之时、人将入于岩之穴、磐之隙、以避耶和华之威烈、及其赫赫之荣光、';
W._Isa2_22='勿恃世人、彼之生气、仅在鼻中、何足算哉、';
W._Isa3_1='万军之主耶和华、将去耶路撒冷及犹大之梃与杖、即其所恃之粮、所赖之水、';
W._Isa3_2='除其勇士、战士、士师、先知、卜人、长老、';
W._Isa3_3='五十夫长、贵介、谋士、良工、术士、';
W._Isa3_4='我将使童稚为其长、孩提主其治、';
W._Isa3_5='人民相虐、邻里相残、少凌长、卑侮尊、';
W._Isa3_6='或在父家持其兄弟曰、尔有衣、可为我长、此倾覆者、归尔掌握、';
W._Isa3_7='维时、其人扬声言曰、我不为医、我家无粮无衣、不可立我为民长也、';
W._Isa3_8='耶路撒冷颓败、犹大倾覆、因其所言所行、逆耶和华、触厥威荣之目、';
W._Isa3_9='彼之容貌、自为之证、犹所多玛自著其罪、而不之掩、祸哉其人、自取其害、';
W._Isa3_10='宜语义者福矣、必食其行之果、';
W._Isa3_11='祸哉恶人、必遘凶殃、将依其手所为而受报也、';
W._Isa3_12='至于我民、童稚虐之、妇女治之、噫嘻我民、导者诱尔、毁尔蹊径、○';
W._Isa3_13='耶和华将起而辩论、立而审鞫斯民、';
W._Isa3_14='耶和华将诘其民长与牧伯曰、吞噬葡萄园者尔也、掠贫民之物、藏于尔室、';
W._Isa3_15='万军之主耶和华曰、尔曹压制我民、挫折贫人之面、果何为哉、○';
W._Isa3_16='耶和华又曰、锡安女骄傲、行而延颈、送目流盼、碎步袅娜、足音铿锵、';
W._Isa3_17='故主必使其顶结痂、耶和华必露其下体、';
W._Isa3_18='是日也、主必除其足钏之饰、及其髻网、月筓、';
W._Isa3_19='耳环、手钏、面帕、';
W._Isa3_20='冠巾、足链、文绅、香盒、符箓、';
W._Isa3_21='指环、鼻环、';
W._Isa3_22='吉服、长袍、帔肩、荷囊、';
W._Isa3_23='手镜、衵服、缠头之巾、被身之布、';
W._Isa3_24='以臭代香、以索代绅、以童首代重发、以麻布代华服、以烙印代姿容、';
W._Isa3_25='尔之丁男仆于锋刃、武士死于战陈、';
W._Isa3_26='邑门悲哀号啕、锡安女寂寞、而坐于地焉、';
W._Isa4_1='是日也、七妇持一男曰、我侪衣食自给、惟许我称以尔名、其洒我耻、○';
W._Isa4_2='是日也、耶和华之萌蘖、既美且荣、其地所产、于以色列免难者为嘉物、';
W._Isa4_3='凡遗于锡安、存于耶路撒冷、在耶路撒冷录于生籍者、得称为圣、';
W._Isa4_4='即在主藉公义之灵、毁灭之灵、涤锡安女之污、洗耶路撒冷之血时也、';
W._Isa4_5='耶和华必于锡安山遍地、及厥诸会、昼作云烟、夜烛火焰、盖荣光之上、将有覆帱、';
W._Isa4_6='且有幕为昼荫、以避暑热、又为庇所、以避飓风暴雨焉、';
W._Isa5_1='我为良友而歌、论其葡萄园曰、良友有园、在彼山冈、其地膏腴、';
W._Isa5_2='垦地除石、以葡萄之嘉种、植于其中、建台凿醡、冀结佳果、反生野果、';
W._Isa5_3='耶路撒冷居民、及犹大人欤、今可在我与葡萄园之间、辨其是非、';
W._Isa5_4='我于葡萄园所为者、又何加焉、冀结佳果、反生野果何也、';
W._Isa5_5='今我示尔、我葡萄园、何以处之、我必撤其篱、俾见吞噬、毁其垣、俾遭蹂躏、';
W._Isa5_6='使之荒芜、不治不锄、荆棘蒺藜滋长、命云不雨、';
W._Isa5_7='夫万军耶和华之葡萄园、即以色列家、其所悦之树、乃犹大人也、冀其公、反见暴虐、冀其义、反有哀号、○';
W._Isa5_8='增其第宅、广其田畴、致无隙地、独居于中、祸哉其人、';
W._Isa5_9='万军之耶和华附我耳曰、诚哉、许多第宅、将为荒芜、虽广且美、无人居之、';
W._Isa5_10='葡萄园三十亩、将产酒一罢特、谷种一贺梅尔、仅产谷一伊法、';
W._Isa5_11='夙兴纵饮醇醪、迨及昏夜、沉湎于酒、祸哉其人、';
W._Isa5_12='筵间备有琴瑟鼗笛、加之以酒、不顾耶和华之工、不思其手所作、';
W._Isa5_13='是以我民因无知而被虏、尊者饥困、庶民燥渴、';
W._Isa5_14='阴府大纵其欲、孔张厥口、彼之尊荣、与其众庶繁华、及宴乐者、俱陷于中、';
W._Isa5_15='贱者屈、尊者卑、目高者降、';
W._Isa5_16='惟万军之耶和华以公而崇高、维圣之上帝以义而见圣、';
W._Isa5_17='斯时羔羊啮刍、如在己苑、富厚者之荒田、旅人食其所产、○';
W._Isa5_18='以虚伪为绳引邪恶、如以曳车之索牵罪戾、祸哉其人、';
W._Isa5_19='彼曰、愿其速成厥功、俾我见之、愿以色列圣者所谋速临、俾我知之、';
W._Isa5_20='谓善为恶、谓恶为善、以光为暗、以暗为光、以苦为甘、以甘为苦、祸哉其人、';
W._Isa5_21='自视为智、自以为慧、祸哉其人、';
W._Isa5_22='勇于饮酒、能调醇醪、';
W._Isa5_23='受贿而义恶人、夺义人之义、祸哉其人、';
W._Isa5_24='故若禾稿焚于火、枯草销于焰、其根将朽、其花飞扬若尘、因其废弃万军耶和华之律、藐视以色列圣者之言、';
W._Isa5_25='故耶和华之烈怒、及于其民、伸手击之、山岳震动、尸如街衢之粪土、然其怒未息、其手尚伸焉、';
W._Isa5_26='彼将建纛、以招远邦、自地极而号召之、则疾趋而至、';
W._Isa5_27='其中无惫者、无踬者、不寝不寐、腰带弗解、履带弗断、';
W._Isa5_28='其矢既利、其弓悉张、马蹄如火石、车轮如旋风、';
W._Isa5_29='其吼若牝狮、其鸣若稚狮、咆哮攫食、曳之而去、莫之能救、';
W._Isa5_30='是日也、敌向之咆哮、若海涛澎湃、人望其地、则见幽暗艰苦、其光晦于密云、';
W._Isa6_1='乌西雅王崩之年、我见主坐于崇高之位、衣裾充满殿宇、';
W._Isa6_2='撒拉弗侍立其侧、各有六翼、以二翼蔽面、二翼覆足、二翼飞翔、';
W._Isa6_3='交相呼曰、圣哉、圣哉、圣哉、万军之耶和华、其荣充乎寰宇、';
W._Isa6_4='门阈之基、因呼者之声而震动、室盈以烟、';
W._Isa6_5='我曰、祸哉我也、亡矣、我乃唇秽之人、居于唇秽民中、而目睹大君、万军之耶和华也、';
W._Isa6_6='撒拉弗之一、飞而就我、手执爇炭、以钳取诸坛者、';
W._Isa6_7='著于我口、曰、斯著尔口、尔愆已除、尔罪巳赦矣、';
W._Isa6_8='我闻主声曰、予将谁遣、孰为我侪往、我曰、我在此、其遣我、';
W._Isa6_9='曰、往告斯民云、尔其听之而不悟、视之而不明、';
W._Isa6_10='使斯民心顽、耳聋、目瞆、免以目视、耳听、心悟、转移而得医焉、';
W._Isa6_11='我曰、主欤、将至何时、曰、迨诸邑荒凉、无有居者、室庐阒寂、田亩荒芜、';
W._Isa6_12='耶和华远徙其民、斯土遂极萧条、';
W._Isa6_13='假令其中尚存什一、亦被焚毁、若栗与橡、经伐留干、其干乃圣裔也、';
W._Isa7_1='当犹大王乌西雅孙、约坦子亚哈斯时、亚兰王利汛、以色列王、利玛利子比加、上攻耶路撒冷、不克、';
W._Isa7_2='或告大卫家曰、亚兰与以法莲结盟、王与众民、中心战栗、若林木为风所摇、○';
W._Isa7_3='耶和华谕以赛亚曰、尔与尔子施亚雅述、出迎亚哈斯于上沼之沟头、漂工田之大路、';
W._Isa7_4='谓之曰、尔其谨慎静谧、勿因此余烬、有烟之二炬、利汛亚兰、及利玛利子之烈怒、畏惧心怯、';
W._Isa7_5='亚兰与以法莲、及利玛利子、同谋害尔、';
W._Isa7_6='曰、我侪其往犹大、扰而破之、立他比勒子为王、';
W._Isa7_7='主耶和华曰、此谋不立、不成、';
W._Isa7_8=(null)
W._Isa7_9='盖亚兰之首为大马色、大马色之首为利汛、以法莲之首为撒玛利亚、撒玛利亚之首为利玛利子、六十五年之内、以法莲必败、不复为国、如尔弗信、则不坚立、○';
W._Isa7_10='耶和华又谕亚哈斯曰、';
W._Isa7_11='尔其求兆于尔上帝耶和华、或在深渊、或在高处、皆可、';
W._Isa7_12='亚哈斯曰、我不求之、不试耶和华、';
W._Isa7_13='以赛亚曰、大卫家、其听之、尔以劳人为细事乎、亦将劳我上帝乎、';
W._Isa7_14='主自以兆予尔、将有处女怀妊生子、命名以马内利、';
W._Isa7_15='彼将食酪与蜜、迨知弃恶择善、';
W._Isa7_16='盖此子未知弃恶择善之先、尔所疾之二王、其国为墟、';
W._Isa7_17='耶和华必使患难之日临尔、与尔民众、及尔父家、自以法莲叛离犹大、未有若此者、即亚述王为祸也、○';
W._Isa7_18='是日也、耶和华必号召埃及河流远界之蝇、与亚述地之蜂、';
W._Isa7_19='彼必咸至、集于荒谷、岩穴棘篱、与诸牧地、○';
W._Isa7_20='是日也、主以所赁河外之刀、即亚述王、薙其首足之毛、去其髭须、○';
W._Isa7_21='是日也、人畜犊一羊二、';
W._Isa7_22='因乳多而食酪、凡遗于境内者、食酪与蜜、○';
W._Isa7_23='是日也、昔有葡萄千株、值银一千之处、将生荆棘疾藜、';
W._Isa7_24='人执弓矢而至、因其地遍满荆棘蒺藜也、';
W._Isa7_25='凡邱阜之处、以锄治之者、因惧荆棘蒺藜、莫之敢往、第为牛牧羊践之区、';
W._Isa8_1='耶和华谕我曰、其取大简、以人通用之文、书玛黑珥沙勒哈施罢斯、';
W._Isa8_2='余召忠信之证、祭司乌利亚、与耶比利家子撒迦利亚记之、';
W._Isa8_3='于是我与先知妇同室、怀妊生子、耶和华谕我曰、命名玛黑珥沙勒哈施罢斯、';
W._Isa8_4='盖此子未识呼父呼母之先、大马色之货财、撒玛利亚所掠之物、被虏于亚述王、○';
W._Isa8_5='耶和华复谕我曰、';
W._Isa8_6='斯民厌弃西罗亚缓流之水、而悦利汛与利玛利之子、';
W._Isa8_7='故主必使亚述王、及其威势、如大河之水、汹涌涨溢、出川逾岸、';
W._Isa8_8='流入犹大、泛滥及项、以马内利欤、彼展其翼、遍于尔地、○';
W._Isa8_9='列邦欤、任尔喧哗、终归糜烂、远人欤、尔其倾听、任尔束腰、而遭糜烂、任尔束腰、而遭糜烂、';
W._Isa8_10='任尔共谋、终归无成、任尔发言、终必不立、因上帝偕我侪也、';
W._Isa8_11='耶和华持我、示我勿蹈斯民之途、';
W._Isa8_12='曰、斯民谓结盟、尔勿谓之、勿畏其所畏、勿视为可惧、';
W._Isa8_13='当以万军之耶和华为圣、为尔所畏所惧、';
W._Isa8_14='彼将为圣所、惟于以色列二家为踬石、为碍磐、于耶路撒冷居民为网罗、为机槛、';
W._Isa8_15='多人因之颠仆而见折、陷于机槛而被获、○';
W._Isa8_16='尔其束证词、缄法律、授我门人、';
W._Isa8_17='耶和华掩面于雅各家、我仍徯而望之、';
W._Isa8_18='我与耶和华所赐之子、为兆为征于以色列、乃由于居锡安山、万军之耶和华也、○';
W._Isa8_19='或谓尔曰、巫觋术士、其声绵蛮微细、尔其求之、夫民岂不当求其上帝乎、讵为生者求死者哉、';
W._Isa8_20='宜循法律与证词、若不依此而言、则不见晨光、';
W._Isa8_21='彼必艰苦饥饿、经历斯土、饥则烦躁、咒其君王、诅其上帝、';
W._Isa8_22='仰观于上、俯视于地、无非患难昏黑、及痛苦之幽暗、必被驱入晦冥矣、';
W._Isa9_1='昔受痛苦者、将免幽暗、上帝昔使西布伦与拿弗他利地受辱、后将使沿海之路、约但河外、列邦之境得荣、';
W._Isa9_2='处暗之民、得见大光、居阴翳之域者、有光照之、';
W._Isa9_3='尔昌厥民、而益其乐、彼乐于尔前、如获稼之欢、犹分赃之喜、';
W._Isa9_4='因其负重之轭、挞背之杖、暴者之梃、尔已折之、若于米甸之日、';
W._Isa9_5='战士鼓噪之时、所擐之甲、及沾血之衣、俱必为薪、火焚之柴、';
W._Isa9_6='盖有婴孩为我而生、有子锡予于我、其肩负荷国政、其名称为奇士、谋主、全能之神、恒久之父、和平之君、';
W._Isa9_7='其政治与和平、有加无已、在于大卫之位、治理其国、以公以义建立之、保定之、自今迄于永远、万军耶和华之热中、将成此焉、○';
W._Isa9_8='主发一言、及于雅各、临于以色列、';
W._Isa9_9='维此众庶、以法莲与撒玛利亚居民将知之、彼心骄气傲、曰、';
W._Isa9_10='砖既圮、我以凿石建之、桑既伐、我以香柏易之、';
W._Isa9_11='故耶和华起利汛之敌以攻之、并激其仇、';
W._Isa9_12='东有亚兰、西有非利士、张口吞噬以色列、然其怒未息、其手尚伸焉、○';
W._Isa9_13='斯民仍未转向击之者、不寻求万军之耶和华、';
W._Isa9_14='故一日之间、耶和华断以色列之首尾、棕枝与芦苇、';
W._Isa9_15='长者尊者、首也、传妄语之先知、尾也、';
W._Isa9_16='导民者诱入迷途、受导者沦胥以亡、';
W._Isa9_17='故主不悦其丁男、不恤其孤寡、因皆亵慢作恶、众口言妄、然其怒未息、其手尚伸焉、○';
W._Isa9_18='夫恶如火之燎、焚毁荆棘蒺藜、燃乎丛林、烟柱上腾、';
W._Isa9_19='因万军耶和华之震怒、斯土被毁、民如柴薪、不相顾恤、';
W._Isa9_20='有夺于右者而仍饥、有食于左者而不饱、各啮己臂之肉、';
W._Isa9_21='玛拿西吞噬以法莲、以法莲吞噬玛拿西、二者同攻犹大、然其怒未息、其手尚伸焉、';
W._Isa10_1='立不义之律、录乖戾之词、';
W._Isa10_2='屈枉贫乏、不予公断、夺我穷民之理、攘夺嫠妇、劫掠孤儿、祸哉其人、';
W._Isa10_3='当受罚之日、灾祸遥临、尔将何为、求拯济于何人、置货财于何处、';
W._Isa10_4='惟伏于被俘者之中、仆于见杀者之下、然其怒未息、其手尚伸焉、○';
W._Isa10_5='亚述为我震怒之梃、其手所持、乃我忿恚之杖、';
W._Isa10_6='我遣之攻亵慢之邦、令其击我所恚之民、虏之掠之、且蹂躏之、若街衢之泥涂、';
W._Isa10_7='惟其意不如是、其心不思此、乃欲肆行败坏、翦灭多邦、';
W._Isa10_8='曰、我之牧伯、非皆为王乎、';
W._Isa10_9='迦勒挪非若迦基米施乎、哈马非若亚珥拔乎、撒玛利亚非若大马色乎、';
W._Isa10_10='我手已及偶像之国、其雕像、越于耶路撒冷与撒玛利亚之偶像、';
W._Isa10_11='我所行于撒玛利亚、与其偶像者、岂不亦行于耶路撒冷、与其偶像乎、○';
W._Isa10_12='主于锡安山、及耶路撒冷、既毕乃事、必讨亚述王心骄之行为、目高之狂傲、';
W._Isa10_13='彼曰、我之所为、乃以己手之力、己心之智、我固聪慧、曾移列国之界、虏其货财、犹如强者倾覆居位之人、';
W._Isa10_14='我得列国之货财、若取诸巢、我略全地、若拾遗卵、无有鼓翼、启口鸣噪者也、○';
W._Isa10_15='夫斧岂对用斧而斫者自伐乎、锯岂对运锯者自矜乎、是犹梃运彼举之者、杖举夫非木者、';
W._Isa10_16='缘此、万军之主耶和华、将使肥者为瘠、其货财之下、如爇火而焚、';
W._Isa10_17='以色列之光为火、其圣者为焰、一日之间、毁其荆棘蒺藜、';
W._Isa10_18='爇其茂林腴田之荣华、身心俱灭、势如病者日渐衰颓、';
W._Isa10_19='其林遗木无几、童稚可记录之、○';
W._Isa10_20='是日也、以色列之遗民、与雅各家免难之人、不复恃击之者、惟诚赖以色列之圣者耶和华、';
W._Isa10_21='维彼遗民、即雅各之遗民、将归于大能之上帝、';
W._Isa10_22='以色列乎、尔民虽如海沙、而旋归者仅遗民耳、毁灭已定、由于公义之洋溢也、';
W._Isa10_23='盖万军之主耶和华、必行毁灭于全地、斯乃所预定焉、○';
W._Isa10_24='万军之主耶和华曰、我居锡安之民欤、虽亚述击尔以梃、加尔以杖、仿乎埃及、尔勿惧之、';
W._Isa10_25='历时无几、我息怒于尔、则迁怒而灭之、';
W._Isa10_26='万军之耶和华、将举鞭击彼、如昔于俄立磐击米甸人、将举梃击之、如昔于海击埃及人、';
W._Isa10_27='是日也、其负离乎尔肩、其轭释于尔项、厥轭见折、肥壮故也、○';
W._Isa10_28='敌至亚叶、过米矶仑、屯辎重于密抹、';
W._Isa10_29='越乎险隘、宿于迦巴、拉玛震惊、扫罗之基比亚人奔逃、';
W._Isa10_30='迦琳女乎、尔其大声而呼、莱煞人乎、尔其侧耳而听、哀哉亚拿突乎、';
W._Isa10_31='玛得米那奔溃、基柄居民逃匿、';
W._Isa10_32='是日驻军于挪伯、挥手向锡安女之山、即耶路撒冷之冈也、○';
W._Isa10_33='万军之主耶和华、必以威烈伐其枝、雄干见斫、高者降卑、';
W._Isa10_34='以铁斩其丛林、利巴嫩为力士所毁、';
W._Isa11_1='耶西之干、将生萌蘖、其枝结实、由于其根、';
W._Isa11_2='耶和华之神必临之、即智慧明哲之神、谋略才能之神、知识与寅畏耶和华之神也、';
W._Isa11_3='彼以寅畏耶和华为悦、不依目见而鞫、不依耳闻而拟、';
W._Isa11_4='秉公义以鞫贫乏者、持中正以拟世之谦卑者、以口杖击斯土、以唇气杀恶人、';
W._Isa11_5='义以束腰、信以束身、';
W._Isa11_6='狼与羔羊同居、豹与山羊同卧、稚狮与牛犊肥畜共处、幼童牵之、';
W._Isa11_7='牛熊同食、其子共伏、狮将啮刍若牛、';
W._Isa11_8='乳哺之婴、戏玩于蝮穴、方断乳者、置手于虺窟、';
W._Isa11_9='在我圣山、悉无伤害、盖知耶和华之知识、充乎寰区、若水弥漫于海、○';
W._Isa11_10='是日也、耶西之根、立为万民之纛、异邦归附、其驻跸之所、必有荣焉、○';
W._Isa11_11='是日也、主复举手、救其遗民、使自亚述、埃及、巴忒罗、古实、以拦、示拿、哈马、及诸海岛而归、';
W._Isa11_12='向列邦建纛、集以色列之被逐者、自地四极、聚犹大之离散者、';
W._Isa11_13='以法莲之妒必泯、犹大之敌必绝、以法莲不妒犹大、犹大不扰以法莲、';
W._Isa11_14='二国西击非利士之境、虏东方之民、加手于以东及摩押、亚扪族亦顺服焉、';
W._Isa11_15='耶和华将竭埃及海股、挥手河上、加以烈风、击之分为七川、使人著屦以涉、';
W._Isa11_16='俾归自亚述之遗民、得有大路、若以色列出埃及然、';
W._Isa12_1='是日也、尔将曰、耶和华欤、我称谢尔、昔尔怒我、今怒已息、且慰藉我、';
W._Isa12_2='上帝为我之拯救、我恃之而无恐、盖主耶和华、为我能力、为我歌颂、为我之拯救也、';
W._Isa12_3='尔曹将于拯救之泉、欣然汲水、';
W._Isa12_4='是日尔曰、当称谢耶和华、呼吁其名、宣其所为于列邦、称其名为崇高、';
W._Isa12_5='歌颂耶和华、因其所为烜赫、宜播扬于寰区、';
W._Isa12_6='锡安之居民欤、尔其大声欢呼、盖以色列之圣者、于尔中为大也、';
W._Isa13_1='亚摩斯子以赛亚、所见论巴比伦之预示、○';
W._Isa13_2='建纛童山、扬声挥手而招之、俾入显者之门、';
W._Isa13_3='我已命我所区别者、召我骄乐之杰士、以泄我忿、';
W._Isa13_4='山中喧哗、若民熙攘、诸国会集、厥声轰阗、万军之耶和华、核数军旅以战、';
W._Isa13_5='彼众来自远方、至自天涯、乃耶和华与其忿恚之具、尽灭斯土、○';
W._Isa13_6='尔其号泣、盖耶和华之日伊迩、殄灭自全能者而来、';
W._Isa13_7='故众手将弱、人心俱怯、';
W._Isa13_8='彼必惊惶、痛楚愁惨、其痛苦也、若临产之妇、相顾骇愕、面如火焰、';
W._Isa13_9='耶和华之日将至、其势残酷、具有忿恚震怒、以致斯土荒芜、罪人灭于其中、';
W._Isa13_10='天星列宿、其光不著、日出而暗、月不扬辉、';
W._Isa13_11='我必缘邪慝而罚斯世、因罪愆而惩恶人、止骄者之傲、抑暴者之高、';
W._Isa13_12='使人寡于兼金、较俄斐之精金尤少、';
W._Isa13_13='万军之耶和华忿恚震怒之日、我必使天震动、使地摇撼、离乎其所、';
W._Isa13_14='人如被逐之麀、无牧之羊、各归其族、各奔其地、';
W._Isa13_15='遇敌者必被刺、见执者亡于刃、';
W._Isa13_16='婴孩被掷而碎、彼所目击、其室见劫、其妻被玷、○';
W._Isa13_17='我激玛代人攻之、彼不视银为贵、不以金为悦、';
W._Isa13_18='其弓击杀少壮、不恤胎孕、其目不惜孩提、';
W._Isa13_19='巴比伦乃列国中之尊荣、迦勒底人所夸之华美、将若所多玛蛾摩拉、为上帝所倾覆、';
W._Isa13_20='永无人迹、代无居民、在此、亚拉伯人不张其幕、牧者不卧其羊、';
W._Isa13_21='野兽伏于斯、鸱鸮盈其室、鸵鸟栖止于斯、野羊踊跃于斯、';
W._Isa13_22='豺狼嗥于第宅、野犬鸣于华宫、其时伊迩、其日不延、';
