W._2Sa1_1='扫罗没后、大卫戮亚玛力人而归、居洗革拉二日、';
W._2Sa1_2='越至三日、有人自扫罗营来、其衣扯裂、其首蒙尘、诣大卫、伏地而拜、';
W._2Sa1_3='大卫曰、尔奚自、曰、自以色列营、逃遁而至、';
W._2Sa1_4='大卫曰、其事若何、请以告我、曰、民自陈而遁、仆毙者众、扫罗及其子约拿单亦死、';
W._2Sa1_5='大卫问来告之少者曰、扫罗及其子约拿单死、尔安知之、';
W._2Sa1_6='少者曰、吾偶于基利波山、见扫罗倚其枪、车骑追袭甚急、';
W._2Sa1_7='彼回顾见我、则呼我、我曰、我在此、';
W._2Sa1_8='曰、尔为谁、曰、亚玛力人也、';
W._2Sa1_9='曰、请立我侧而杀我、因我昏眩、而命犹存、';
W._2Sa1_10='吾知彼既倾覆、不能生活、遂立其侧而杀之、取其首上之冕、臂上之钏、携诣吾主、';
W._2Sa1_11='大卫遂裂己衣、从者亦然、';
W._2Sa1_12='为扫罗及其子约拿单、与耶和华之民、以色列家、哀悼哭泣、禁食至暮、以其陨于刃也、';
W._2Sa1_13='大卫谓来告之少者曰、汝籍何处、曰、我乃亚玛力旅人之子也、';
W._2Sa1_14='大卫曰、尔伸手杀耶和华之受膏者、何不惧乎、';
W._2Sa1_15='大卫召一少者曰、前攻之、遂击毙之、';
W._2Sa1_16='大卫曰、尔血归于尔首、尔口自证杀耶和华之受膏者、○';
W._2Sa1_17='大卫为扫罗及其子约拿单、作哀歌而悼之、';
W._2Sa1_18='其歌名曰弓歌、命教犹大人、载于雅煞珥纪、';
W._2Sa1_19='歌曰、以色列欤、尔之荣光灭于崇邱、英武者其亡乎、';
W._2Sa1_20='毋告于迦特、毋播于亚实基伦衢、恐非利士女欢欣、未受割者之女奏凯、';
W._2Sa1_21='基利波山欤、愿尔不霑雨露、无田可产祭品、盖英武者之干见污于彼、扫罗之干、如未受膏者之干然、';
W._2Sa1_22='饮见杀者之血、剖英武者之脂、约拿单之弓不却退、扫罗之剑不徒返、';
W._2Sa1_23='扫罗及约拿单、生时相爱相悦、没时亦弗相离、二人疾于鹰、强于狮、';
W._2Sa1_24='以色列女欤、尔其为扫罗哀哭、彼曾慨然衣尔以绛衣、加金饰于尔服、';
W._2Sa1_25='英武者其陨于陈乎、约拿单见杀于尔之崇邱、';
W._2Sa1_26='吾兄约拿单欤、我为尔悲伤、我悦尔殊甚、尔爱我之情奇异、深于爱妇女之情、';
W._2Sa1_27='英武者其陨乎、战具其亡乎、';
W._2Sa2_1='厥后、大卫询于耶和华曰、我往犹大之邑可否、耶和华曰、可、曰、当往何邑、曰、希伯仑、';
W._2Sa2_2='大卫遂往、其二妻、耶斯列女亚希暖、与曾适迦密人拿八之亚比该亦往、';
W._2Sa2_3='大卫率从者、及其眷聚咸至、居希伯仑诸邑、';
W._2Sa2_4='犹大人至、膏大卫为犹大族王、○';
W._2Sa2_5='或告大卫曰、葬扫罗者、乃基列雅比人也、大卫遣使诣基列雅比人曰、尔厚待尔主扫罗而葬之、愿耶和华锡嘏于尔、';
W._2Sa2_6='尔既行此、愿耶和华以仁慈诚实待尔、我亦报尔之恩、';
W._2Sa2_7='尔主扫罗既没、犹大族膏我为其王、尔当强乃手而奋勇、○';
W._2Sa2_8='扫罗军长尼珥子押尼珥、携扫罗子伊施波设济河、至玛哈念、';
W._2Sa2_9='立之为王、治基列、亚书利、耶斯列、以法莲、便雅悯、及以色列众、';
W._2Sa2_10='扫罗子伊施波设立为以色列王、时年四十、在位二年、惟犹大族从大卫、';
W._2Sa2_11='大卫在希伯仑为犹大族王、历七年有六月、○';
W._2Sa2_12='尼珥子押尼珥、及扫罗子伊施波设之臣仆、出玛哈念、至基遍、';
W._2Sa2_13='洗鲁雅子约押、及大卫之臣仆亦出、相遇于基遍池侧、一军坐池左、一军坐池右、';
W._2Sa2_14='押尼珥谓约押曰、任少者起而戏于我前、约押曰、可、';
W._2Sa2_15='遂起、各如其数而过、属便雅悯、及扫罗子伊施波设者十二人、大卫之仆从十二人、';
W._2Sa2_16='互相执首、以刃刺胁、彼此偕仆、故其处称曰希利甲哈素林、即在基遍、';
W._2Sa2_17='是日战势剧烈、押尼珥与以色列人、败于大卫之仆从前、';
W._2Sa2_18='有洗鲁雅三子、约押、亚比筛、亚撒黑在彼、亚撒黑足疾如野鹿、';
W._2Sa2_19='追袭押尼珥、不偏于左、不偏于右、';
W._2Sa2_20='押尼珥回顾曰、汝为亚撒黑乎、曰、是也、';
W._2Sa2_21='曰、尔其偏于左右、执一少者、夺其兵甲、惟亚撒黑仍追不舍、';
W._2Sa2_22='押尼珥曰、其偏之、不我追、奚使我击尔仆地、若然、我何面目、与尔兄约押相见、';
W._2Sa2_23='惟彼弗偏、于是押尼珥以枪??刺其腹、自后而出、遂仆而死、凡至其死所者、皆止焉、';
W._2Sa2_24='约押及亚比筛追押尼珥、至基亚相对之亚玛冈、在基遍野之道、时日入矣、';
W._2Sa2_25='便雅悯人咸集、从押尼珥、成为一队、立于冈巅、';
W._2Sa2_26='押尼珥呼约押曰、刃之吞人、永不已乎、岂不知终必有苦乎、民追兄弟、尔不止之、将至何时、';
W._2Sa2_27='约押曰、我指维生上帝而誓、如尔无言启衅、则民清晨已返、不追兄弟、';
W._2Sa2_28='于是约押吹角、民众乃止、不追以色列人、不复战鬬、';
W._2Sa2_29='押尼珥及其从者、终夜而行、经亚拉巴、济约但、越毕伦、至玛哈念、○';
W._2Sa2_30='约押追押尼珥而归、集其民众、大卫仆从少十九人、及亚撒黑、';
W._2Sa2_31='便雅悯人及押尼珥之从者、为大卫仆从所杀者、三百六十人、';
W._2Sa2_32='众舁亚撒黑、葬于父墓、在伯利恒、约押及从者、终夜而行、至希伯仑、时适黎明、';
W._2Sa3_1='扫罗家与大卫家、相战日久、大卫渐强、扫罗家渐弱、○';
W._2Sa3_2='大卫在希伯仑生子、长暗嫩、乃耶斯列女亚希暖所出、';
W._2Sa3_3='次基利押、乃曾适迦密人拿八之亚比该所出、三押沙龙、乃基述王达买女玛迦之子、';
W._2Sa3_4='四亚多尼雅、乃哈及之子、五示法提雅、乃亚比他之子、';
W._2Sa3_5='六以特念、乃大卫妻以格拉所出、此皆大卫在希伯仑所生者、○';
W._2Sa3_6='扫罗家与大卫家相战时、押尼珥在扫罗家自强、';
W._2Sa3_7='昔扫罗有妃利斯巴、爱亚之女也、伊施波设谓押尼珥曰、尔何与我父之妃同室、';
W._2Sa3_8='押尼珥闻言、怒甚、曰、我岂为犹大之犬首乎、我厚待尔父扫罗家、及其兄弟友朋、不以尔付于大卫手、今日乃以此妇罪我、';
W._2Sa3_9='耶和华曾与大卫誓、我必为大卫成其事、否则愿上帝罚我维倍、';
W._2Sa3_10='我必夺国于扫罗家、立大卫之位、治以色列及犹大、自但至别是巴、';
W._2Sa3_11='伊施波设畏押尼珥、不答一词、○';
W._2Sa3_12='押尼珥遣使见大卫曰、斯土属谁乎、又曰、尔与我约、我手必助尔、使以色列众悉归尔、';
W._2Sa3_13='曰、善、我与尔约、惟索一事、尔来见时、必携扫罗女米甲至、否则毋觌我面、';
W._2Sa3_14='大卫遣使见扫罗子伊施波设曰、以我妻米甲反我、即昔我以非利士人之阳皮一百所聘者、';
W._2Sa3_15='伊施波设遣使、自其夫拉亿子帕铁取之、';
W._2Sa3_16='夫随其后、且行且哭、偕至巴户琳、押尼珥谓之曰、归哉、乃归、○';
W._2Sa3_17='押尼珥曾与以色列长老相议曰、昔尔求大卫为尔王、';
W._2Sa3_18='今可行之、盖耶和华论大卫曰、我必藉我仆大卫手、拯我民以色列、脱于非利士人、及诸敌之手、';
W._2Sa3_19='押尼珥亦与便雅悯人言之、遂往希伯仑、以以色列及便雅悯家所愿者、告大卫、';
W._2Sa3_20='押尼珥与从者二十人、至希伯仑见大卫、大卫为之设筵、';
W._2Sa3_21='押尼珥谓大卫曰、我将启行、集以色列众、归我主我王、与尔立约、使尔随心所欲而王、大卫遣押尼珥、遂安然而去、';
W._2Sa3_22='约押及大卫之臣仆、侵敌而归、大获货财、时、押尼珥不与大卫共在希伯仑、已被遣安然而去、';
W._2Sa3_23='约押与其军旅既至、或告约押曰、尼珥子押尼珥来见王、而王遣之、彼安然而去矣、';
W._2Sa3_24='约押诣王曰、尔何所为、押尼珥来见、奚为遣之、而彼已去、';
W._2Sa3_25='尔知尼珥子押尼珥至此、乃欺尔也、欲窥尔之出入、与尔凡所为耳、';
W._2Sa3_26='约押既出、遂遣使追押尼珥、自西拉井携之返、而大卫不知也、';
W._2Sa3_27='押尼珥返希伯仑、约押引至邑门、佯欲私语、刺其腹、致之死、以报流弟亚撒黑血之仇、';
W._2Sa3_28='大卫闻之、曰、流尼珥子押尼珥之血、我与我国、在耶和华前、永无罪辜、';
W._2Sa3_29='愿归约押之首、与其父全家、愿约押家、或患白浊、或患癞疾、或扶杖而行、或陨没于刃、或乏食、历世不绝其人、';
W._2Sa3_30='约押及弟亚比筛戮押尼珥、因其于基遍战场、杀其弟亚撒黑故也、○';
W._2Sa3_31='大卫命约押与相从之众曰、裂衣束麻、哀悼于押尼珥前、大卫王随柩而行、';
W._2Sa3_32='葬押尼珥于希伯仑、王于墓旁大声而哭、民众亦哭、';
W._2Sa3_33='王悼押尼珥曰、押尼珥之死、可如庸人之亡乎、';
W._2Sa3_34='尔手未缚、尔足未桎、尔之陨没、犹人之亡于匪类也、民复哭之、';
W._2Sa3_35='日尚未入、民咸至、请大卫食饼、大卫誓曰、如日未入、而我食饼、或食他物、愿上帝罚我维倍、';
W._2Sa3_36='民见此、则悦、凡王所为、民皆悦之、';
W._2Sa3_37='当日以色列民众、咸知杀尼珥子押尼珥、非由于王、';
W._2Sa3_38='王谓臣仆曰、汝岂不知今日在以色列中、为牧伯为大人者陨没乎、';
W._2Sa3_39='我虽受膏为王、今犹荏弱、此洗鲁雅之子、逼我太甚、愿耶和华依恶人之恶而报之、';
W._2Sa4_1='扫罗子伊施波设闻押尼珥死于希伯仑、则丧胆、以色列众亦悚惶、';
W._2Sa4_2='扫罗子有队长二人、一名巴拿、一名利甲、皆便雅悯族、比录人临门子也、盖比录属便雅悯、';
W._2Sa4_3='昔比录人遁于基他音、至今仍旅于彼、○';
W._2Sa4_4='扫罗子约拿单有一子名米非波设、跛者也、昔扫罗及约拿单之音耗、自耶斯列传至时、子方五岁、媪抱之而遁、疾趋、子坠致跛、○';
W._2Sa4_5='一日比录人临门子利甲巴拿、于炎热时、至伊施波设家、值其午寝、';
W._2Sa4_6='入室、佯欲取麦、';
W._2Sa4_7='见伊施波设偃卧于床、则刺其腹而杀之、斩其首、取之而去、由亚拉巴道、终夜而行、';
W._2Sa4_8='携伊施波设之首、至希伯仑、见大卫王曰、尔敌扫罗索尔命、试观其子伊施波设之首在此、今日耶和华报我主我王之仇于扫罗、及其后裔、';
W._2Sa4_9='大卫谓之曰、我指赎我命脱诸难、维生之耶和华以誓、';
W._2Sa4_10='昔有人告我曰、扫罗已死、以为报嘉音、我执而戮之于洗革拉、此我为其报信音所加之赏也、';
W._2Sa4_11='况恶人入义者之室、杀之于床、我岂不讨其血于尔、绝尔于地乎、';
W._2Sa4_12='遂命少者戮之、断其手足、悬于希伯仑池侧、取伊施波设首、葬于希伯仑押尼珥之墓、';
W._2Sa5_1='以色列支派咸至希伯仑、见大卫曰、我乃尔之骨肉、';
W._2Sa5_2='昔扫罗为我王时、尔率以色列人出入、耶和华谓尔曰、尔必为我民以色列之牧、而作其君、';
W._2Sa5_3='以色列长老、咸至希伯仑见王、大卫王在希伯仑、于耶和华前与之立约、遂膏大卫为以色列王、';
W._2Sa5_4='大卫即位时、年三十、在位四十年、';
W._2Sa5_5='在希伯仑为犹大王、历七年有六月、在耶路撒冷为以色列及犹大王、历三十三年、○';
W._2Sa5_6='王及从者往耶路撒冷、攻斯土之耶布斯人、耶布斯人谓大卫曰、尔必不得入此、瞽者跛者必逐尔、意谓大卫不能入也、';
W._2Sa5_7='然大卫取锡安之保障、即大卫城、';
W._2Sa5_8='当日大卫曰、击耶布斯人者、其至水沟、击大卫中心所恶之跛者瞽者、故成谚曰、有彼瞽者跛者、人不能入其室、';
W._2Sa5_9='大卫居其保障、名之曰大卫城、在米罗之内、四周筑垣、';
W._2Sa5_10='大卫日渐昌大、万军之上帝耶和华偕之、○';
W._2Sa5_11='推罗王希兰遣使见大卫、携香柏及木工石工而至、为大卫建宫室、';
W._2Sa5_12='大卫乃知耶和华立之为以色列王、且为其民以色列振兴其国、○';
W._2Sa5_13='大卫至自希伯仑、在耶路撒冷又娶后妃、诞生子女、';
W._2Sa5_14='在耶路撒冷所生者、其名如左、沙母亚、朔罢、拿单、所罗门、';
W._2Sa5_15='益辖、以利书亚、尼斐、雅非亚、';
W._2Sa5_16='以利沙玛、以利雅大、以利法列、○';
W._2Sa5_17='非利士人闻大卫受膏为以色列王、咸至而索之、大卫闻之、乃入保障、';
W._2Sa5_18='非利士人既至、布于利乏音谷、';
W._2Sa5_19='大卫询于耶和华曰、我往攻非利士人可否、尔付之于我手乎、耶和华曰、往哉、我必付之于尔手、';
W._2Sa5_20='大卫遂至巴力毗拉心、击之于彼、则曰、耶和华破敌于我前、如水之冲流然、故其名地曰巴力毗拉心、';
W._2Sa5_21='敌遗其偶像、大卫与从者取之、○';
W._2Sa5_22='非利士人复至、布于利乏音谷、';
W._2Sa5_23='大卫询于耶和华、耶和华曰、毋往迎之、宜绕其后、于桑林相对之所攻之、';
W._2Sa5_24='闻桑杪有步履之声、则急往、盖耶和华先尔而行、击非利士军旅、';
W._2Sa5_25='大卫遵耶和华命、击非利士人、自迦巴至基色、';
W._2Sa6_1='大卫又集以色列中所简三万人、';
W._2Sa6_2='起而率之至巴拉犹大、欲舁上帝之匮、此匮乃以居基路伯上、万军之耶和华名而名者、';
W._2Sa6_3='取上帝之匮、载于新车、自山中亚比拿达室而出、亚比拿达之子乌撒亚希约御车、';
W._2Sa6_4='载匮自亚比拿达室而出、亚希约行于匮前、';
W._2Sa6_5='大卫与以色列家、舞蹈于耶和华前、以松木乐器、及琴瑟鼓钹锣作乐、';
W._2Sa6_6='至拿艮禾场、牛蹶、乌撒伸手扶上帝匮、';
W._2Sa6_7='耶和华怒乌撒、因其过而击之、遂死于上帝匮侧、';
W._2Sa6_8='耶和华击乌撒、大卫不悦、称其地曰毗列斯乌撒、至于今日、';
W._2Sa6_9='是日大卫畏耶和华、曰、耶和华之匮、何可至我所、';
W._2Sa6_10='故大卫不舁耶和华匮入大卫城、至于己所、乃转舁至迦特人俄别以东室、';
W._2Sa6_11='耶和华匮在迦特人俄别以东室三月、耶和华锡嘏于俄别以东、及其全家、';
W._2Sa6_12='或告大卫王曰、耶和华缘上帝之匮、锡嘏于俄别以东家、及凡所有、大卫遂往、欢然舁上帝匮、自俄别以东室、至大卫城、';
W._2Sa6_13='舁耶和华匮者既行六步、大卫献牛与肥犊各一、';
W._2Sa6_14='大卫衣枲圣衣、竭力舞蹈于耶和华前、';
W._2Sa6_15='大卫及以色列家欢呼吹角、舁耶和华匮而至、';
W._2Sa6_16='耶和华匮入大卫城时、扫罗女米甲自牖而窥、见大卫王踊跃舞蹈于耶和华前、中心鄙夷之、';
W._2Sa6_17='众舁耶和华匮而入、置于其所、在大卫所张之幕、大卫献燔祭及酬恩祭于耶和华、';
W._2Sa6_18='献祭已毕、则以万军之耶和华名、为民祝嘏、';
W._2Sa6_19='颁赐以色列众、无论男女、各得饼一方、肉一脔、葡萄干饼一方、民众乃归、○';
W._2Sa6_20='大卫归、为眷聚祝嘏、扫罗女米甲出迓曰、今日以色列王、何其荣哉、于臣仆之婢前露体、若鄙夫之无耻、';
W._2Sa6_21='大卫曰、我之为此、乃在耶和华前、彼简我超于尔父、及其全家、立我为其民以色列之君、故我必舞蹈于其前、';
W._2Sa6_22='今必更为鄙陋、自视卑贱、惟尔所言之婢、必尊崇我、';
W._2Sa6_23='扫罗女米甲至死无子、';
W._2Sa7_1='王居宫室、耶和华锡以绥安、得免四周诸敌之扰、';
W._2Sa7_2='王谓先知拿单曰、我居香柏之室、而上帝之匮乃在帐中、';
W._2Sa7_3='拿单曰、尔其从心所欲而行、盖耶和华偕尔、';
W._2Sa7_4='是夜耶和华谕拿单曰、';
W._2Sa7_5='往告我仆大卫曰、耶和华云、尔为我建室以居乎、';
W._2Sa7_6='我自导以色列族出埃及、至于今日、未尝居室、乃行于帷幕中、';
W._2Sa7_7='凡我与以色列人偕行之地、岂曾语所命牧我民以色列支派之一者曰、曷不为我建香柏之室乎、';
W._2Sa7_8='故当谓我仆大卫曰、万军之耶和华云、我自羊牢中、羊群后、取尔为我民以色列之君、';
W._2Sa7_9='尔之所往、我皆与偕、绝尔诸敌、将锡尔大名、如世间大人之名、';
W._2Sa7_10='我欲为我民以色列定一区域、而栽植之、使居己所、不复迁移、不复遭恶类之窘迫、有如畴昔、';
W._2Sa7_11='及我命士师治我民以色列时、我必使尔安居、得免诸敌之扰、且耶和华告尔、耶和华必为尔建立家室、';
W._2Sa7_12='迨尔之日已盈、与列祖偕眠、我必立尔所出之裔以嗣尔、巩固其国、';
W._2Sa7_13='彼将为我名建室、我必固其国位、历久弗替、';
W._2Sa7_14='我将为其父、彼将为我子、彼若作恶、我必以人之杖、世人之鞭责之、';
W._2Sa7_15='惟我仁慈不离之、如昔夺之于扫罗、即我为尔所弃者、';
W._2Sa7_16='尔家尔国必坚立、尔位必坚定、至于永远、';
W._2Sa7_17='拿单循此诸言、依此启示、告大卫、○';
W._2Sa7_18='大卫王入坐于耶和华前、曰、主耶和华欤、我何人斯、我家若何、尔乃导我至此乎、';
W._2Sa7_19='主耶和华欤、此于尔目、犹以为小、尔又言及尔仆之家、至于久远、主耶和华欤、此岂世人所常有乎、或作此亦为世人之例乎';
W._2Sa7_20='主耶和华欤、大卫更有何辞、盖尔洞悉尔仆、';
W._2Sa7_21='尔行此大事、乃践尔言、循尔志、使仆知之、';
W._2Sa7_22='耶和华上帝欤、惟尔为大、依我所闻、无可比拟、尔外无他上帝、';
W._2Sa7_23='地上何民、如尔民以色列、上帝亲往赎之、以为己民、而显己名、且为尔国、行大而可畏之事、驱逐列邦、及其诸神、于尔自埃及所赎之民前、';
W._2Sa7_24='尔立以色列民、永为尔民、尔耶和华为其上帝、';
W._2Sa7_25='耶和华上帝欤、尔论尔仆、与其家所言者、求尔坚固之、至于永远、如言而行、';
W._2Sa7_26='愿人永尊尔名为大、曰、万军之耶和华、乃治以色列之上帝、尔仆大卫之家、必坚立于尔前、';
W._2Sa7_27='万军之耶和华、以色列之上帝欤、既启示尔仆曰、我必为尔建立家室、故尔仆敢以此而求、';
W._2Sa7_28='主耶和华欤、尔乃上帝、所言真实、以此福许尔仆、';
W._2Sa7_29='今愿锡嘏于尔仆家、俾永存于尔前、主耶和华欤、尔既言之、愿尔仆家永享尔福、';
W._2Sa8_1='厥后、大卫击非利士人服之、夺京都之权于其手、';
W._2Sa8_2='又击摩押、使其人伏地、以绳量度、杀戮者二绳之长、生存者一绳有奇、摩押人遂服役于大卫、而纳贡焉、';
W._2Sa8_3='琐巴王利合子哈大底谢、往河欲恢复其权时、大卫击之、';
W._2Sa8_4='虏其骑兵一千七百、步卒二万、御车之马、则断其筋、惟存百乘之马、';
W._2Sa8_5='大马色之亚兰人、来助琐巴王哈大底谢、大卫击杀其人二万二千、';
W._2Sa8_6='大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、';
W._2Sa8_7='大卫夺哈大底谢臣仆之金盾、携至耶路撒冷、';
W._2Sa8_8='又自属哈大底谢之比他比罗他二邑、取铜甚多、';
W._2Sa8_9=(null)
W._2Sa8_10='哈大底谢屡与哈马王陀以战、陀以闻大卫击败哈大底谢全军、遂遣子约兰见大卫王问安、为之祝嘏、约兰携金银铜诸器、';
W._2Sa8_11='大卫王区别此物、献于耶和华、与曩昔所献降国之金银同、';
W._2Sa8_12='即自亚兰、摩押、亚扪、非利士、亚玛力诸族、及琐巴王利合子哈大底谢所获之物、';
W._2Sa8_13='大卫于盐谷、击杀亚兰人一万八千而归、得其名誉、';
W._2Sa8_14='置戍于以东全国、以东人咸服役于大卫、大卫无论何往、耶和华使之获胜、○';
W._2Sa8_15='大卫为以色列全族之王、为其民众施行公义、';
W._2Sa8_16='洗鲁雅子约押为军长、亚希律子约沙法为史官、';
W._2Sa8_17='亚希突子撒督、与亚比亚他子亚希米勒为祭司、西莱雅为缮写、';
W._2Sa8_18='耶何耶大子比拿雅统辖基利提人、比利提人、大卫众子为相、';
