W._Col1_1='由上帝旨、为耶稣基督使徒保罗、与兄弟提摩太、';
W._Col1_2='书达歌罗西众圣徒之忠诚兄弟、在基督中者、愿恩惠平康、由我父上帝归尔、○';
W._Col1_3='我侪恒为尔祈祷、谢上帝我主耶稣基督之父、';
W._Col1_4='盖闻尔于基督耶稣之信、及向诸圣徒之爱、';
W._Col1_5='因尔有望存之于天、即尔昔于福音之真道所闻者、';
W._Col1_6='此已及尔、亦犹遍及天下、结实而增益、与在尔中无异、自尔闻之之日、而诚知上帝恩也、';
W._Col1_7='如尔学于我所爱之同仆以巴弗、彼缘我侪为基督忠役、';
W._Col1_8='且以尔由圣神之爱告我、○';
W._Col1_9='故我侪自闻之之日、为尔祈祷不已、俾尔充诸灵智灵识、洞悉其旨、';
W._Col1_10='致所行合乎主、尽悦其意、于诸善工结实、于识上帝增益、';
W._Col1_11='又依其有荣之权力、以诸能益尔能、俾于诸事、久耐、恒忍、喜乐、';
W._Col1_12='且谢天父、使我侪堪与诸圣徒、同得光明之业、';
W._Col1_13='彼已拯我脱夫幽暗之权、迁于爱子之国、';
W._Col1_14='我侪由之得赎、即罪得赦也、';
W._Col1_15='彼乃莫能见之上帝像、为凡受造者之首生、';
W._Col1_16='盖万有本之而造、在天在地、有形无形、或位或权、或执政者、或有能者、皆由之而造、且归之焉、';
W._Col1_17='彼先万有、万有本之而立、';
W._Col1_18='教会乃身、彼为首、为元始、自死而首生、致为万事倡、';
W._Col1_19='盖父喜以诸丰盛寓于其中、';
W._Col1_20='且由之使万有复和于己、乃以其十架之血而致和、在地在天者皆然、';
W._Col1_21='夫尔素以恶行、为异为敌于心、';
W._Col1_22='今因其身之死、致尔复和、维圣、无疵、无咎、荐于其前、';
W._Col1_23='惟在尔恒于信、植基而固之、不移乎尔所闻福音之望、即宣于天下万人、我保罗为其役者也、○';
W._Col1_24='今我缘尔受苦则喜、且为基督之身即教会、以我身补基督患难之不足耳、';
W._Col1_25='我已立为教会之役、乃依上帝为尔所授之职、遍宣其道、';
W._Col1_26='即历世历代所隐之奥秘、而今显于圣徒者、';
W._Col1_27='上帝乐以此奥秘之荣之富、示之异邦、即基督在尔衷、为有荣之望也、';
W._Col1_28='我侪宣之、以诸智劝人训人、俾得荐之、完全于基督中、';
W._Col1_29='我亦为此勤劳、依上帝之功用而尽力、乃以其大能行于我衷者焉、';
W._Col2_1='盖我欲尔知、我为尔与在老底嘉之人、及凡未觌我面者、如何尽力、';
W._Col2_2='俾其心受慰、以爱相联、颖悟充实而致富有、克知上帝之奥秘、即基督也、';
W._Col2_3='凡智慧知识之宝藏、皆韫于彼、';
W._Col2_4='我言此、免人以巧言诱尔、';
W._Col2_5='盖我身虽暌违、心则偕尔、喜见尔笃信基督、秩然有序也、○';
W._Col2_6='尔既承受主基督耶稣、亦宜由之而行、';
W._Col2_7='且于彼也、深根而建造、坚立于信、如尔昔所受之教、而溢于祝谢焉、○';
W._Col2_8='慎之哉、勿为人之理学虚诬所虏、即依人之遗传、世之小学、不依基督也、';
W._Col2_9='盖上帝性体之充盛、悉寓其身、';
W._Col2_10='彼为诸政诸权之首、尔曹亦由之而得充盛、';
W._Col2_11='且于彼受割、非以手所行者、乃由基督之割、而革情欲之身、○';
W._Col2_12='盖以洗礼与之同葬、亦与之同起、由于信上帝之功用、即自死而起之者也、';
W._Col2_13='尔曹素以愆尤、与未割之情欲而死、上帝亦使尔曹与彼同苏、悉赦尔之愆尤、';
W._Col2_14='涂抹绳我之券、即所载诸仪文以敌我者也、于焉除之、钉之十架、';
W._Col2_15='且虏诸政诸权、明徇于众、而奏凯焉、○';
W._Col2_16='是以勿因饮食、节期、月朔、安息日、被人拟议、';
W._Col2_17='此皆后事之影、其形乃属基督、';
W._Col2_18='勿容人以故作谦卑、崇拜天使、夺尔之赏、彼拘于己见、徇其情欲而自矜、';
W._Col2_19='不固持元首、夫元首、乃全体所由、以节以维、而得资助联络、以上帝之长而长也、○';
W._Col2_20='尔曹既与基督同死、以绝世之小学、胡为从乎世、服于仪文乎、';
W._Col2_21='如谓勿执、勿尝、勿扪、';
W._Col2_22='是皆依人所命所教、用之必败、';
W._Col2_23='似有智慧之名、实以私意崇拜、故作谦卑、刻苦其身、究无所益、以克形躯之餍也、';
W._Col3_1='尔曹既与基督同起、宜求上焉者、即基督所在、坐上帝右、';
W._Col3_2='故所志者、宜在上、勿在下、';
W._Col3_3='盖尔已死、尔之生与基督共藏于上帝、';
W._Col3_4='基督为我之生、及其显著、尔亦将共显于荣中、○';
W._Col3_5='故当灭尔在地之肢体、即淫乱、污秽、邪情、恶欲、及贪婪、夫贪婪与拜像一也、';
W._Col3_6='缘此、上帝之怒、临诸悖逆之人、';
W._Col3_7='尔曹昔生于斯、亦尝出入其间、';
W._Col3_8='今宜去一切忿怒、暴戾、很毒、谤讟、秽言、';
W._Col3_9='彼此勿诳、以尔已脱旧人与其行、';
W._Col3_10='而衣新人、乃日新以致知、依造之者之像、';
W._Col3_11='在彼无分希利尼、犹太、割与不割、夷人、狄人、为奴、自主、惟基督为万有于万有之中也、○';
W._Col3_12='尔乃上帝所选、圣而见爱者、故宜存矜悯之心、仁慈、谦逊、温柔、恒忍、';
W._Col3_13='傥彼此有衅、则宜相容、相恕、如主恕尔然、';
W._Col3_14='此外尚以仁爱、乃完全之维系也、';
W._Col3_15='俾基督之和、主于尔心、尔为此蒙召为一体、亦宜感谢、';
W._Col3_16='当以基督之道充实尔衷、智慧俱备、以诗、以歌、以灵赋、相教相戒、中心感恩、以颂上帝、';
W._Col3_17='凡所言所行、悉宜以主耶稣名为之、且由之谢父上帝焉、○';
W._Col3_18='妇宜服夫、是乃宗主所宜也、';
W._Col3_19='夫宜爱妇、勿苛遇之、';
W._Col3_20='子女宜凡事顺尔父母、是乃宗主见悦者也、';
W._Col3_21='父勿激子女、恐其气馁、';
W._Col3_22='仆宜凡事顺尔形躯之主、非以目前之服役、如取悦于人者、惟专诚畏主焉、';
W._Col3_23='凡所为者、皆宜由心而行、如向主、非向人、';
W._Col3_24='盖知嗣业之赏、由主而得、尔所事者、主基督也、';
W._Col3_25='夫行非义者、必反受非义、而无所偏视也、';
W._Col4_1='主宜以公平待仆、知在天尔亦有主也、○';
W._Col4_2='祈祷惟恒、于此儆醒而感谢、';
W._Col4_3='且为我侪祈祷、俾上帝辟道之门、得言基督之奥秘、我为此而受缧绁也、';
W._Col4_4='令我阐发之、如所当言、';
W._Col4_5='尔于外人、当以智而行、光阴是惜、原文作补赎光阴';
W._Col4_6='言惟温和、如调以盐、则知所以应对人矣、○';
W._Col4_7='凡我之事、推基古将告尔、彼乃可爱之兄弟、于主为忠信之役、与我同为仆者、';
W._Col4_8='缘此、我遣之就尔、俾知我事、且慰尔心、';
W._Col4_9='并偕阿尼西母、彼乃忠信可爱之兄弟、尔之同侪也、二人将以斯地之事、悉告于尔、○';
W._Col4_10='我同囚之亚里达古、及巴拿巴之甥马可、俱问尔安、论此马可、尔已受命、彼若就尔、当接纳之、';
W._Col4_11='并有耶数、又名犹十都者、亦问尔安、是皆受割者、惟此三人为上帝国与我同劳、而慰我心焉、';
W._Col4_12='尔之同侪、基督耶稣之仆以巴弗、问尔安、彼恒为尔竭力祈祷、使尔树立成全、得悉上帝之旨、';
W._Col4_13='彼为尔曹、及在老底嘉希拉波立之众、厥劳甚多、我可为之证也、';
W._Col4_14='可爱之医士路加、及底马问尔安、';
W._Col4_15='尔宜问在老底嘉诸兄弟、与宁法及其家中之会安、';
W._Col4_16='此书既读于尔中、亦令读于老底嘉之会、而尔亦读来自老底嘉之书、';
W._Col4_17='寄语亚基布、慎其所受于主之职而尽之、○';
W._Col4_18='我保罗手书问尔安、宜念我之缧绁、愿恩惠偕尔焉、';
