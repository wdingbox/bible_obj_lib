W._Deu1_1='此乃摩西宣于以色列众之言、在约但东之旷野、疏弗相对之亚拉巴、巴兰陀弗拉班哈洗录底撒哈之间、';
W._Deu1_2='自何烈启行、经西珥山、至加低斯巴尼亚、历程十有一日、';
W._Deu1_3='四十年十一月朔、摩西遵耶和华命、悉谕以色列人、';
W._Deu1_4='时、摩西已戮居希实本之亚摩利王西宏、并在以得来、戮居亚斯他录之巴珊王噩、';
W._Deu1_5='在约但东摩押地、始宣此律、曰、';
W._Deu1_6='昔在何烈、我上帝耶和华谕我侪云、尔居此山已久、';
W._Deu1_7='当启行、改道至亚摩利山地、与附近之处、亚拉巴、山地、洼地、南土、沿海一带、迦南地、利巴嫩、抵伯拉大河、';
W._Deu1_8='昔耶和华誓以斯土、锡尔祖亚伯拉罕以撒雅各、及其苗裔、今地具在尔前、可入而据之、○';
W._Deu1_9='当时我告尔曰、我不能独负尔任、';
W._Deu1_10='尔上帝耶和华使尔昌炽、今尔如天星之多、';
W._Deu1_11='愿尔祖之上帝耶和华、更增尔数千倍、循其所许、锡嘏于尔、';
W._Deu1_12='尔之繁剧、尔之重负、尔之争竞、我焉能独任、';
W._Deu1_13='当循尔之支派、简众所识之明哲练达人、我立之为尔长、';
W._Deu1_14='尔曹对曰、尔所言者、我侪行之、善也、';
W._Deu1_15='我遂于尔支派为首者中、简众所识之明哲人、依尔支派、立之为长、即千夫长、百夫长、五十夫长、十夫长、及有司、';
W._Deu1_16='当时我命尔士师曰、尔听讼、或人与宗族、或人与宾旅、当秉公以行鞫、';
W._Deu1_17='鞫时、毋行偏视、无论贵贱、必听其词、不可畏人、盖鞫事属上帝也、事遇难断、则呈我听之、';
W._Deu1_18='彼时我以尔所当行者、悉谕于尔、○';
W._Deu1_19='厥后、我侪遵我上帝耶和华命、自何烈启行、经历旷野、大而可畏、尔所目睹、道由亚摩利山地、至加低斯巴尼亚、';
W._Deu1_20='我告尔曰、尔已至亚摩利山地、即我上帝耶和华所赐我者、';
W._Deu1_21='试观尔上帝耶和华备斯土于尔前、当循尔祖之上帝耶和华言、前往据之、毋惧毋怯、';
W._Deu1_22='尔众诣我曰、不如先遣人为我窥其地、返而告我、当行何道、将至何邑、';
W._Deu1_23='斯事我视为善、简人十二、支派各一、';
W._Deu1_24='遂启行登山、至以实各谷探之、';
W._Deu1_25='取其土产、携至我所、复我曰、我上帝耶和华所赐我者、肥美之地也、';
W._Deu1_26='乃尔不愿前往、逆尔上帝耶和华之命、';
W._Deu1_27='在幕中兴怨言曰、耶和华憾我、故导我出埃及、付于亚摩利人之手、以歼灭我、';
W._Deu1_28='我将何往、我同侪使我丧胆、言斯土之民、较我修伟、城垣广大巩固、高可参天、且见亚衲族在彼、';
W._Deu1_29='我告尔曰、毋惧、毋畏之、';
W._Deu1_30='尔上帝耶和华为尔先导、必为尔战、如昔行于埃及、尔所目击者然、';
W._Deu1_31='又在旷野、由尔所经之道、至于此地、尔上帝耶和华保抱尔、如人之保抱其子、为尔所见、';
W._Deu1_32='然在此事、尔不信尔上帝耶和华、';
W._Deu1_33='彼为尔先导、择张幕之所、夜以火、昼以云、示尔当行之道、';
W._Deu1_34='耶和华闻尔言、怒而誓曰、';
W._Deu1_35='昔我誓以沃壤赐尔祖、此恶世之人、必无一得见者、';
W._Deu1_36='惟耶孚尼子迦勒专从耶和华、必得见之、其所履之地、我将赐之、及其子孙、';
W._Deu1_37='耶和华缘尔故、亦怒我曰、尔亦不得入此地、';
W._Deu1_38='惟侍尔者、嫩之子约书亚得入、当坚厥志、彼必使以色列人据有斯土、';
W._Deu1_39='尔之幼稚、所言必被虏者、尔之子女、不能别善恶者、必得入之、我将赐彼、使之据有其地、';
W._Deu1_40='惟尔当由红海之道、而入旷野、';
W._Deu1_41='尔曹对曰、我获罪于耶和华、愿遵我上帝耶和华命、前往以战、于是各佩军器、急欲入山、';
W._Deu1_42='耶和华命我告民曰、毋往、毋战、恐败于敌、盖我不在尔中、';
W._Deu1_43='我以告尔、尔不听从、违耶和华命、擅自登山、';
W._Deu1_44='居山之亚摩利人、出而攻尔、追尔、势若蜂拥、自西珥击尔、至何珥玛、';
W._Deu1_45='尔曹乃返、哭于耶和华前、耶和华不为侧耳、不听尔声、';
W._Deu1_46='于是尔居加低斯、积有多日、';
W._Deu2_1='厥后、我侪遵耶和华命、启行旋返、由红海之道、而入旷野、绕西珥山多日、';
W._Deu2_2='耶和华谕我曰、';
W._Deu2_3='尔绕此山已久、可转而北行、';
W._Deu2_4='宜谕民曰、尔同族以扫子孙、居西珥山、尔过其境、彼必畏惧、尔其慎之、';
W._Deu2_5='勿与之争、其地即容一足之区、我不尔予、盖我已将西珥山赐以扫为业、';
W._Deu2_6='尔必以金、购粮而食、购水而饮、';
W._Deu2_7='盖尔上帝耶和华、于尔凡百所为、锡嘏于尔、彼知尔行于大野、偕尔历四十年、尔无所缺、';
W._Deu2_8='于是我侪离我同族、即以扫子孙、居于西珥山者、由亚拉巴之道、及以拉他以旬迦别、转向摩押旷野而行、○';
W._Deu2_9='耶和华谕我曰、勿扰摩押、勿与之战、其地我不尔予、盖我已将亚珥赐罗得子孙为业、';
W._Deu2_10='昔以米族居彼、其民众多、躯干修伟、如亚衲族然、';
W._Deu2_11='斯民与亚衲族、同为利乏音族、摩押人称之为以米族、';
W._Deu2_12='昔何利人居西珥、以扫子孙灭之、继居其地、如以色列人所行于耶和华赐以为业之地者然、';
W._Deu2_13='耶和华亦谕我曰、今起、渡撒烈溪、我侪遂渡之、';
W._Deu2_14='自离加低斯巴尼亚、至渡撒烈溪时、历三十有八年、斯时也、此代武士俱绝于营中、如耶和华所誓之言、';
W._Deu2_15='盖耶和华攻之、使尽灭于营中、○';
W._Deu2_16='民中武士、既已尽灭、';
W._Deu2_17='耶和华谕我曰、';
W._Deu2_18='今日尔经摩押边隅之亚珥、';
W._Deu2_19='近亚扪族、勿扰之、勿与战、其地我不尔予、盖我已赐罗得子孙为业、';
W._Deu2_20='斯土亦属利乏音、昔为利乏音族所居、亚扪人称之为散送冥、';
W._Deu2_21='其民众多、躯干修伟、如亚衲族然、耶和华灭之于亚扪人前、使继居其地、';
W._Deu2_22='如为以扫子孙、居西珥者、灭何利人于其前、使继居其地、以至今日、';
W._Deu2_23='又有亚卫人村居、延及迦萨、迦斐托人出而灭之、继居其地、';
W._Deu2_24='耶和华亦谕我曰、尔起前往、度亚嫩谷、我以亚摩利人希实本王西宏、及其土地、付于尔手、可与之战、肇业于斯、';
W._Deu2_25='自今日始、我使天下万民、缘尔而惧、彼闻尔名、无不战栗憯怛、○';
W._Deu2_26='摩西曰、我自基底莫野、遣使往见希实本王西宏、以和好之言告之云、';
W._Deu2_27='请容我经尔地、必由大道、不偏于左、不偏于右、';
W._Deu2_28='尔受我金、鬻我以粮、给我以水、第容我过尔境、';
W._Deu2_29='待遇我侪、若居西珥之以扫子孙、居亚珥之摩押人所为、迨我渡约但、至我上帝耶和华赐我之地、';
W._Deu2_30='乃希实本王西宏、不容我过其境、盖尔上帝耶和华使其心志顽梗、致付尔手、有如今日、';
W._Deu2_31='耶和华又谕我曰、我今以西宏及其地、始付于尔、据以为业、';
W._Deu2_32='西宏率其民众、出而攻我、战于雅杂、';
W._Deu2_33='我上帝耶和华付之于我、我遂击之、爰及其子与民、';
W._Deu2_34='取其诸邑、歼灭居民、暨厥妇孺、靡有孑遗、';
W._Deu2_35='惟彼牲畜、与诸邑之财物、为我所得、';
W._Deu2_36='自亚嫩谷滨之亚罗珥、及谷中之邑、至于基列、无一崇高之城、不为我所拔者、我上帝耶和华、尽付于我矣、';
W._Deu2_37='惟亚扪人之境、即沿雅博溪之地、山中之邑、凡我上帝耶和华所禁者、尔未近之、';
W._Deu3_1='我侪转由巴珊之道、巴珊王噩、率其民众咸出、与我战于以得来、';
W._Deu3_2='耶和华谕我曰、毋畏之、彼及其民与地、我悉付于尔手、尔待之、如昔待居希实本之亚摩利王西宏然、';
W._Deu3_3='于是我上帝耶和华、以巴珊王噩及其民、付于我手、我击之、至无所遗、';
W._Deu3_4='取其诸邑、无邑不为我侪所得、邑凡六十、乃亚珥歌伯全境、即噩之国巴珊也、';
W._Deu3_5='诸邑俱有高垣、与门及楗、此外无垣之乡里甚众、';
W._Deu3_6='我灭其邑、歼厥居民、及其妇孺、如昔行于希实本王西宏者然、';
W._Deu3_7='惟彼牲畜、与邑中财物、为我所得、';
W._Deu3_8='当时我自约但东、亚摩利二王之手、取其土地、自亚嫩谷、至黑门山、';
W._Deu3_9='黑门山、西顿人称为西连、亚摩利人称为示尼珥、';
W._Deu3_10='其平原诸邑、基列全地、巴珊全地、以及撒迦与以得来、乃噩之国、巴珊之邑、悉为我取、';
W._Deu3_11='利乏音族所存者、惟巴珊王噩、其床以铁为之、长九肘、广四肘、以人肘为度、今在亚扪人之拉巴邑、';
W._Deu3_12='时、我侪既得斯土、自亚嫩谷滨之亚罗珥、及基列山之半、与其诸邑、我以之予流便族、迦得族、';
W._Deu3_13='基列余地、及噩之国巴珊全地、亚珥歌伯四境、我以之予玛拿西支派之半、巴珊昔称为利乏音地、';
W._Deu3_14='玛拿西裔睚珥、得亚珥歌伯四境、至基述玛迦二族之界、依其名、称巴珊为哈倭特睚珥、以至今日、';
W._Deu3_15='我以基列予玛吉、';
W._Deu3_16='自基列至亚嫩谷、以谷中为界、抵亚扪界之雅博溪、';
W._Deu3_17='及亚拉巴、沿约但河之地、自基尼列、至亚拉巴之盐海、并毗斯迦山麓以东之地、悉以予流便族、迦得族、○';
W._Deu3_18='时、我命尔曰、尔上帝耶和华、既以斯土锡尔为业、尔之勇士、必皆执兵、先尔兄弟以色列人而往、';
W._Deu3_19='我知尔牲畜众多、尔之妻孥牲畜、可留于我予尔之邑、';
W._Deu3_20='迨尔兄弟于约但西、得尔上帝耶和华所锡之地、而享安息、与尔无异、后则返我予尔为业之地、';
W._Deu3_21='我又命约书亚曰、尔上帝耶和华所行于二王者、尔悉目击、今尔所往诸国、耶和华亦如是待之、';
W._Deu3_22='毋畏之、盖为尔战者、尔上帝耶和华也、○';
W._Deu3_23='时、我祈耶和华曰、';
W._Deu3_24='主耶和华欤、尔以大威大能、显示尔仆、在天在地、尚有何神、能为尔所为、行尔所行大能之事乎、';
W._Deu3_25='求尔容我渡约但、观河西之美地佳山、及利巴嫩、';
W._Deu3_26='惟耶和华缘尔曹故怒我、不允我所求、谕我曰、如是足矣、勿以此事、再言于我、';
W._Deu3_27='尔可登毗斯迦巅、向东西南北而瞻望、以目观之、不得渡约但、';
W._Deu3_28='当命约书亚、勖之壮之、因其必率斯民而渡、俾承尔所将见之地、';
W._Deu3_29='我侪遂居伯毗珥相对之谷中、';
W._Deu4_1='以色列人欤、我今教尔遵守之典章律例、宜听从之以得生、尔祖之上帝耶和华赐尔之地、可入而承之、';
W._Deu4_2='我所谕尔之言、不可增、亦不可减、惟遵尔上帝耶和华之诫命、我所谕尔者、';
W._Deu4_3='耶和华缘巴力毗珥所行之事、乃尔目击、凡从巴力毗珥者、尔上帝耶和华已灭之于尔中、';
W._Deu4_4='惟尔附尔上帝耶和华者、迄今尚存、';
W._Deu4_5='我遵我上帝耶和华所命、教尔以典章律例、使行于入而为业之地、';
W._Deu4_6='守之行之、是为尔之智慧通达、在列邦民前、彼闻此典章、必曰、此大国、乃智慧通达之民也、';
W._Deu4_7='有何大国、得神近之、犹我上帝耶和华于我祷时之近我乎、';
W._Deu4_8='有何大国、典章律例、如是公平、若我今日所宣于尔者乎、○';
W._Deu4_9='惟当自慎、谨守乃心、免忘尔目所见、毕生不去于怀、以之示尔子孙、';
W._Deu4_10='昔尔在何烈、立于尔上帝耶和华前时、耶和华谕我曰、当集斯民、我使之听我言、俾其在世、一生学寅畏我、而教子女、';
W._Deu4_11='尔遂来前、立于山下、火焚于山、其焰冲天、阴云密布、幽暗晦冥、';
W._Deu4_12='耶和华由火中谕尔、尔闻其声、不见其象、';
W._Deu4_13='彼以尔所当守之约示尔、十诫是也、并书之二石版、';
W._Deu4_14='耶和华命我以典章律例教尔、使尔行于所往据以为业之地、';
W._Deu4_15='昔在何烈、耶和华由火中谕尔时、尔曹未见何像、故当谨慎、';
W._Deu4_16='恐尔自败、雕偶以仿诸像、或男或女、';
W._Deu4_17='或地上走兽、空中飞禽、';
W._Deu4_18='或地上昆虫、水中鳞介、';
W._Deu4_19='又恐尔仰观于天、见日月星诸象、乃尔上帝耶和华为天下万民所陈者、受惑而崇事之、';
W._Deu4_20='耶和华导尔出埃及、脱于冶炉、以为其业之民、有如今日、';
W._Deu4_21='耶和华缘尔故怒我、誓不容我渡约但、入其锡尔为业之美地、';
W._Deu4_22='我必死于此、不得渡约但、惟尔其济、得彼沃土、';
W._Deu4_23='尔当谨慎、免忘尔上帝耶和华与尔所立之约、为己雕偶、仿其所禁诸物之像、';
W._Deu4_24='盖尔上帝耶和华乃烈火、忌邪之上帝、○';
W._Deu4_25='厥后、尔久居斯土、生子生孙、如其自败、依像雕偶、作恶于尔上帝耶和华前、以激其怒、';
W._Deu4_26='我今日吁天地为证、尔于济约但所承之地、必速绝灭、不得延年、沦胥以亡、';
W._Deu4_27='耶和华必散尔于列邦、在其导尔所至之国、余者无几、';
W._Deu4_28='尔曹在彼、将事人手所造木石之神、不能见闻食嗅者、';
W._Deu4_29='惟尔在彼、尽心尽意求尔上帝耶和华、则必得之、';
W._Deu4_30='迨至季世、尔遇苦难、所言诸事、临及尔身、尔必归尔上帝耶和华、而听其命、';
W._Deu4_31='尔上帝耶和华、乃仁慈之上帝、必不弃尔、不灭尔、不忘与尔列祖所立之约、';
W._Deu4_32='粤稽往古、自上帝造人于世、由天涯至地极、有如此之大事乎、曾闻之乎、';
W._Deu4_33='曾有国民、闻上帝出自火中之言、如尔所闻、而犹生存者乎、';
W._Deu4_34='上帝岂曾以试链、异迹、奇事、争战、能手、奋臂、大而可畏之事、于他国中导出他民、如尔上帝耶和华为尔所行于埃及、尔所目击者乎、';
W._Deu4_35='以此显示于尔、俾知耶和华乃上帝、其外无他、';
W._Deu4_36='自天令尔闻其声、以教诲尔、在地使尔见其大火、由火中闻其言、';
W._Deu4_37='因爱尔祖、选其后裔、施厥大能、亲导尔出埃及、';
W._Deu4_38='为尔驱逐较尔强大之民、导尔入境、赐尔以为业、有如今日、';
W._Deu4_39='今尔当知、中心思维、天上地下、惟耶和华为上帝、其外无他、';
W._Deu4_40='我今以其典章诫命谕尔、尔当遵守、则尔与子孙、皆可得福、亦可延年、于尔上帝耶和华所赐之地、○';
W._Deu4_41='当时摩西在约但东、日出之处、区别三邑、';
W._Deu4_42='使素无仇怨、而误杀人者、可逃入之、以保其生、';
W._Deu4_43='一为原野之比悉、为流便人而设、一为基列之拉末、为迦得人而设、一为巴珊之哥兰、为玛拿西人而设、○';
W._Deu4_44='以上所载、乃摩西为以色列人所宣之律也、';
W._Deu4_45='法度典章律例、出埃及后、摩西以之谕于以色列人、';
W._Deu4_46='在约但东、伯毗珥相对之谷中、此地昔属居希实本之亚摩利王西宏、摩西与以色列人出埃及时击之、';
W._Deu4_47='取其地以为业、又得巴珊王噩之地、此二人、俱为亚摩利王、在约但东、日出之处、';
W._Deu4_48='其地自亚嫩谷滨之亚罗珥、至西云山、即黑门山、';
W._Deu4_49='又得约但东之亚拉巴全地、至亚拉巴之海、近毗斯迦山麓、';
