W._Jos9_1='约但之西、山地、洼地、及利巴嫩相对大海之滨、赫人、亚摩利人、迦南人、比利洗人、希未人、耶布斯人、诸王闻此、';
W._Jos9_2='同心会集、欲与约书亚、及以色列族战、○';
W._Jos9_3='基遍居民、闻约书亚所行于耶利哥及艾之事、';
W._Jos9_4='乃行诡谲、佯为使者、以驴负旧囊、与既裂复缝之酒革囊、';
W._Jos9_5='足著旧而且补之履、身服旧衣、所备之饼、则干而霉焉、';
W._Jos9_6='至吉甲营、见约书亚、谓彼与以色列人曰、我自远方来、请与立约、';
W._Jos9_7='以色列人谓希未人曰、尔殆居于我中、焉能与尔立约、';
W._Jos9_8='其人谓约书亚曰、我乃尔仆、约书亚曰、尔曹何人、奚自而来、';
W._Jos9_9='曰、仆缘尔上帝耶和华之名、来自极远之地、盖我闻其声誉、及其所行于埃及、';
W._Jos9_10='暨所行于约但东之亚摩利二王、即希实本王西宏、都亚斯他录之巴珊王噩、';
W._Jos9_11='我之长老、与我本土居民、谓我曰、当携途间糇粮、往迎之曰、我乃尔仆、请与立约、';
W._Jos9_12='我启行诣尔时、自家所取之饼尚热、今则干而霉矣、';
W._Jos9_13='革囊盛酒、其时尚新、今则裂矣、因路甚远、衣履悉敝、';
W._Jos9_14='以色列人遂食其粮、而不咨诹耶和华、';
W._Jos9_15='约书亚与之修好立约、容其生存、会中牧伯向之发誓、';
W._Jos9_16='立约后、越三日、闻其为邻、居于其中、';
W._Jos9_17='以色列人启行、三日至其邑、即基遍、基非拉、比录、基列耶琳、';
W._Jos9_18='以色列人不击之、因其牧伯曾指以色列之上帝耶和华、向之发誓、会众遂怨牧伯、';
W._Jos9_19='牧伯谓会众曰、我侪既指以色列之上帝耶和华而誓、不可害之、';
W._Jos9_20='既与之誓、必容其生存、免震怒及我、';
W._Jos9_21='又曰、当容其生存、于是使为采薪者、汲水者、服事会众、遵牧伯所言、';
W._Jos9_22='约书亚召之曰、尔居我中、何言离此甚远、以欺我耶、';
W._Jos9_23='因此尔必服诅、为奴之人历世不绝、采薪汲水、以供我上帝室、';
W._Jos9_24='对曰、有人确告仆云、尔上帝耶和华曾谕其仆摩西、以此全地赐尔、悉灭其民、故我甚惧、以命难保、遂行是事、';
W._Jos9_25='今我在尔手、尔所视为善为正者、则行之、';
W._Jos9_26='于是约书亚救之、脱于以色列人手、免遭杀戮、其待之如此、';
W._Jos9_27='是日使在耶和华所简之处、为会众及耶和华之坛、采薪汲水、至于今日、';
W._Jos10_1='耶路撒冷王亚多尼洗德、闻约书亚取艾尽灭之、待艾与王、如昔之待耶利哥及其王然、亦闻基遍居民与以色列人修好、而处其中、';
W._Jos10_2='则惧甚、盖基遍为大邑、如王都、较艾尤大、人皆勇士、';
W._Jos10_3='于是耶路撒冷王亚多尼洗德、遣人见希伯仑王何咸、耶末王毗兰、拉吉王雅非亚、伊矶伦王底璧、告之曰、';
W._Jos10_4='其来助我、以击基遍、因其与约书亚及以色列人修好、';
W._Jos10_5='亚摩利五王、即耶路撒冷王、希伯仑王、耶末王、拉吉王、伊矶伦王、遂相会集、率诸军往基遍、建营攻之、';
W._Jos10_6='基遍人遣使至吉甲营、见约书亚曰、居山之亚摩利诸王、集以攻我、请尔速来、救助尔仆、勿迟、';
W._Jos10_7='约书亚与军旅勇士、遂自吉甲而往、';
W._Jos10_8='耶和华谕约书亚曰、勿惧之、我付之于尔手、无一能御尔者、';
W._Jos10_9='约书亚自吉甲终夜而行、猝然临敌、';
W._Jos10_10='耶和华溃敌于以色列人前、遂于基遍大行杀戮、追及伯和仑阪击之、至于亚西加、玛基大、';
W._Jos10_11='适敌遁于以色列人前、在伯和仑阪、耶和华自天降大雹击之、至亚西加、死于雹者、较以色列人以刃杀者尤众、';
W._Jos10_12='耶和华以亚摩利人付以色列族之日、约书亚祈祷耶和华、在以色列众前曰、日其停于基遍、月其止于亚雅仑谷兮、';
W._Jos10_13='日则停、月则止、待民复仇于敌、此事非书于雅煞珥纪乎、载云、日停于天中、不速下者竟日、';
W._Jos10_14='前乎此、后乎此、未有如是之一日、耶和华俯听人言、为以色列人战也、○';
W._Jos10_15='约书亚与以色列众返吉甲营、';
W._Jos10_16='五王逃至玛基大、匿于穴、';
W._Jos10_17='或告约书亚曰、五王既遇、匿于玛基大穴、';
W._Jos10_18='约书亚曰、转大石于穴口、使人守之、';
W._Jos10_19='尔众勿缓、追袭尔敌、击其后军、勿容入邑、尔上帝耶和华付之于尔手矣、';
W._Jos10_20='约书亚与以色列人大行杀戮、而翦灭之、其余入于坚城、';
W._Jos10_21='民则安返玛基大营、见约书亚、无人鼓舌、訾以色列族者、';
W._Jos10_22='约书亚曰、启穴口、携五王出而诣我、';
W._Jos10_23='遂携耶路撒冷希伯仑耶末拉吉伊矶伦五王、出穴、诣之、';
W._Jos10_24='既携诣约书亚、约书亚召以色列众至、谓诸军长曰、来前、足践王颈、遂前践之、';
W._Jos10_25='约书亚谓之曰、勿畏葸、勿恐惶、强乃心、壮乃志、耶和华待尔所攻之敌、俱必如是、';
W._Jos10_26='厥后、约书亚击杀之、悬诸五木、至于日暮、';
W._Jos10_27='日入时、循约书亚命、取尸下木、掷于所匿之穴、置大石于穴口、至今犹存、○';
W._Jos10_28='是日约书亚取玛基大、刃击其邑与其王、灭其居民、靡有孑遗、其待玛基大王、如昔之待耶利哥王然、';
W._Jos10_29='约书亚与以色列众、自玛基大往攻立拿、';
W._Jos10_30='耶和华以邑与王、付于以色列人手、刃击其邑、杀其居民、靡有孑遗、其待立拿王、如昔之待耶利哥王然、';
W._Jos10_31='约书亚与以色列众、自立拿往拉吉、建营攻之、';
W._Jos10_32='耶和华以拉吉付于以色列人手、翌日取之、击之以刃、杀其居民、如待立拿然、';
W._Jos10_33='时基色王荷兰来助拉吉、约书亚击之、及其民众、靡有孑遗、';
W._Jos10_34='约书亚与以色列众、自拉吉往伊矶伦、建营攻之、';
W._Jos10_35='即日取之、击之以刃、灭其居民、如待拉吉然、';
W._Jos10_36='约书亚与以色列众、自伊矶伦往攻希伯仑、';
W._Jos10_37='取之、刃击其邑与其王、暨厥属邑、杀其居民、靡有孑遗、如待伊矶伦然、其邑与民、悉翦灭之、';
W._Jos10_38='约书亚与以色列众、返攻底璧、';
W._Jos10_39='取之、并取其王、暨厥属邑、以刃击之、灭其居民、靡有孑遗、其待底璧与其王、如待希伯仑立拿与其王然、';
W._Jos10_40='如是约书亚遍击四境、山地、山麓、南土、洼地、及其诸王、靡有孑遗、凡有气息者、悉翦灭之、循以色列之上帝耶和华所命、';
W._Jos10_41='自加低斯巴尼亚至迦萨、又歌珊四境、爰及基遍、悉为约书亚所击、';
W._Jos10_42='斯王与其土地、约书亚一时取之、盖以色列之上帝耶和华为以色列人战也、';
W._Jos10_43='约书亚与以色列众、遂返吉甲营、';
W._Jos11_1='夏琐王耶宾既闻此事、遣人往见玛顿王约巴、暨伸仑押煞二王、';
W._Jos11_2='与居北方山地、暨基尼烈南之亚拉巴、那弗多珥西之洼地诸王、';
W._Jos11_3='及居东西之迦南人、与亚摩利人、赫人、比利洗人、并居山地之耶布斯人、米斯巴地、黑门山麓之希未人、';
W._Jos11_4='皆率军旅而出、其人多如海沙、车马甚众、';
W._Jos11_5='列王咸集、建营米伦水滨、欲与以色列人战、';
W._Jos11_6='耶和华谕约书亚曰、勿缘之而惧、明日此时、我以见杀之众、付以色列人、尔当断其马筋、焚其车辆、';
W._Jos11_7='约书亚率军旅、猝至米伦水滨攻之、';
W._Jos11_8='耶和华付之于以色列人手、遂击之、追至大西顿、与米斯利弗玛音、迄于东方之米斯巴平原、俱翦灭之、靡有孑遗、';
W._Jos11_9='约书亚遵耶和华命而行、断其马筋、焚其车辆、';
W._Jos11_10='夏琐素为诸国之首、约书亚返取之、刃击其王、';
W._Jos11_11='以色列人刃击居民、悉行翦灭、凡有气息者、靡有孑遗、火焚夏琐、';
W._Jos11_12='约书亚取斯诸邑与其王、刃击其众、而翦灭之、循耶和华仆摩西所命、';
W._Jos11_13='建于山冈之邑、以色列人不焚、惟夏琐为约书亚所毁、';
W._Jos11_14='诸邑货财牲畜、以色列人取而归己、人则以刃击之、至于尽灭、凡有气息者、靡有孑遗、';
W._Jos11_15='昔耶和华所命其仆摩西、摩西传命约书亚者、约书亚悉遵行之、一无所违、○';
W._Jos11_16='约书亚尽取斯土、即山地、南土、歌珊四境、及其洼地、亚拉巴与以色列山地、及其洼地、';
W._Jos11_17='自上西珥之哈拉山、至黑门山麓、利巴嫩谷之巴力迦得、并取其王、击而杀之、';
W._Jos11_18='约书亚与诸王相战日久、';
W._Jos11_19='居基遍之希未人而外、无一邑与以色列人修好者、以色列人悉战而取之、';
W._Jos11_20='盖耶和华听其刚愎厥心、与以色列人战、而被翦灭、不蒙矜恤、循耶和华谕摩西之命、○';
W._Jos11_21='是时约书亚往山地、灭亚衲族、即自希伯仑、底璧、亚拿伯、犹大山地、以色列山地、尽灭其众、而毁其邑、';
W._Jos11_22='亚衲族于以色列地、靡有孑遗、惟于迦萨、迦特、亚实突有之、';
W._Jos11_23='约书亚循耶和华谕摩西之命、取斯全地、以给以色列人为业、依其支派班列、厥后其地息战、';
W._Jos12_1='约但东日出之所、自亚嫩谷至黑门山、及东方亚拉巴全地、以色列人击其二王、取其土地如左、';
W._Jos12_2='亚摩利王西宏都希实本、其所辖之地、自亚嫩谷滨之亚罗珥、及谷中之邑、与基列之半、至亚扪界之雅博溪、';
W._Jos12_3='又东方亚拉巴、至基尼烈海、又至东方亚拉巴之盐海、通伯耶西末之道、南至毗斯迦山麓、';
W._Jos12_4='又巴珊王噩、利乏音族所遗者、都亚斯他录、暨以得来、';
W._Jos12_5='其所辖之地、黑门山、撒迦、巴珊全地、至基述玛迦二族之界、及基列之半、至希实本王西宏之界、';
W._Jos12_6='此二王、为耶和华仆摩西与以色列人所击、摩西以其地予流便人、迦得人、及玛拿西半支派为业、○';
W._Jos12_7='约但之西、自利巴嫩谷之巴力迦得、至上西珥之哈拉山、约书亚与以色列人击其王、以其地予以色列支派为业、循其班列、';
W._Jos12_8='即山地、洼地、亚拉巴、山麓、旷野、南土、乃赫人、亚摩利人、迦南人、比利洗人、希未人、耶布斯人之地、';
W._Jos12_9='其王如左、耶利哥王、近伯特利之艾王、';
W._Jos12_10='耶路撒冷王、希伯仑王、';
W._Jos12_11='耶末王、拉吉王、';
W._Jos12_12='伊矶伦王、基色王、';
W._Jos12_13='底璧王、基德王、';
W._Jos12_14='何珥玛王、亚拉得王、';
W._Jos12_15='立拿王、亚杜兰王、';
W._Jos12_16='玛基大王、伯特利王、';
W._Jos12_17='他普亚王、希弗王、';
W._Jos12_18='亚弗王、拉沙仑王、';
W._Jos12_19='玛顿王、夏琐王、';
W._Jos12_20='伸仑米仑王、押煞王、';
W._Jos12_21='他纳王、米吉多王、';
W._Jos12_22='基低斯王、都迦密之约念王、';
W._Jos12_23='都那法多珥之多珥王、都吉甲之戈印王、';
W._Jos12_24='得撒王、共三十一王、';
W._Jos13_1='约书亚寿高年迈、耶和华谕之曰、尔寿高年迈、当取之地、尚存甚多、';
W._Jos13_2='即非利士四境、基述全地、';
W._Jos13_3='自埃及东之西曷溪、北至以革伦界、属迦南族之地、非利士五伯之迦萨、亚实突、亚实基伦、迦特、以革伦、及南方之亚卫、';
W._Jos13_4='又迦南全地、属西顿之米亚拉、至亚弗、及亚摩利界、';
W._Jos13_5='又迦巴勒人之地、东方之利巴嫩全地、自黑门山麓之巴力迦得、至哈马道、';
W._Jos13_6='又自利巴嫩、至米斯利弗玛音、所有居山之西顿人、我必逐之于以色列人前、当循我命、签分其地、予以色列人为业、';
W._Jos13_7='斯地分与九支派、及玛拿西半支派为业、';
W._Jos13_8='玛拿西半支派、及流便迦得二支派、已得其业于约但东、即耶和华仆摩西所予者、';
W._Jos13_9='其地自亚嫩谷滨之亚罗珥、及谷中之邑、与米底巴平原全地、至于底本、';
W._Jos13_10='暨都希实本之亚摩利王西宏诸邑、至亚扪族之界、';
W._Jos13_11='又有基列、与基述玛迦二族之境、及黑门全山、巴珊全地、至于撒迦、';
W._Jos13_12='都亚斯他录及以得来、利乏音族所遗者、巴珊王噩之国、斯地之人、摩西击而逐之、';
W._Jos13_13='惟基述玛迦二族、以色列人未逐、二族居以色列中、至于今日、';
W._Jos13_14='利未支派、摩西不与之业、奉以色列上帝耶和华之火祭为其业、如其所谕、○';
W._Jos13_15='摩西给业于流便支派、循其室家、';
W._Jos13_16='其界自亚嫩谷滨之亚罗珥、及谷中之邑、沿米底巴平原、';
W._Jos13_17='希实本与其平原诸邑、底本、巴末巴力、伯巴力勉、';
W._Jos13_18='雅杂、基底莫、米法押、';
W._Jos13_19='基列亭、西比玛、与谷中山上之细列哈沙辖、';
W._Jos13_20='伯毗珥、毗斯迦山麓、伯耶西末、';
W._Jos13_21='平原诸邑、与都希实本亚摩利王西宏之国、此王及其所辖米甸诸伯、以未、利金、苏珥、户珥、利巴、俱为摩西所击、';
W._Jos13_22='以色列人杀彼众时、并以刃杀术士、比珥子巴兰、';
W._Jos13_23='流便族之西界乃约但、以上诸邑、与其乡里、为流便族之业、循其室家、○';
W._Jos13_24='摩西给业于迦得支派、循其室家、';
W._Jos13_25='其境乃雅谢基列诸邑、亚扪人地之半、至拉巴相对之亚罗珥、';
W._Jos13_26='又自希实本至拉抹米斯巴、及比多宁、更自玛哈念至底璧界、';
W._Jos13_27='谷中之伯亚兰、伯宁拉、疏割、撒分、即希实本王西宏国之余地、沿约但河滨、至基尼烈海隅、在约但东、';
W._Jos13_28='以上诸邑、与其乡里、为迦得族之业、循其室家、○';
W._Jos13_29='摩西给业于玛拿西半支派、循其室家、';
W._Jos13_30='其境自玛哈念、巴珊全地、即巴珊王噩之全国、与巴珊境内、睚珥诸邑六十、';
W._Jos13_31='基列之半、及巴珊王噩之邑、亚斯他录以得来、俱归玛拿西子玛吉裔之半、循其室家、○';
W._Jos13_32='以上诸业、乃摩西在约但东、摩押平原、耶利哥相对之处所分者、';
W._Jos13_33='惟利未支派、摩西不给以业、以色列之上帝耶和华为其业、如其所谕、';
W._Jos14_1='以色列族在迦南地所得之业、即祭司以利亚撒、嫩之子约书亚、暨以色列支派族长所分者、胪列如左、';
W._Jos14_2='其地循耶和华藉摩西所命、掣签分与九支派有半、';
W._Jos14_3='盖摩西已给业于二支派有半、在约但东、不给业于利未人、';
W._Jos14_4='因约瑟裔、分为玛拿西以法莲二支派、故于斯土、不给业于利未人、惟给邑以居、给郊以牧牲畜、而藏货财、';
W._Jos14_5='以色列人循耶和华谕摩西之命、以分其地、○';
W._Jos14_6='时、犹大族至吉甲见约书亚、有基尼洗族耶孚尼子迦勒谓之曰、昔在加低斯巴尼亚、耶和华谕其仆摩西关乎尔我之事、尔所知也、';
W._Jos14_7='其时我年四十、耶和华仆摩西自加低斯巴尼亚遣我窥地、我以诚心复之、';
W._Jos14_8='偕行兄弟使民丧胆、惟我专从我上帝耶和华、';
W._Jos14_9='当日摩西誓曰、尔既专从我上帝耶和华、尔足所履之地、必归于尔及裔为业、永世靡暨、';
W._Jos14_10='自耶和华谕摩西时、以色列人游行旷野、迄今四十五年、耶和华依其所言、使我生存、今我年八十有五、';
W._Jos14_11='我犹强健、同于摩西遣我之日、昔我有力出入战鬬、今犹如是、';
W._Jos14_12='求尔以耶和华当日所许之山地予我、尔曾闻亚衲族在彼、邑垣宏固、庶耶和华偕我、使我逐之、如其所言、';
W._Jos14_13='约书亚乃为耶孚尼子迦勒祝嘏、以希伯仑给之为业、';
W._Jos14_14='故希伯仑归基尼洗族耶孚尼子迦勒为业、至于今日、因其专从以色列之上帝耶和华也、';
W._Jos14_15='希伯仑昔名基列亚巴邑、在亚衲族中、亚巴为至大、厥后其地息战、';
W._Jos15_1='犹大支派、循其室家、掣签而得之地、其境至以东之边陲、南至寻野、';
W._Jos15_2='其南界、自盐海之隅、向南之澳、';
W._Jos15_3='出亚克拉滨阪之南、延及于寻、由加低斯巴尼亚之南、通希斯仑、至亚达珥、转至甲加、';
W._Jos15_4='由此至押们与埃及溪、至海为极、是为南界、○';
W._Jos15_5='其东界、即盐海、至约但河口、其北界、自海澳、即约但河口、';
W._Jos15_6='至伯曷拉、经伯亚拉巴之北、至流便裔波罕之石、';
W._Jos15_7='又自亚割谷而北、至底璧、沿吉甲、即亚都冥阪相对之所、在河之南、经隐示麦泉、至隐罗结、';
W._Jos15_8='由此而往欣嫩子谷、至耶布斯、即耶路撒冷之南、上及欣嫩谷西之山巅、在利乏音谷之北极、';
W._Jos15_9='自此山巅、至尼弗多亚泉、及以弗仑山诸邑、延至巴拉、即基列耶琳、';
W._Jos15_10='自巴拉转西、至西珥山、经耶琳山之北、耶琳即基撒仑、下至伯示麦、越亭纳、';
W._Jos15_11='出以革伦之北、延及施基伦、经巴拉山、至雅比聂、极于海、';
W._Jos15_12='西界大海、此乃犹大族四周之界、循其室家、';
W._Jos15_13='约书亚遵耶和华命、于犹大族中、以亚衲族祖基列亚巴邑、即希伯仑、予耶孚尼子迦勒为业、';
W._Jos15_14='迦勒驱亚衲三子、示筛、亚希幔、挞买、';
W._Jos15_15='自此往攻底璧居民、底璧昔名基列西弗、';
W._Jos15_16='迦勒曰、击基列西弗而取之者、我必以女押撒妻之、';
W._Jos15_17='迦勒弟基纳斯子俄陀聂取之、迦勒遂妻以女押撒、';
W._Jos15_18='于归时、劝夫求田于父、女既下驴、迦勒曰、尔何欲、';
W._Jos15_19='曰、求锡嘏于我、父既嫁我于南土、请赐我以泉、遂以上下泉予之、○';
W._Jos15_20='犹大支派、循其室家、所得之业如左、';
W._Jos15_21='其近以东界、极南之邑、乃甲薛、以得、雅姑珥、';
W._Jos15_22='基拿、底摩拿、亚大达、';
W._Jos15_23='基低斯、夏琐、以提楠、';
W._Jos15_24='西弗、提链、比亚绿、';
W._Jos15_25='夏琐哈大他、加略希斯仑、即夏琐、';
W._Jos15_26='亚曼、示玛、摩拉大、';
W._Jos15_27='哈萨迦大、黑实门、伯帕列、';
W._Jos15_28='哈萨书亚、别是巴、比斯约他、';
W._Jos15_29='巴拉、以因、以森、';
W._Jos15_30='伊勒多腊、基失、何珥玛、';
W._Jos15_31='洗革拉、麦玛拿、三撒拿、';
W._Jos15_32='利巴勿、实忻、亚因、临门、共二十九邑、与其乡里、';
W._Jos15_33='在洼地有以实陶、琐拉、亚实拿、';
W._Jos15_34='撒挪亚、隐干宁、他普亚、以楠、';
W._Jos15_35='耶末、亚杜兰、梭哥、亚西加、';
W._Jos15_36='沙拉音、亚底他音、基底拉、基底罗他音、共十四邑、与其乡里、';
W._Jos15_37='洗楠、哈大沙、麦大迦得、';
W._Jos15_38='底连、米斯巴、约帖、';
W._Jos15_39='拉吉、波斯加、伊矶伦、';
W._Jos15_40='迦本、拉幔、基提利、';
W._Jos15_41='基低罗、伯大衮、拿玛、玛基大、共十六邑、与其乡里、';
W._Jos15_42='立拿、以帖、亚珊、';
W._Jos15_43='益弗他、亚实拿、尼悉、';
W._Jos15_44='基伊拉、亚革悉、玛利沙、共九邑、与其乡里、';
W._Jos15_45='以革伦、与其属邑乡里、';
W._Jos15_46='自以革伦至海、附近亚实突之处、与其乡里、';
W._Jos15_47='亚实突与其属邑乡里、迦萨与其属邑乡里、至埃及溪、延及大海为界、';
W._Jos15_48='在山地有沙密、雅提珥、梭哥、';
W._Jos15_49='大拿、基列萨拿、即底璧、';
W._Jos15_50='亚拿伯、以实提莫、亚念、';
W._Jos15_51='歌珊、何伦、基罗、共十一邑、与其乡里、';
W._Jos15_52='亚拉、度玛、以珊、';
W._Jos15_53='雅农、伯他普亚、亚非加、';
W._Jos15_54='宏他、基列亚巴、即希伯仑、洗珥、共九邑、与其乡里、';
W._Jos15_55='玛云、迦密、西弗、淤他、';
W._Jos15_56='耶斯列、约甸、撒挪亚、';
W._Jos15_57='该隐、基比亚、亭拿、共十邑、与其乡里、';
W._Jos15_58='哈忽、伯夙、基突、';
W._Jos15_59='玛腊、伯亚诺、伊勒提君、共六邑、与其乡里、';
W._Jos15_60='基列巴力、即基列耶琳、拉巴、共二邑、与其乡里、';
W._Jos15_61='在旷野有伯亚拉巴、密丁、西迦迦、';
W._Jos15_62='匿珊、盐城、隐基底、共六邑、与其乡里、';
W._Jos15_63='居耶路撒冷之耶布斯人、犹大人不能逐之、与之同居耶路撒冷、至于今日、';
W._Jos16_1='约瑟后裔掣签而得之地、自近耶利哥之约但、耶利哥水东之野、由耶利哥而上、越乎山地、至伯特利、';
W._Jos16_2='自伯特利至路斯、沿亚基界、至亚他绿、';
W._Jos16_3='西至押利提界、延及下伯和仑界、至基色、极于海、';
W._Jos16_4='此乃约瑟子玛拿西以法莲所得之业、';
W._Jos16_5='以法莲裔循其室家、所得之地、其东界、沿亚他绿亚达、至上伯和仑、';
W._Jos16_6='西通北方之密米他、转东至他纳示罗、延及雅挪哈之东、';
W._Jos16_7='自雅挪哈、下至亚他绿与拿拉、延及耶利哥、极于约但、';
W._Jos16_8='自他普亚而西、至加拿溪、极于海、此乃以法莲支派循其室家、所得之业、';
W._Jos16_9='又有数邑、与其乡里、在玛拿西人业中、分归以法莲人、';
W._Jos16_10='居基色之迦南人、以法莲人未逐之、仍居以法莲人中、为仆服役、至于今日、';
