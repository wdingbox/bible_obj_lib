W._Ezr1_1='波斯王古列元年、耶和华使藉耶利米口所言得应、感波斯王古列之心、宣告通国、且书之曰、';
W._Ezr1_2='波斯王古列云、天上上帝耶和华、以天下万国赐我、命我在犹大之耶路撒冷、为之建室、';
W._Ezr1_3='居耶路撒冷、以色列之上帝耶和华、诚为上帝、尔中凡为其民者、可上犹大之耶路撒冷、为之建室、愿其上帝偕之、';
W._Ezr1_4='所遗余民、居于何处、是处之人、为在耶路撒冷上帝之室、乐输礼物而外、当以金银财货牲牷助之、';
W._Ezr1_5='于是犹大及便雅悯族长、与祭司利未人、凡为上帝所感、欲上耶路撒冷建耶和华室者、咸起、';
W._Ezr1_6='四周之人、除乐输礼物外、皆以银器、黄金、财货、牲牷、珍宝、馈而助之、';
W._Ezr1_7='耶和华室中之器、昔尼布甲尼撒自耶路撒冷所取、置于己神之庙、';
W._Ezr1_8='今波斯王古列、藉司库米提利达携出、核之、付于犹大牧伯设巴萨、';
W._Ezr1_9='其数如左、金盘三十、银盘一千、刀二十九、';
W._Ezr1_10='金盂三十、银盂之次者四百有十、其他器皿一千、';
W._Ezr1_11='金银器皿、共计五千四百、俘囚之众、自巴比伦上耶路撒冷时、设巴萨携之而至、';
W._Ezr2_1='犹大州人、为巴比伦王尼布甲尼撒虏至巴比伦者、今自俘囚、返耶路撒冷及犹大、各归其邑、';
W._Ezr2_2='乃与所罗巴伯、耶书亚、尼希米、西赉亚、利来亚、末底改、必珊、米斯拔、比革瓦伊、利宏、巴拿偕来、其数如左、';
W._Ezr2_3='巴录裔、二千一百七十二人、';
W._Ezr2_4='示法提雅裔、三百七十二人、';
W._Ezr2_5='亚拉裔、七百七十五人、';
W._Ezr2_6='巴哈摩押裔、即耶书亚及约押子孙、二千八百十二人、';
W._Ezr2_7='以拦裔、一千二百五十四人、';
W._Ezr2_8='萨土裔、九百四十五人、';
W._Ezr2_9='萨改裔、七百六十人、';
W._Ezr2_10='巴尼裔、六百四十二人、';
W._Ezr2_11='比拜裔、六百二十三人、';
W._Ezr2_12='押甲裔、一千二百二十二人、';
W._Ezr2_13='亚多尼干裔、六百六十六人、';
W._Ezr2_14='比革瓦伊裔、二千有五十六人、';
W._Ezr2_15='亚丁裔、四百五十四人、';
W._Ezr2_16='亚特裔、即希西家子孙、九十八人、';
W._Ezr2_17='比赛裔、三百二十三人、';
W._Ezr2_18='约拉裔、一百十二人、';
W._Ezr2_19='哈顺裔、二百二十三人、';
W._Ezr2_20='吉罢珥人、九十五人、';
W._Ezr2_21='伯利恒人、一百二十三人、';
W._Ezr2_22='尼陀法人、五十六人、';
W._Ezr2_23='亚拿突人、一百二十八人、';
W._Ezr2_24='亚斯玛弗人、四十二人、';
W._Ezr2_25='基列耶琳基非拉比录之人、七百四十三人、';
W._Ezr2_26='拉玛迦巴之人、六百二十一人、';
W._Ezr2_27='默玛人、一百二十二人、';
W._Ezr2_28='伯特利及艾之人、二百二十三人、';
W._Ezr2_29='尼波人、五十二人、';
W._Ezr2_30='末必人、一百五十六人、';
W._Ezr2_31='其他以拦之裔、一千二百五十四人、';
W._Ezr2_32='哈琳裔、三百二十人、';
W._Ezr2_33='罗德哈第阿挪之人、七百二十五人、';
W._Ezr2_34='耶利哥人、三百四十五人、';
W._Ezr2_35='西拿人、三千六百三十人、';
W._Ezr2_36='为祭司者、耶书亚家、耶大雅裔、九百七十三人、';
W._Ezr2_37='音麦裔、一千有五十二人、';
W._Ezr2_38='巴施户珥裔、一千二百四十七人、';
W._Ezr2_39='哈琳裔、一千有十七人、';
W._Ezr2_40='利未人、何达威雅裔、即耶书亚甲篾子孙、七十四人、';
W._Ezr2_41='讴歌者、亚萨裔、一百二十八人、';
W._Ezr2_42='司阍者、沙龙、亚特、达们、亚谷、哈底大、朔拜之裔、共一百三十九人、';
W._Ezr2_43='尼提甯人、西哈、哈苏巴、答巴俄、';
W._Ezr2_44='基绿、西亚、巴顿、';
W._Ezr2_45='利巴拿、哈迦巴、亚谷、';
W._Ezr2_46='哈甲、萨买、哈难、';
W._Ezr2_47='吉德、迦哈、利亚雅、';
W._Ezr2_48='利汛、尼哥大、迦散、';
W._Ezr2_49='乌撒、巴西亚、比赛、';
W._Ezr2_50='押拿、米乌甯、尼普心、';
W._Ezr2_51='巴卜、哈古巴、哈忽、';
W._Ezr2_52='巴洗律、米希大、哈沙、';
W._Ezr2_53='巴柯、西西拉、答玛、';
W._Ezr2_54='尼细亚、哈提法、诸人之裔、';
W._Ezr2_55='所罗门仆之后、琐太、琐斐列、比路大、';
W._Ezr2_56='雅拉、达昆、吉德、';
W._Ezr2_57='示法提雅、哈替、玻黑列哈斯巴音、亚米、诸人之裔、';
W._Ezr2_58='尼提甯人、及所罗门仆之后、共三百九十二人、';
W._Ezr2_59='有自特米拉、特哈萨、基绿、押但、音麦而来者、不能述其宗族谱系、不知属以色列否、';
W._Ezr2_60='即第来雅、多比雅、尼哥大之裔、共六百五十二人、';
W._Ezr2_61='祭司之后、有哈巴雅、哈哥斯、巴西莱之裔、巴西莱娶基列人巴西莱之女、因以其名名己、';
W._Ezr2_62='此三家之裔、索其谱系不获、故为不洁、不得供祭司之职、';
W._Ezr2_63='方伯曰、至圣之物、彼不可食、迨至有乌陵土明之祭司起、';
W._Ezr2_64='会众计四万二千三百六十人、';
W._Ezr2_65='此外、有仆婢七千三百三十七人、男女讴歌者二百人、';
W._Ezr2_66='马七百三十六、骡二百四十五、';
W._Ezr2_67='驼四百三十五、驴六千七百二十、';
W._Ezr2_68='有族长至耶路撒冷耶和华之室、为之乐输、重建上帝室于其所、';
W._Ezr2_69='量力纳于工作库、金币六万一千、银五千弥拿、祭司之衣一百、';
W._Ezr2_70='于是祭司利未人、民间庶人、讴歌者、司阍者、尼提甯人、与以色列众、各居其邑、';
W._Ezr3_1='七月既届、以色列族居于故邑、众如一人、集于耶路撒冷、';
W._Ezr3_2='约萨达子耶书亚、及其昆弟为祭司者、暨撒拉铁子所罗巴伯、与其昆弟、咸起、而筑以色列上帝之坛、欲献燔祭于上、循上帝仆摩西之律所载、';
W._Ezr3_3='因惧邻国、遂于原处筑坛、朝夕献燔祭、奉于耶和华、';
W._Ezr3_4='遵律所载、守构庐节、循例日献燔祭、依所定之数、按每日所宜、';
W._Ezr3_5='后献恒献之燔祭、月朔之祭、及所定为圣、耶和华诸节期之祭、与人奉于耶和华之乐献祭、';
W._Ezr3_6='七月朔、始献燔祭于耶和华、时、耶和华室基犹未立、';
W._Ezr3_7='以金予石工木工、以粮酒油、予西顿推罗人、使运香柏、自利巴嫩至海、抵于约帕、遵波斯王古列之诏、○';
W._Ezr3_8='至耶路撒冷、诣上帝室之二年二月、撒拉铁子所罗巴伯、约萨达子耶书亚、及其余昆弟祭司利未人、与自俘囚而归耶路撒冷之众、肇造耶和华室、立利未人二十岁以上者、督其工作、';
W._Ezr3_9='时、耶书亚及其子弟、甲篾及其子、犹大之子、希拿达之子、与其昆弟利未人、偕立而督上帝室之工、';
W._Ezr3_10='匠人立耶和华殿基时、祭司衣礼服执角、利未人亚萨裔击钹、颂赞耶和华、循以色列王大卫之例、';
W._Ezr3_11='遂更唱迭和、赞美称谢耶和华曰、彼乃善良、慈惠永存于以色列、民众见耶和华室基已立、于赞美耶和华之际、大声而呼、';
W._Ezr3_12='祭司利未人及族长、曾见古室之耆老、今目睹立斯室之基、大声哭号者多、欣然欢呼者亦多、';
W._Ezr3_13='民众大声而呼、其声远闻、哭号与欢呼之声、民不能辨、';
W._Ezr4_1='犹大便雅悯之敌、闻俘囚之众、为以色列之上帝耶和华建殿、';
W._Ezr4_2='则诣所罗巴伯与族长、谓之曰、请许我与尔同建、盖我寻求尔之上帝、如尔曹然、自亚述王以撒哈顿携我来时、以迄于今、与之献祭、';
W._Ezr4_3='所罗巴伯与耶书亚、及其余以色列族长曰、建上帝室、尔曹勿与、惟我侪为以色列之上帝耶和华自建之、循波斯王古列所命、';
W._Ezr4_4='缘此、斯土之民使犹大人手弱、扰其工作、';
W._Ezr4_5='贿通议士、以败其志、自波斯王古列在位之日、至波斯王大利乌即位之年、皆如是、';
W._Ezr4_6='亚哈随鲁即位时、敌人具呈、讼犹大及耶路撒冷居民、○';
W._Ezr4_7='亚达薛西年间、比施兰、米特利达、他别、与其党具呈上告、乃用亚兰文字、亚兰方言、';
W._Ezr4_8='方伯利宏、缮写伸帅、亦上告、';
W._Ezr4_9='二人及其同侪、底拿人、亚法萨提迦人、他毗拉人、亚法撒人、亚基卫人、巴比伦人、书珊迦人、底亥人、以拦人、';
W._Ezr4_10='与其余诸族、即尊大之亚斯那巴所迁、置于撒玛利亚邑、及伯拉河西者、';
W._Ezr4_11='奉表于亚达薛西王、其文曰、尔仆河西之人奏王、';
W._Ezr4_12='愿王知之、自尔而来、至于我所耶路撒冷之犹大人、建此叛乱恶劣之邑、已治其基、而成其垣、';
W._Ezr4_13='愿王知之、若建斯邑而成其垣、其后彼不进贡、输饷纳税、终必有损于王、';
W._Ezr4_14='我侪既食宫盐、不宜见王受辱、故奏于王、';
W._Ezr4_15='请稽先王典籍、则见而知、此为叛乱之邑、自古多起纷扰、常为列王诸州之害、故为荒墟、';
W._Ezr4_16='敢陈于王、若斯邑复建、其垣竣工、则河西之地、不复为王有矣、';
W._Ezr4_17='王谕方伯利宏、缮写伸帅、与其同侪、居撒玛利亚及河西者、曰、愿尔绥安、';
W._Ezr4_18='尔曹所陈之表、诵于我前既悉、';
W._Ezr4_19='我命考稽、悉知此邑自古叛王、中有悖逆叛乱之事、';
W._Ezr4_20='惟昔有权之王、治耶路撒冷、管辖河西四境、其人为之进贡、输饷纳税、';
W._Ezr4_21='尔当发令、俾其人止工、不建斯邑、俟我再降谕旨、';
W._Ezr4_22='尔其慎之、勿延、奚可生害、致亏诸王哉、';
W._Ezr4_23='亚达薛西王之诏一道、既读于利宏、缮写伸帅、及其同侪前、彼众急往耶路撒冷、见犹大人、以权力迫之止工、';
W._Ezr4_24='于是耶路撒冷建上帝室之工乃止、迄于波斯王大利乌二年、';
W._Ezr5_1='先知哈该、与易多孙撒迦利亚奉以色列上帝之名、传预言于犹大及耶路撒冷之犹大人、';
W._Ezr5_2='于是撒拉铁子所罗巴伯、约萨达子耶书亚、咸起、肇建耶路撒冷上帝之室、上帝之先知偕而助之、';
W._Ezr5_3='时、河西方伯达乃、及示他波斯乃、与其同侪至曰、建此室、成此垣、谁颁斯谕、';
W._Ezr5_4='我侪则曰、作此室者、其名伊何、';
W._Ezr5_5='上帝垂顾犹大长老、俾方伯等不止其工、迨奏大利乌、而得其诏、○';
W._Ezr5_6='河西方伯达乃、及示他波斯乃、与其同侪、河西亚法萨迦人、';
W._Ezr5_7='奉表于大利乌王其文曰、愿大利乌王安、';
W._Ezr5_8='愿王知之、我往犹大州、诣至大上帝之室、见其建以巨石、置材木于墙垣、工作殷勤、其事顺遂、';
W._Ezr5_9='我侪问其长老曰、建此室、成此垣、谁颁斯谕、';
W._Ezr5_10='又问为首者谁、欲录其名而奏于王、';
W._Ezr5_11='彼曰、我乃主宰天地上帝之仆、在昔多年、以色列之大王建筑斯室、我侪欲复建之、';
W._Ezr5_12='我列祖激天上上帝之怒、彼付之于迦勒底人、巴比伦王尼布甲尼撒之手、毁斯室、虏其民至巴比伦、';
W._Ezr5_13='巴比伦王古列元年降诏、使复建上帝室、';
W._Ezr5_14='上帝室中金银器皿、昔尼布甲尼撒自耶路撒冷之殿所取、置诸巴比伦庙者、古列王取之于彼、以付所立之方伯、名设巴萨、';
W._Ezr5_15='谓之曰、以此器皿、置诸耶路撒冷之殿、建上帝室于其所、';
W._Ezr5_16='设巴萨至、立耶路撒冷上帝室之基、迄今建筑、犹未告成、';
W._Ezr5_17='如王以为善、请稽巴比伦王库、知古列王果否降诏、使建上帝室在耶路撒冷、并请以王之旨示我、';
W._Ezr6_1='大利乌王降诏、使稽典籍之库、在巴比伦藏珍之所、';
W._Ezr6_2='于玛代州、亚马他宫得籍、';
W._Ezr6_3='上载古列王元年降诏曰、耶路撒冷上帝之室、当建筑之、以为献祭之所、使基巩固、其室高六十肘宽六十肘、';
W._Ezr6_4='用大石三层、新木一层、所费取诸王库、';
W._Ezr6_5='上帝室中金银器皿、昔尼布甲尼撒自耶路撒冷之殿所取、运至巴比伦者、可复还之、携至耶路撒冷之殿、置诸上帝室、各归其所、';
W._Ezr6_6='爰命河西方伯达乃、及示他波斯乃、与其同侪、河西亚法萨迦人、宜远其所、';
W._Ezr6_7='建上帝室之工、尔勿阻之、任犹大方伯、及犹大长老、建上帝室于其地、';
W._Ezr6_8='复谕尔所当行于犹大长老、以建上帝室、速由河西国税中、予之经费、免其工作迟滞、';
W._Ezr6_9='彼所需牡犊、牡绵羊、绵羊羔、为燔祭、奉于天上上帝、以及麦盐酒油、俱依耶路撒冷祭司所言、日给不绝、';
W._Ezr6_10='俾献馨香之祭、奉于天上上帝、为王及王众子之寿祈祷、';
W._Ezr6_11='我已降诏、有人易之、则取其室之梁、而举其人悬之于上、俾其室为粪场、';
W._Ezr6_12='或君或民、欲废斯命、毁此耶路撒冷上帝之室、即彼寄名之所、愿上帝倾覆之、我大利乌降此诏旨、速行勿缓、○';
W._Ezr6_13='大利乌王既降诏旨、河西方伯达乃、及示他波斯乃、与其同侪、急遵行之、';
W._Ezr6_14='犹大长老、因先知哈该、及易多孙撒迦利雅之预言、建造顺遂、遵以色列上帝之命、及古列、大利乌、与波斯王亚达薛西之谕、完竣厥工、';
W._Ezr6_15='大利乌王六年、亚达月三日、此室告成、';
W._Ezr6_16='以色列族、祭司利未人、俘囚之遗民、欢然而行奉献上帝室之礼、';
W._Ezr6_17='行此礼、献牡犊一百、牡绵羊二百、绵羊羔四百、又为以色列众、献牡山羊十二、如其支派之数、以为赎罪之祭、';
W._Ezr6_18='俾祭司循其班列、利未人循其班次、供上帝役事在耶路撒冷、遵摩西之书所载、○';
W._Ezr6_19='正月十四日、俘囚之众守逾越节、';
W._Ezr6_20='祭司利未人同心自洁、无不成洁、为己与俘囚之众、及其同宗祭司、宰逾越节羔、';
W._Ezr6_21='凡自俘囚而归之以色列人、及自为区别、去斯土异族之污、寻求以色列之上帝耶和华者、俱食之、';
W._Ezr6_22='且欣然守除酵节、历有七日、盖耶和华俾其喜乐、亦转亚述王心、使眷顾之、助成以色列上帝室之工、';
W._Ezr7_1='厥后、波斯王亚达薛西时、有以斯拉、以斯拉乃西莱亚子、西莱亚乃亚撒利雅子、亚撒利雅乃希勒家子、';
W._Ezr7_2='希勒家乃沙龙子、沙龙乃撒督子、撒督乃亚希突子、';
W._Ezr7_3='亚希突乃亚玛利雅子、亚玛利雅乃亚撒利雅子、亚撒利雅乃米拉约子、';
W._Ezr7_4='米拉约乃西拉希雅子、西拉希雅乃乌西子、乌西乃布基子、';
W._Ezr7_5='布基乃亚比书子、亚比书乃非尼哈子、非尼哈乃以利亚撒子、以利亚撒乃大祭司亚伦子、';
W._Ezr7_6='以斯拉于摩西之律、以色列之上帝耶和华所赐者、为明敏之文士、蒙其上帝耶和华祐、所求于王、王悉许之、彼自巴比伦而上、';
W._Ezr7_7='亚达薛西王七年、以色列族、祭司利未人、讴歌者、司阍者、尼提甯人、各有其人、上耶路撒冷、';
W._Ezr7_8='七年五月、以斯拉至耶路撒冷、';
W._Ezr7_9='正月朔、自巴比伦启行、蒙其上帝之祐、五月朔、至耶路撒冷、';
W._Ezr7_10='以斯拉决志究察耶和华律、而遵行之、且以典章律例、训诲于以色列中、○';
W._Ezr7_11='祭司以斯拉为文士、明耶和华之诫命、及所赐以色列之典章、亚达薛西王降诏、其文曰、';
W._Ezr7_12='诸王之王亚达薛西、告祭司以斯拉、明天上上帝律之文士、完人等称、';
W._Ezr7_13='我谕国中以色列民、祭司利未人、凡乐意往耶路撒冷者、与尔偕往、';
W._Ezr7_14='尔既为王与其谋士七人所遣、循在尔手之上帝律、以察犹大耶路撒冷之事、';
W._Ezr7_15='且携王与谋士所乐输以色列上帝之金银、其居所在耶路撒冷、';
W._Ezr7_16='又携在巴比伦州所得之金银、及民与祭司为其上帝室在耶路撒冷、所乐输者、';
W._Ezr7_17='当以此金速购牡犊、牡绵羊、绵羊羔、及相随之素祭与灌祭、献于耶路撒冷尔上帝室之坛、';
W._Ezr7_18='其余金银、依尔与同侪所视为善者、循尔上帝旨而用之、';
W._Ezr7_19='所付尔之器皿、供事于尔上帝室者、当付于耶路撒冷之上帝前、';
W._Ezr7_20='尔上帝室复有所需、则可取诸王库、';
W._Ezr7_21='我亚达薛西王降诏、命河西诸司库、祭司以斯拉、明天上上帝律之文士、凡有所求、必速为之、';
W._Ezr7_22='银一百他连得、麦一百歌珥、酒一百罢特、油一百罢特为限、盐不计数、';
W._Ezr7_23='凡天上上帝所命者、当为其室、详审为之、何可招怒、及于王国、与其诸子哉、';
W._Ezr7_24='我谕尔曹、凡祭司利未人、讴歌者、司阍者、尼提甯人、及上帝室诸供役者、勿使进贡、输饷纳税、';
W._Ezr7_25='命尔以斯拉、凭尔上帝所赋之智、设立有司士师、以治河西之民、悉尔上帝律者、其未悉者、则训迪之、';
W._Ezr7_26='凡不遵尔上帝之律、及王命者、速加以刑、或殛、或窜、或籍其家、或囚于狱、○';
W._Ezr7_27='我列祖之上帝耶和华、宜颂美焉、彼置此意于王心、修饰耶和华室、在耶路撒冷、';
W._Ezr7_28='施恩于我、在王与其谋士、及有权之军长前、我蒙我上帝耶和华祐、则强厥志、集以色列族长、与我偕上、';
W._Ezr8_1='亚达薛西王时、自巴比伦与我偕上之族长、及其谱系如左、';
W._Ezr8_2='非尼哈裔革顺、以他玛裔但以理、大卫裔哈突、';
W._Ezr8_3='巴录之后、示迦尼裔撒迦利亚、与其宗族、循其谱系、计丁男百五十人、';
W._Ezr8_4='巴哈摩押裔、西拉希雅子以利约乃、与丁男二百人、';
W._Ezr8_5='示迦尼裔、雅哈悉子、与丁男三百人、';
W._Ezr8_6='亚丁裔、约拿单子以别、与丁男五十人、';
W._Ezr8_7='以拦裔、亚他利雅子耶筛亚、与丁男七十人、';
W._Ezr8_8='示法提雅裔、米迦勒子西巴第雅、与丁男八十人、';
W._Ezr8_9='约押裔、耶歇子俄巴底亚、与丁男二百十八人、';
W._Ezr8_10='示罗密裔、约细斐子、与丁男百六十人、';
W._Ezr8_11='比拜裔、比拜子撒迦利亚、与丁男二十八人、';
W._Ezr8_12='押甲裔、哈加坦子约哈难、与丁男百有十人、';
W._Ezr8_13='亚多尼干裔、季者以利法列、耶利、示玛雅、与丁男六十人、';
W._Ezr8_14='比革瓦伊裔乌太、撒布、与丁男七十人、○';
W._Ezr8_15='我于流往亚哈瓦之河滨、会集斯众、在彼张幕三日、察阅庶民与祭司、其中不见利未人、';
W._Ezr8_16='乃召以利以谢、亚列、示玛雅、以利拿单、雅立、以利拿单、拿单、撒迦利亚、米书兰、皆为族长、及教习约雅立、以利拿单、';
W._Ezr8_17='遣之至迦西斐雅、见其地族长易多、使告易多、与其昆弟尼提甯人、令人至此、为我上帝室供其役事、';
W._Ezr8_18='我侪蒙我上帝之祐、于以色列子利未之孙抹利裔中得聪慧者一人、及示利比、与其子弟十八人、';
W._Ezr8_19='哈沙比雅同米拉利裔耶筛亚、与其子弟二十人、';
W._Ezr8_20='及尼提甯人、即大卫与牧伯所赐、服役利未人者之裔、二百二十人、携之而至、其名皆经检点、○';
W._Ezr8_21='时、我在亚哈瓦河滨、宣告禁食、在我上帝前自卑、求其使我及幼稚、与凡所有、俱得坦途、';
W._Ezr8_22='昔我告王曰、凡寻求我上帝者、必蒙其祐、弃之者必犯其权、干其怒、今求王遣步卒骑兵、助我御敌于路、我以为耻、';
W._Ezr8_23='故我禁食、求我上帝、蒙其俞允、';
W._Ezr8_24='我简祭司长十二人、即示利比哈沙比雅、及其昆弟十人、';
W._Ezr8_25='以金银与器皿、即王与谋士军长、及在彼之以色列众、为我上帝室所献者、权衡其数、付于其手、';
W._Ezr8_26='银六百五十他连得、银器一百他连得、金一百他连得、';
W._Ezr8_27='金盂二十、重同金币一千、光华之铜器二、其珍如金、';
W._Ezr8_28='我告祭司曰、尔归耶和华为圣、器皿亦为圣、金银乃乐输于尔列祖之上帝耶和华、';
W._Ezr8_29='当谨守之、俟再权于祭司长、利未人、以色列族长前、在耶路撒冷耶和华室之库、';
W._Ezr8_30='祭司利未人、乃收金银与器皿、如其所权之数、运至耶路撒冷我上帝室、○';
W._Ezr8_31='正月十二日、我侪离亚哈瓦河滨、欲往耶路撒冷、蒙我上帝之祐、得免于敌、及途问潜伏者之手、';
W._Ezr8_32='遂至耶路撒冷、居彼三日、';
W._Ezr8_33='越至四日、在我上帝室、权金银与器皿、付诸祭司、乌利亚子米利末之手、非尼哈子以利亚撒、利未人耶书亚子约撒拔、宾内子挪亚底偕之、';
W._Ezr8_34='是日咸核其数、权其轻重、录之于册、';
W._Ezr8_35='俘囚之众、自异域而归者、为以色列众献燔祭、奉于以色列之上帝、牡牛十二、牡绵羊九十六、绵羊羔七十七、且献牡山羊十二、以为赎罪之祭、俱献于耶和华为燔祭、';
W._Ezr8_36='又以王诏付于王臣、及河西诸方伯、彼乃助民、与七帝室所需、';
W._Ezr9_1='斯事既毕、诸牧伯就我曰、以色列众、及祭司利未人、未与斯土之民绝交、效迦南人、赫人、比利洗人、耶布斯人、亚扪人、摩押人、埃及人、亚摩利人、行其可憎之事、';
W._Ezr9_2='娶其女为妻为媳、致使圣民与诸族相杂、牧伯民长为其首恶、';
W._Ezr9_3='我闻此事、裂衣袍、拔须发、愕然而坐、';
W._Ezr9_4='凡懔遵以色列上帝之言者、缘俘囚之咎、咸集就我、我愕然而坐、至献夕祭时、';
W._Ezr9_5='献夕祭之时、忍忧而起、衣袍俱裂、屈膝而跽、向我上帝耶和华举手、';
W._Ezr9_6='曰、我上帝欤、予抱愧赧颜、不敢向我上帝仰面、盖我侪愆尤灭顶、罪戾滔天、';
W._Ezr9_7='自我列祖迄今、世济其恶、因我罪戾、我与我王祭司、付于列国王手、为其杀戮、虏掠攘夺、蒙耻含羞、有如今日、';
W._Ezr9_8='今我上帝耶和华暂施其恩、拯我遗民、使居圣所、如钉之牢、光照我目、俾于服役、少复振兴、';
W._Ezr9_9='我为奴仆、然于服役、上帝不弃、在波斯王前、施恩于我、使复振兴、能建我上帝室、修其荒墟、于犹大及耶路撒冷、得有垣墙、';
W._Ezr9_10='我上帝欤、事既如此、夫复何言、我侪违弃尔诫、';
W._Ezr9_11='即尔藉尔仆诸先知所命曰、尔所往据之地、乃为不洁、缘斯土诸族之污、与可憎之事、充乎四境、';
W._Ezr9_12='勿以尔女嫁其子、勿为尔子娶其女、勿求其平康及昌炽、使尔强盛、可食其地嘉产、贻厥子孙、世为恒业、';
W._Ezr9_13='我缘恶行大罪、遭斯诸事、而尔我之上帝加罚、较之我罪维轻、且以若许遗民赐我、';
W._Ezr9_14='我侪何可复犯尔诫、与行事可憎之族联姻乎、若然、尔岂不怒我、尽行翦灭、以致靡遗、无得免者、';
W._Ezr9_15='以色列之上帝耶和华欤、尔乃公义、我侪为逃脱之遗民、咸负罪戾、有如今日、因此、莫能立于尔前、';
W._Ezr10_1='以斯拉祈祷、认罪、涕泣、俯伏上帝室前、以色列中男女孩提、大会其所、民皆痛哭、';
W._Ezr10_2='以拦裔、耶歇子示迦尼、谓以斯拉曰、我侪干犯我上帝、娶斯土异族之女为妻、然以色列族犹有望焉、';
W._Ezr10_3='今当与我上帝立约、必出此妻、屏其所生、从我主及懔遵我上帝命者之议、俱循法律而行、';
W._Ezr10_4='尔起、此属尔事、我侪偕尔、强乃志而为之、';
W._Ezr10_5='以斯拉遂起、使诸祭司长利未人、以色列众发誓、必循此言而行、众乃发誓、';
W._Ezr10_6='以斯拉离上帝室、诣以利亚实子约哈难室、既入、缘俘囚之罪而忧、不食不饮、';
W._Ezr10_7='谕令犹大耶路撒冷俘囚之众、咸集于耶路撒冷、';
W._Ezr10_8='凡不从牧伯长老之议、三日内不至者、必籍其所有、绝于俘囚之会、';
W._Ezr10_9='三日内九月二十日、犹大与便雅悯人、咸集于耶路撒冷、坐于上帝室前之场、缘此事及霪雨、莫不战栗、';
W._Ezr10_10='祭司以斯拉起而谓之曰、尔曹干咎、娶异族之女为妻、增以色列族之罪、';
W._Ezr10_11='今当向尔列祖之上帝耶和华认罪、行其所悦、自绝于斯土之民、与异族之女、';
W._Ezr10_12='会众大声对曰、尔之所言、我必行之、';
W._Ezr10_13='惟民众多、又值霪两、我侪不能立于外、且犯罪甚重、一二日间、不能毕事、';
W._Ezr10_14='今当立我牧伯、为会众理此事、凡我邑中、娶异族之女者、偕其长老士师、届期咸至、迨上帝因斯事之怒息焉、';
W._Ezr10_15='惟亚撒黑子约拿单、特瓦子雅哈谢、抵御此事、米书兰及利未人沙比太助之、';
W._Ezr10_16='俘囚之众遵言而行、祭司以斯拉与族长数人、循其宗族、按名见委、乃于十月朔、偕坐而察此事、';
W._Ezr10_17='正月朔、凡娶异族之女者、已蒇其事、';
W._Ezr10_18='察得祭司诸子中、娶异族之女者、耶书亚裔约萨达子、及其昆弟玛西雅、以利以谢、雅立、基大利、';
W._Ezr10_19='皆执手为盟、许出其妻、因负罪戾、乃献牡绵羊一、以赎其罪、';
W._Ezr10_20='又有音麦裔哈拿尼、西巴第雅、';
W._Ezr10_21='哈琳裔玛西雅、以利雅、示玛雅、耶歇、乌西雅、';
W._Ezr10_22='巴施户珥裔以利约乃、玛西雅、以实玛利、拿坦业、约撒拔、以利亚撒、';
W._Ezr10_23='利未人约撒拔、示每、基拉雅、又名基利他、毗他希雅、犹大、以利以谢、';
W._Ezr10_24='讴歌者以利亚实、司阍者沙龙、提联、乌利、';
W._Ezr10_25='以色列人、巴录裔拉米、耶西雅、玛基亚、米雅民、以利亚撒、玛基亚、比拿雅、';
W._Ezr10_26='以拦裔玛他尼、撒迦利亚、耶歇、押底、耶利末、以利雅、';
W._Ezr10_27='萨土裔以利约乃、以利亚实、玛他尼、耶利末、撒拔、亚西撒、';
W._Ezr10_28='比拜裔约哈难、哈拿尼雅、萨拜、亚勒、';
W._Ezr10_29='巴尼裔米书兰、玛鹿、亚大雅、雅述、示押、耶利末、';
W._Ezr10_30='巴哈摩押裔阿底拿、基拉、比拿雅、玛西雅、玛他尼、比撒列、宾内、玛拿西、';
W._Ezr10_31='哈琳裔以利以谢、伊示雅、玛基雅、示玛雅、西缅、';
W._Ezr10_32='便雅悯、玛鹿、示玛利雅、';
W._Ezr10_33='哈顺裔玛特乃、玛达他、撒拔、以利法列、耶利买、玛拿西、示每、';
W._Ezr10_34='巴尼裔玛玳、暗兰、乌益、';
W._Ezr10_35='比拿雅、比底雅、基禄、';
W._Ezr10_36='瓦尼雅、米利末、以利亚实、';
W._Ezr10_37='玛他尼、玛特乃、雅扫、';
W._Ezr10_38='巴尼、宾内、示每、';
W._Ezr10_39='示利米雅、拿单、亚大雅、';
W._Ezr10_40='玛拿底拜、沙赛、沙赖、';
W._Ezr10_41='亚萨利、示利米雅、示玛利雅、';
W._Ezr10_42='沙龙、亚玛利雅、约瑟、';
W._Ezr10_43='尼波裔耶利、玛他提雅、撒拔、西比拿、雅玳、约珥、比拿雅、';
W._Ezr10_44='以上所载、俱娶异族之女为妻、亦有由之生育子女者、';
