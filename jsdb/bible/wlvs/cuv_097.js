W._Eze21_1='耶和华谕我曰、';
W._Eze21_2='人子欤、尔其面耶路撒冷、向圣所发言、对以色列地而预言、';
W._Eze21_3='告以色列地云、耶和华曰、我为尔敌、必拔刃出鞘、义者恶者、绝于尔中、';
W._Eze21_4='既欲绝义者恶者于尔中、我刃必出于鞘、击凡有血气者、自南至北、';
W._Eze21_5='凡有血气者、必知我耶和华拔刃出鞘、不复韬之、';
W._Eze21_6='人子欤、尔其太息、腰断痛苦而欷歔、令人目睹、';
W._Eze21_7='如彼问尔何为太息、必曰、因闻音耗、其事将至、使众心怯、手疲志馁、膝弱如水、其事将至、其言必成、主耶和华言之矣、○';
W._Eze21_8='耶和华谕我曰、';
W._Eze21_9='人子欤、当预言曰、耶和华云、有刃有刃、既利且光、';
W._Eze21_10='其利便于行戮、磨光使若闪电、我侪其可喜乐乎、我子之杖、轻藐诸木、';
W._Eze21_11='磨砺使光、以便执用、既利且光、付于杀戮者之手、';
W._Eze21_12='人子欤、尔其呼喊号啕、因刃加于我民、击以色列牧伯、彼及我民、咸付于刃、故当拊髀、';
W._Eze21_13='主耶和华曰、有试链焉、轻藐之杖、如归乌有、将若之何、';
W._Eze21_14='人子欤、尔其预言而鼓掌、使刃再三行戮、此刃即重伤大人、入诸密室者、';
W._Eze21_15='我备怖人之刃、攻诸邑门、使众心怯、增其窒碍、噫嘻、刃若闪电、其利便于行戮、';
W._Eze21_16='尔其集合向右、列陈向左、随尔所向、';
W._Eze21_17='我亦鼓掌、以息我怒、我耶和华言之矣、○';
W._Eze21_18='耶和华谕我曰、';
W._Eze21_19='惟尔人子、当绘二途、使巴比伦王之刃由之而至、二途出于一地、又绘一手、置于向邑歧路之处、';
W._Eze21_20='所绘之途、一使刃至亚扪族之拉巴、一使刃至犹大之耶路撒冷坚城、';
W._Eze21_21='盖巴比伦王、止于歧路卜之、摇以矢、问偶像、察牲肝、';
W._Eze21_22='右手得取耶路撒冷之兆、使设锤以击之、厥口孔张、大声号呼、可行杀戮、发锤攻门、筑垒建台、';
W._Eze21_23='惟有约誓者、以所卜为伪、然巴比伦王必使其罪见忆、致虏其众、○';
W._Eze21_24='主耶和华曰、因尔使罪见忆、愆尤昭彰、诸行显尔之恶、尔既见忆、必为其手所获、';
W._Eze21_25='行恶重伤之以色列君乎、尔日届矣、罚罪之期至矣、';
W._Eze21_26='主耶和华曰、去其冕、脱其冠、诸事变易、卑者升之、高者降之、';
W._Eze21_27='找必倾覆之、至再至三、所有者归于无有、俟当得者至、则赐之焉、○';
W._Eze21_28='惟尔人子、当预言云、主耶和华论亚扪人、及其侮辱之言曰、有刃出鞘、磨光杀戮、犹如闪电、以行吞灭、';
W._Eze21_29='维时、卜者所见虚伪、为尔所占妄诞、使尔仆于重伤恶人之项、彼日届矣、罚罪之期至矣、';
W._Eze21_30='尔其收刃入鞘、我必于尔受造之处、生长之地鞫尔、';
W._Eze21_31='倾我怒于尔、以我发忿之火吹及尔躬、付尔于残忍善杀戮者之手、';
W._Eze21_32='尔为燃火之薪、尔血流于斯土、尔必不复见忆、我耶和华言之矣、';
W._Eze22_1='耶和华谕我曰、';
W._Eze22_2='人子欤、此血邑、尔欲鞫之乎、鞫之、使知其可恶之事、';
W._Eze22_3='曰、主耶和华云、斯邑之中、流人之血、作诸偶像、自染污蔑、其日迩矣、';
W._Eze22_4='尔流人血、自取罪戾、尔作偶像、自染污蔑、尔之日伊迩、尔之年殆尽、故我使尔为列国所侮辱、为万邦所姗笑、';
W._Eze22_5='尔名劣多乱者乎、遐迩之人、必讥笑尔、';
W._Eze22_6='以色列牧伯、各奋其力、流血于尔中、';
W._Eze22_7='尔中有人轻视父母、虐遇宾旅、欺凌孤寡、';
W._Eze22_8='藐我圣物、犯我安息、';
W._Eze22_9='尔中有毁谤者、流人之血、有人食于山、行淫乱、';
W._Eze22_10='烝父继室、辱因天癸而污之妇、';
W._Eze22_11='有行可憎于邻妻、有秽乱子妇、有玷辱异母之姊妹、';
W._Eze22_12='受贿以流人血、贷金而取利息、行暴于邻、得财无厌、而忘乎我、主耶和华言之矣、';
W._Eze22_13='因尔所得非义之利、及尔中所流之血、我则击掌、';
W._Eze22_14='我处尔之日、尔心岂能忍受、尔手岂有力乎、我耶和华言之、亦必成之、';
W._Eze22_15='我必散尔于列国、分尔于异邦、消除尔之污蔑、';
W._Eze22_16='尔必于异邦人前、身受侮辱、则知我乃耶和华、○';
W._Eze22_17='耶和华谕我曰、';
W._Eze22_18='人子欤、我视以色列家为渣滓、彼在炉中、若铜铁锡铅、为银之渣滓、';
W._Eze22_19='主耶和华曰、因尔成为渣滓、我必集尔于耶路撒冷、';
W._Eze22_20='犹人集银铜铁铅锡于炉、吹火以镕之、如是我必震怒、发忿集尔、置于其中而镕之、';
W._Eze22_21='我必集尔、以我烈怒之火、吹及尔身、镕尔于其中、';
W._Eze22_22='犹镕银于炉中、尔镕于其中、则知我耶和华倾怒于尔、○';
W._Eze22_23='耶和华谕我曰、';
W._Eze22_24='人子欤、当告斯土曰、尔乃不洁之地、震怒之日、甘霖不沛、';
W._Eze22_25='其中之先知结党、若狮狂吼、攫而裂物、吞噬人灵、取其珍宝、以致邑中嫠妇众多、';
W._Eze22_26='其祭司干我法律、污我圣物、不辨圣与不圣、不使人别洁与不洁、掩目不顾我之安息、致我见渎于民中、';
W._Eze22_27='其中之牧伯、若狼攫而裂物、惟欲流血、殄灭人灵、以获不义之利、';
W._Eze22_28='其先知以不坚之泥、为人涂垣、所见虚伪、所占妄诞、彼谓主耶和华言之、然耶和华未言也、';
W._Eze22_29='斯土之民、用强暴、行攘夺、骚扰贫乏、妄虐羇旅、';
W._Eze22_30='我于其中、欲觅一人、以筑垣墉、为国立于缺处、在于我前、免我歼灭、而不可得、';
W._Eze22_31='故我倾怒于众、以我发忿之火灭之、依其所为、报于其首、主耶和华言之矣、';
W._Eze23_1='耶和华谕我曰、';
W._Eze23_2='人子欤、昔有二女、一母所生、';
W._Eze23_3='当其少年、在埃及行淫、为男拥抱、摩抚厥乳、';
W._Eze23_4='姊名阿荷拉、妹名阿荷利巴、俱归于我、而生子女、阿荷拉即撒玛利亚、阿荷利巴即耶路撒冷也、';
W._Eze23_5='阿荷拉既归我、乃行淫乱、恋其情人邻邦亚述族、';
W._Eze23_6='彼衣紫衣、皆为方伯州牧、少壮可爱、乘马而至、';
W._Eze23_7='妇与亚述俊男行淫、以其所恋爱者、及其偶像、自染污蔑、';
W._Eze23_8='当其少年、在埃及行淫、为男玷污、摩抚厥乳、迄今未改、';
W._Eze23_9='故我付之于其情人亚述族手、';
W._Eze23_10='裸其身体、虏其子女、杀之以刃、加罚其身、使为话柄于众妇中、';
W._Eze23_11='厥妹阿荷利巴见此、徇欲过于其姊、行淫较之尤甚、';
W._Eze23_12='恋爱邻邦亚述人、方伯州牧、少壮可爱、盛服乘马、';
W._Eze23_13='我见其被玷、姊妹俱行一途、';
W._Eze23_14='惟彼增其淫行、见迦勒底人像、绘于墙壁、涂以丹雘、';
W._Eze23_15='其腰束带、冠巾下垂于后、容若牧伯、与迦勒底地所出之巴比伦人同、';
W._Eze23_16='妇见之、则生恋爱、遣使往迦勒底见之、';
W._Eze23_17='巴比伦人至、登榻行淫、妇既被玷、则厌其人、';
W._Eze23_18='彼显其淫行、露其身体、我则厌之、如厌其姊、';
W._Eze23_19='惟彼增其淫行、忆其少年、在埃及行淫、';
W._Eze23_20='恋其所欢、体壮若驴、精足若马、';
W._Eze23_21='犹忆少年行淫、为埃及人拥抱、摩抚厥乳、○';
W._Eze23_22='阿荷利巴乎、主耶和华曰、尔之情人、尔所厌者、我必兴之以攻尔、四方集之以敌尔、';
W._Eze23_23='即巴比伦人、迦勒底众、及比割书亚哥亚诸族、亚述人偕之、皆为方伯州牧、少壮可爱、有名议士、俱乘马者、';
W._Eze23_24='彼必率军旅、携兵械、战车运车、至而攻尔、执干盾、冠兜鍪、列陈围尔、我将付鞫权于其手、依其律以鞫尔、';
W._Eze23_25='我必以忌嫉攻尔、彼将以盛怒待尔、加以劓刵、以刃杀尔遗民、虏尔子女、所有孑遗、焚之以火、';
W._Eze23_26='褫尔衣裳、夺尔珍宝、';
W._Eze23_27='如是、我必止尔邪欲、及尔淫行、即在埃及所习者、俾尔不举目望之、不复记忆埃及、';
W._Eze23_28='主耶和华曰、尔所憾所厌者、我必付尔于其手、';
W._Eze23_29='彼必以恨待尔、夺尔货财、使尔裸体、显尔邪慝淫行之丑、';
W._Eze23_30='尔遭斯事、因尔徇欲、从异邦人、为其偶像所玷、';
W._Eze23_31='尔行尔姊之途、我必以其爵付于尔手、';
W._Eze23_32='主耶和华曰、尔姊之爵、既深且巨、所盛既多、尔必饮之、为人轻慢姗笑、';
W._Eze23_33='尔姊撒玛利亚之爵、盛以骇愕凄凉、尔必满饮、沈醉忧伤、';
W._Eze23_34='尔必饮之、吸之务尽、啮爵之碎、搔裂己乳、主耶和华言之矣、';
W._Eze23_35='主耶和华曰、因尔遗忘我、背弃我、必负尔邪欲淫行之罪、○';
W._Eze23_36='耶和华谕我曰、人子欤、尔欲鞫阿荷拉阿荷利巴乎、若鞫之、则以其可恶之事告之、';
W._Eze23_37='彼行淫、手染血、徇欲于偶像、使其为我而生之男经火、而奉献之、至于殄灭、';
W._Eze23_38='更有逆我之事、同日污我圣所、犯我安息、';
W._Eze23_39='既杀子女、献于偶像、当日入我圣所而污之、于我室中、所行若是、';
W._Eze23_40='且遣使往远方、招人诣尔、既至、尔则澡身画眉、妆以首饰、';
W._Eze23_41='坐于华床、设几其前、以我芳品膏油、置于其上、';
W._Eze23_42='斯众安逸、喧哗闻于其中、亦自旷野、携庸人及沈湎者至、为二妇著钏于手、戴冕于首、';
W._Eze23_43='我曰、行淫已久之妇、与众彼此行淫、';
W._Eze23_44='众入其所、如入妓所、就二淫妇、阿荷拉、阿荷利巴、';
W._Eze23_45='义人必鞫之、如鞫淫妇、与流血之妇然、以彼诚为淫妇、其手染血也、';
W._Eze23_46='主耶和华曰、我必率众攻之、俾其播荡而被劫、';
W._Eze23_47='众必击之以石、杀之以刃、戮其子女、焚其第宅、';
W._Eze23_48='如是、必止淫行于斯土、以训众女、不效尔之行淫、';
W._Eze23_49='人必报尔之邪淫、尔必负拜偶之罪、俾知我乃主耶和华、';
W._Eze24_1='九年十月十日、耶和华谕我曰、';
W._Eze24_2='人子欤、其记录是日、是日巴比伦王逼近耶路撒冷、';
W._Eze24_3='当为悖逆之家设譬曰、主耶和华云、置鼎于火、倾水于中、';
W._Eze24_4='集肉投鼎、即肉块之佳者、若腿若肩、充以所选之骨、';
W._Eze24_5='取其美羊、积薪鼎下、令水盛沸、以煮其骨于中、○';
W._Eze24_6='主耶和华曰、祸哉血邑、生锈之鼎、厥诱未去、其中之肉、逐一取出、毋庸掣签得之、';
W._Eze24_7='其中有血、流于光磐之上、不倾于地、为土所掩、';
W._Eze24_8='彼之流血磐上、不掩于土、乃我使然、致我震怒、而行报复、';
W._Eze24_9='主耶和华曰、祸哉血邑、我必堆积多薪、';
W._Eze24_10='其来积薪、使火炎炎、肉烂汤浓、骨亦焦焉、';
W._Eze24_11='厥鼎既空、置于火上而炙之、焚烧其铜、以销厥污、而灭其锈、';
W._Eze24_12='斯邑劳力致疲、其锈仍未涤除、必炙以火、';
W._Eze24_13='尔污而淫、我欲洁尔、尔不受洁、故尔污不得涤除、迨我怒息、';
W._Eze24_14='我耶和华言之、亦必成之、不食言、不回志、不加矜悯、人必依尔所行而鞫尔、主耶和华言之矣、○';
W._Eze24_15='耶和华谕我曰、';
W._Eze24_16='人子欤、尔目所慕者、我必猝然去之、尔勿悲、勿哭、勿下泪、';
W._Eze24_17='尔欷歔、勿扬声、勿为死者治丧、首仍束巾、足仍著履、勿掩尔口、勿食人之所供、';
W._Eze24_18='我朝与民言、夕而妻死、诘朝、我循命而行、';
W._Eze24_19='民问我曰、尔之所为、与我何与、请以告我、';
W._Eze24_20='我对曰、耶和华曾谕我云、';
W._Eze24_21='尔当谓以色列家曰、主耶和华云、我之圣所、尔以为荣、尔目所慕、尔心所惜者、我必使之为污、尔所遗之子女、必陨于刃、';
W._Eze24_22='彼所为者、尔必为之、不掩尔口、不食人之所供、';
W._Eze24_23='首仍束巾、足仍著履、不悲不哭、在尔罪中、渐即消亡、相向而叹、';
W._Eze24_24='以西结为尔兆、尔必依其所为而为之、斯事既至、尔则知我乃主耶和华也、○';
W._Eze24_25='人子欤、我去斯民所恃之力、所悦之荣、及目所欲、与心所爱之子女、';
W._Eze24_26='是日得脱者、岂不诣尔、俾尔闻之乎、';
W._Eze24_27='当日尔口乃启、与得脱者言、不复缄默、如是为众之兆、使知我乃耶和华、';
W._Eze25_1='耶和华谕我曰、';
W._Eze25_2='人子欤、其面亚扪族而预言、';
W._Eze25_3='曰、尔亚扪族、宜听主耶和华之言、主耶和华曰、昔我圣所玷污、以色列地荒芜、犹大家被虏、尔则曰、嘻嘻、';
W._Eze25_4='我必以尔付于东方人为业、彼必建营、居于尔中、食尔果、饮尔乳、';
W._Eze25_5='我必使拉巴为驼厩、亚扪地为羊偃卧之所、尔则知我乃耶和华、';
W._Eze25_6='主耶和华曰、因尔向以色列地鼓掌顿足、满心蔑视、欣喜不胜、';
W._Eze25_7='我必伸手于尔、付尔于异邦、为彼所虏掠、绝尔于万族、灭尔于列国、尔则知我乃耶和华、○';
W._Eze25_8='主耶和华曰、摩押与西珥云、犹大同于异邦、';
W._Eze25_9='故我必破摩押边邑、即其国中之荣、伯耶西末、巴力免、基列亭、';
W._Eze25_10='并亚扪族、付于东方人为业、致亚扪人不复见忆于列邦、';
W._Eze25_11='亦必行鞫于摩押、使知我乃耶和华、○';
W._Eze25_12='主耶和华曰、以东行报复于犹大家、因报复而干大罪、';
W._Eze25_13='故我必伸手于以东、绝其人畜、使之荒凉、自提幔至于底但、其人俱陨于刃、';
W._Eze25_14='假我民以色列之手、依我烈怒大忿、行报复于以东、使知我之报复、主耶和华言之矣、○';
W._Eze25_15='主耶和华曰、非利士人心存蔑视、而行报复、从其永憾、图灭我民、';
W._Eze25_16='故主耶和华曰、我必伸手于非利士人、绝基利提族、灭海滨之遗民、';
W._Eze25_17='大施报复、怒而谴之、我行报复、彼则知我乃耶和华、';
W._Eze26_1='十一年月朔、耶和华谕我曰、';
W._Eze26_2='人子欤、推罗人论耶路撒冷曰、嘻嘻、众民之门已破、皆归于我、彼既荒凉、我必恢廓、';
W._Eze26_3='故主耶和华曰、推罗乎、我为尔敌、必使多国攻尔、若海浪之冲激、';
W._Eze26_4='毁推罗之城垣、摧其戍楼、去其尘埃、使为光洁之磐、';
W._Eze26_5='而成海中晒网之所、为诸民所虏掠、主耶和华曰、我言之矣、';
W._Eze26_6='彼之属邑、在平原者、必灭于刃、俾知我乃耶和华、';
W._Eze26_7='主耶和华曰、我将使诸王之王、巴此伦王尼布甲尼撒、来自北方、率其车马骑兵、军旅民众、以攻推罗、';
W._Eze26_8='平原属邑、必灭于刃、建台筑垒、连盾以攻尔、';
W._Eze26_9='设锤冲城垣、以斧毁戍楼、';
W._Eze26_10='因马之多、尘土蔽邑、敌入邑门、如入城缺、是时、因骑兵战车运车之行声、城垣震动、';
W._Eze26_11='使其马足躏尔逵衢、以刃戮尔人民、尔之坚柱、必仆于地、';
W._Eze26_12='劫尔珍宝、夺尔货财、毁尔城垣、坏尔华屋、木石尘土、俱投水中、';
W._Eze26_13='我必息尔讴歌之声、不复闻尔琴瑟之音、';
W._Eze26_14='使尔成为光洁之磐、晒网之所、不复建之、主耶和华曰、我耶和华言之矣、○';
W._Eze26_15='主耶和华谓推罗曰、尔倾圮时、伤者呻吟、杀戮行于尔中、诸岛闻之、岂不震动乎、';
W._Eze26_16='海滨君王、将下其位、解其朝服、去其绣衣、遍体战栗、而坐于地、恐惧不已、为尔惊骇、';
W._Eze26_17='作哀歌云、有名之邑、巩建海中、为航海者所居、凡寓彼者、无不慑伏、奚倾圮乎、';
W._Eze26_18='尔倾圮时、群岛战栗、海中诸岛、见尔灭亡、靡不骇愕、';
W._Eze26_19='主耶和华曰、我使尔荒芜、若无居人之邑、使深渊没尔、大水淹尔、';
W._Eze26_20='其时、我必使尔与下阴府之人、诣彼古昔之民、居于地之深处、久为荒寂之所、不复有人居于尔中、尔于生人之地、不再获荣、';
W._Eze26_21='我必使尔灭没、永不复振、人虽索尔、而不之见、主耶和华言之矣、';
W._Eze27_1='耶和华谕我曰、';
W._Eze27_2='人子欤、尔其为推罗作哀歌、';
W._Eze27_3='告之云、尔居海门、与群岛之民贸易、主耶和华曰、推罗欤、尔曾自谓、我乃完美、';
W._Eze27_4='尔之四境、在于海中、建造尔者、成尔华美、';
W._Eze27_5='如舟以示尼珥松为板、以利巴嫩香柏为樯、';
W._Eze27_6='以巴珊橡树为棹、以基提岛之黄杨为盖板、饰以象牙、';
W._Eze27_7='以埃及文绣之枲布为帆为旗、以以利沙岛蓝紫之布为帱、';
W._Eze27_8='西顿亚发居民、为尔舟子、推罗乎、尔之哲人、为尔乡导、';
W._Eze27_9='迦巴勒之耆老、与其达人、弥尔舟隙、海舶及其舟人、通商于尔中、';
W._Eze27_10='波斯路德弗人、在尔行伍、为尔战士、于尔邑中、悬干及胄、显尔华美、';
W._Eze27_11='亚发人与尔军旅、环尔城垣、勇士守尔戍楼、城上四周悬干、成尔华美、';
W._Eze27_12='因尔富有、他施与尔通商、以银铁锡铅、易尔货品、';
W._Eze27_13='雅完土巴米设与尔通商、贩鬻人口、及铜器、易尔货品、';
W._Eze27_14='陀迦玛族以马战马与骡、易尔货品、';
W._Eze27_15='底但人与尔贸易、诸岛与尔通商、以象牙乌木易尔货品、';
W._Eze27_16='因尔制造甚多、亚兰与尔通商、以碧玉紫布、文绣细枲、珊瑚红玉、易尔货品、';
W._Eze27_17='犹大以色列地、与尔贸易、以米匿之麦、及饼蜜油乳香、易尔货品、';
W._Eze27_18='因尔制造甚多、货财丰盛、大马色以黑本之酒、白羊之毛、与尔贸易、';
W._Eze27_19='威但与雅完、以线易尔货品、中有光铁、肉桂菖蒲、';
W._Eze27_20='底但以被马之缋罽、与尔贸易、';
W._Eze27_21='亚拉伯及基达牧伯、与尔通商、以羔羊、牡绵羊、及山羊、与尔贸易、';
W._Eze27_22='示巴拉玛商贾、与尔通商、以上等之香品、宝玉及金、易尔货品、';
W._Eze27_23='哈兰干尼伊甸、及示巴亚述基抹商贾、与尔通商、';
W._Eze27_24='彼以上等货品、紫衣文绣、盛以香柏之匮、系以绳索、与尔贸易、';
W._Eze27_25='他施诸舟、为尔载物、尔则丰富、大得尊荣于海中、';
W._Eze27_26='尔之舟子引尔于大水、东风破尔于海中、';
W._Eze27_27='尔沦亡之日、尔之丰富、货财品物、为舟子者、为乡导者、弥舟隙者、商贾战士、以及尔中民众、俱溺于海、';
W._Eze27_28='乡导呼号、波涛澎湃、';
W._Eze27_29='凡拨棹者、舟子乡导、必去舟而立于岸、';
W._Eze27_30='为尔痛哭、其声远闻、蒙尘于首、辗转于灰、';
W._Eze27_31='为尔自髡、以麻束腰、痛心哭泣、备极悲哀、';
W._Eze27_32='为尔号啕、必作哀歌、哭曰、推罗寂寞于海、孰与之比拟乎、';
W._Eze27_33='尔之货品、自海而出、使多国充足、因尔财物丰盛、俾地上列王富饶、';
W._Eze27_34='尔破坏于海之深处、财物民众、与尔偕沈、';
W._Eze27_35='海岛居民、为尔骇异、其王恐惧、忧形于色、';
W._Eze27_36='列邦商贾、咸为嗤笑、尔归灭没、永不复振、';
W._Eze28_1='耶和华谕我曰、';
W._Eze28_2='人子欤、当谓推罗君曰、主耶和华云、尔心骄泰、自谓我为上帝、坐上帝之位于海中、居心同乎上帝、尔仍为人、非上帝也、';
W._Eze28_3='尔智过于但以理、无所隐于汝、';
W._Eze28_4='以尔智慧明哲、而得货财、藏金银于府库、';
W._Eze28_5='以大智暨贸易、增益富厚、因而中心骄泰、';
W._Eze28_6='故主耶和华曰、因尔居心同乎上帝、';
W._Eze28_7='我必使异邦人、即列国之强暴者至、彼必拔刃、毁尔智慧之美、污蔑尔之荣光、';
W._Eze28_8='使尔陷于坎阱、如被戮者没于海中、';
W._Eze28_9='尔岂得谓杀尔者曰、我为上帝乎、尔在戕尔者之手、则为人、非上帝矣、';
W._Eze28_10='尔必死于外人之手、与未受割者同、主耶和华曰、我言之矣、○';
W._Eze28_11='耶和华谕我曰、';
W._Eze28_12='人子欤、当为推罗王作哀歌、谓之曰、主耶和华云、尔纯全如玉印、智慧充足、美丽完备、';
W._Eze28_13='尔居于伊甸上帝囿、以珍宝为饰、即玛瑙、淡黄玉、金钢石、水苍玉、碧玉、璧玉、蓝玉、青玉、葱珩、及金、尔受造之日、鼗箫兼备、';
W._Eze28_14='尔为基路伯、展翼以覆庇、我置尔于上帝圣山、游于光辉宝玉之间、';
W._Eze28_15='尔自受造之日、所为完全、迨著尔之不义、';
W._Eze28_16='尔因贸易之盛、遂行强暴、而干罪戾、我则视尔为污、逐尔出上帝之山、展翼之基路伯乎、我灭尔于光辉宝玉之间、';
W._Eze28_17='尔因美丽、中心骄泰、尔之荣光、败尔智慧、我必仆尔于地、置尔于列王前、为其目睹、';
W._Eze28_18='尔罪众多、贸易不公、污尔圣所、故我使火出自尔中、灭尔成灰于地、俾众目睹、';
W._Eze28_19='列邦素识尔者、咸为骇异、尔归灭没、永不复振、○';
W._Eze28_20='耶和华谕我曰、';
W._Eze28_21='人子欤、其面西顿而预言、';
W._Eze28_22='曰、主耶和华云、西顿乎、我为尔敌、必得荣于尔中、我既行鞫于尔、显己为圣、众则知我乃耶和华、';
W._Eze28_23='我必使疫与血、遍尔逵衢、伤者仆于其中、锋刃四周临之、则知我乃耶和华、';
W._Eze28_24='昔以色列家、为四周列国所藐视、刺之如棘、伤之如莿、后不复有、则知我乃主耶和华、○';
W._Eze28_25='主耶和华曰、我集以色列家自所散至之民中、显己为圣、使列邦目睹、彼必居于故土、即我所赐我仆雅各之地、';
