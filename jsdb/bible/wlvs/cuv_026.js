W._Deu22_1='尔见昆弟之牛羊、迷于歧路、勿佯为不见、必反之于昆弟、';
W._Deu22_2='如昆弟离尔远、或不相识、则牵之归、留于尔家、待其求之、然后反之、';
W._Deu22_3='其驴其衣、凡昆弟所失之物、为尔所得、俱必如是反之、勿佯为不见、';
W._Deu22_4='尔见昆弟之牛驴、踬于途间、勿佯为不见、必助其主起之、○';
W._Deu22_5='女勿衣男衣、男勿衣女衣、凡行此者、乃尔上帝耶和华所恶也、○';
W._Deu22_6='途间如遇鸟巢、在树在地、有雏有卵、母鸟伏之、不可母子兼取、';
W._Deu22_7='必纵其母、惟取其雏、则可纳福、且以延年、○';
W._Deu22_8='尔建新室、其顶必环以堞、免人堕落、流血之罪、归于尔家、';
W._Deu22_9='葡萄园中、勿播二种、若然、则种之所产、园之所出、俱为圣物、○';
W._Deu22_10='勿以牛驴并耕、';
W._Deu22_11='勿衣麻毛杂织之衣、○';
W._Deu22_12='所披之衣、当于四周、缘之以?、○';
W._Deu22_13='人若娶妻、同室后而恶之、';
W._Deu22_14='谤以恶事、加以恶名、曰、我娶此女、与之同室、见非童贞、';
W._Deu22_15='女之父母、必携童贞之据、至邑门长老前、';
W._Deu22_16='其父告曰、我以女适此人、而为其所恶、';
W._Deu22_17='谤以恶事、谓非童贞、然我女诚童贞、确据在此、遂展其布于长老前、';
W._Deu22_18='长老必执其人而责之、';
W._Deu22_19='罚金一百、予女之父、因加恶名于以色列处女故也、使女仍为其妻、毕生不休、';
W._Deu22_20='如所告属实、童贞无据、';
W._Deu22_21='乃行不端于以色列中、在父家为妓、则必携女至父家门、邑人以石击之致死、以除恶于尔中、○';
W._Deu22_22='人与有夫之妇同寝、为人所见、则奸夫淫妇俱致之死、以除恶于以色列中、';
W._Deu22_23='处女受聘于人、而他人遇于邑中、与之苟合、';
W._Deu22_24='其女既在邑中、而不呼号、其男玷辱他人之妻、则必携至邑门、俱以石击毙之、以除恶于尔中、';
W._Deu22_25='人遇受聘之女在田、强之苟合、则独杀淫女之人、';
W._Deu22_26=(null)
W._Deu22_27='女无当死之罪、不可惩之、人遇女于田、女呼号而无救、其事与攻杀邻里同、';
W._Deu22_28='人遇未聘之女、强之苟合、为人所见、';
W._Deu22_29='则淫女之人、必以金五十、予女之父、既辱是女、必娶为妻、毕生不休、○';
W._Deu22_30='勿烝父之继室、勿辱父、';
W._Deu23_1='外肾受伤、与被阉者、不得入耶和华会、';
W._Deu23_2='奸生之子、虽至十世、亦不得入耶和华会、○';
W._Deu23_3='亚扪人、摩押人、不得入耶和华会、凡属斯族者、虽历十世、至于永远、亦不得入耶和华会、';
W._Deu23_4='因尔昔出埃及、彼不以饼与水、迎尔于途、且买米所波大米之比夺人、比珥子巴兰诅尔、';
W._Deu23_5='惟尔上帝耶和华爱尔、不听巴兰、变诅为祝、';
W._Deu23_6='缘此、尔毕生勿求其平安、祈其利达、○';
W._Deu23_7='勿憾以东人、以其为尔同族、勿憾埃及人、以尔曾旅其地、';
W._Deu23_8='彼之子孙、至于三世、可入耶和华会、○';
W._Deu23_9='尔出列营攻敌、宜戒诸恶、';
W._Deu23_10='若有夜间遗泄、以致不洁、则当出营、';
W._Deu23_11='薄暮以水濯身、日入乃入、';
W._Deu23_12='营外必有一所、';
W._Deu23_13='器中有锹、在外遗矢、必先掘土、反身而掩之、';
W._Deu23_14='盖尔上帝耶和华行于营中、以拯尔曹、付敌于尔、故营必洁、免其见有秽物、与尔相离、○';
W._Deu23_15='仆逃主投尔、勿反于其主、';
W._Deu23_16='于尔邑中、随其所欲而居、勿虐待之、○';
W._Deu23_17='以色列女中不可有娼妓、男中不可有娈童、';
W._Deu23_18='娼妓之值、犬类之价、勿入尔上帝耶和华室以酬愿、皆为其所恶也、○';
W._Deu23_19='以金与粮、及凡生利之物、贷于同侪、勿取其利、';
W._Deu23_20='取于外族则可、于同侪则不可、如是在尔所据之地、尔上帝耶和华必于凡尔所为、锡以福祉、○';
W._Deu23_21='许愿于尔上帝耶和华、偿之勿迟、彼必讨之于尔、若不偿之、则为有罪、';
W._Deu23_22='不许愿、则无罪、';
W._Deu23_23='言出于口、则必行之、循其所许、乐输于尔上帝耶和华者、○';
W._Deu23_24='入人之葡萄园、任意饱啖其果则可、盛之于器则不可、';
W._Deu23_25='入人禾稼、手摘其穗则可、刈之以镰则不可、';
W._Deu24_1='人娶妻后、见其有疵、而不之悦、当书离书、付于其手、使出其家、';
W._Deu24_2='既出之后、则可他适、';
W._Deu24_3='如其后夫亦不之悦、付以离书而出之、或后夫死、';
W._Deu24_4='其前夫既出之、为人所玷、勿复娶之、此乃耶和华所恶者、尔上帝耶和华所赐为业之地、不可污之、';
W._Deu24_5='人新娶、不可往战、不可任职、必处于家、历至一年、以悦其妻、○';
W._Deu24_6='毋取上下磨为质、盖质人之生命也、○';
W._Deu24_7='如以色列人窃取同族以为奴、或鬻于人、必致之死、以除恶于尔中、○';
W._Deu24_8='宜慎癞疾、遵行利未人祭司所训之例、我所命祭司者、俱当守之、';
W._Deu24_9='昔尔出埃及时、尔上帝耶和华在途间、所行于米利暗者、尔当忆之、○';
W._Deu24_10='如贷于人、勿入其家取质、';
W._Deu24_11='必立于外、待其携质出以予尔、';
W._Deu24_12='如其人贫、勿留其质越宿、';
W._Deu24_13='日入时、必反之、使其有衣以寝、为尔祝嘏、则尔上帝耶和华必以为义、';
W._Deu24_14='贫乏佣人、或尔同族、或寓于尔邑之宾旅、勿虐待之、';
W._Deu24_15='届期必给以值、勿至日没、以其贫乏、厥心在此、恐其吁耶和华、致罪归尔、○';
W._Deu24_16='毋因子而杀父、毋因父而杀子、惟依其罪、而杀其人、○';
W._Deu24_17='宾旅与孤、勿反其正、勿以嫠衣为质、';
W._Deu24_18='当忆昔在埃及、尔为奴隶、尔上帝耶和华赎尔以出、故我命尔行此、○';
W._Deu24_19='尔刈田禾、若遗一束、勿返取、当留与宾旅及孤寡、致尔上帝耶和华于尔凡百所为、锡嘏于尔、';
W._Deu24_20='既扑橄榄、毋得再扑、必归宾旅及孤寡、';
W._Deu24_21='既摘葡萄、毋得再摘、必归宾旅及孤寡、';
W._Deu24_22='当忆昔在埃及、尔为奴隶、故我命尔行此也、';
W._Deu25_1='人有讼事、就于士师、士师听之、必直其义者、罪其恶者、';
W._Deu25_2='恶人罪当受笞、士师使伏于前、如数笞之、';
W._Deu25_3='笞数勿逾四十、若笞之过多、恐贱尔昆弟、○';
W._Deu25_4='踏谷之牛、勿笼其口、○';
W._Deu25_5='兄弟同居、其一无子而死、死者之妻、不可他适、夫弟当娶为妻、以尽厥分、';
W._Deu25_6='首生之子、必为兄嗣、使于以色列中、不绝其名、';
W._Deu25_7='如弟不欲娶之、则妇当至邑门、见长老曰、我夫之弟、不欲其兄留名于以色列中、不尽为弟之分、';
W._Deu25_8='邑之长老必召而问之、如执意言不欲娶之、';
W._Deu25_9='则妇于长老前、就而解其履、唾其面曰、不欲为兄立家者、必如是待之、';
W._Deu25_10='后在以色列中、必称之曰解履之家、○';
W._Deu25_11='二人相鬬、其一之妻、前欲援其夫、脱于击者之手、而执其下体、';
W._Deu25_12='则必断其手、勿惜之、○';
W._Deu25_13='囊中勿有异权、一大一小、';
W._Deu25_14='家中勿有异量、一大一小、';
W._Deu25_15='惟权与量、俱必准确公平、致可延年、于尔上帝耶和华所锡之地、';
W._Deu25_16='凡行此非义者、乃尔上帝耶和华所恶也、○';
W._Deu25_17='昔尔出埃及时、亚玛力人所行于尔者尔当忆之、';
W._Deu25_18='彼不畏上帝、乘尔途间疲惫、杀尔后行之荏弱者、';
W._Deu25_19='尔上帝耶和华、拯尔脱于四周之敌、俾得绥安、于其所赐为业之地、则必涂亚玛力志于天下、尔勿忘之、';
W._Deu26_1='既至尔上帝耶和华所赐为业之地、据而居之、';
W._Deu26_2='必以斯土所产之初实、盛之于筐、诣尔上帝耶和华所选寄名之处、';
W._Deu26_3='见当时之祭司曰、我今敬告尔上帝耶和华、耶和华所誓许我祖、锡我之地、我已至之、';
W._Deu26_4='祭司取筐于尔手、置尔上帝耶和华坛前、';
W._Deu26_5='尔在尔上帝耶和华前必曰、我祖亚兰人、乃濒死者、往旅埃及、人数无多、而成大族、强盛繁衍、';
W._Deu26_6='埃及人恶待我侪、而虐遇之、加以苦役、';
W._Deu26_7='我吁我列祖之上帝耶和华、蒙其垂听、鉴我所受之艰难、劳苦暴虐、';
W._Deu26_8='耶和华以能手、奋臂、异迹、奇事、大而可畏之事、导我出埃及、';
W._Deu26_9='携我至此、锡我流乳与蜜之地、';
W._Deu26_10='耶和华欤、尔所赐我之地、其所产之初实、我携之至、遂置于尔上帝耶和华前、而行崇拜、';
W._Deu26_11='尔与利未人、及居尔中之宾旅、缘尔上帝耶和华赐尔暨家之福、而喜乐焉、○';
W._Deu26_12='每至三载、什输其一之年、凡土所产、什输其一既毕、必以给利未人及宾旅孤寡、使食于尔邑内、而得果腹、';
W._Deu26_13='则于尔上帝耶和华前告曰、为圣之物、我已出之我家、给与利未人及宾旅孤寡、循尔所谕、尔之命令、我未干犯、亦未遗忘、';
W._Deu26_14='维此圣物、居丧时、我未食之、不洁时、我未移之、为死者、我未用之、惟听我上帝耶和华命、遵尔所谕而行、';
W._Deu26_15='祈自天上圣所俯察、锡嘏于尔民以色列、并所赐我流乳与蜜之地、如所誓于我列祖者、○';
W._Deu26_16='尔上帝耶和华、今日命尔行此典章律例、故当一心一意守之、';
W._Deu26_17='今日尔以耶和华为尔上帝、愿行其道、听其言、守其典章、诫命律例、';
W._Deu26_18='耶和华亦循其所许、以尔为己民、俾从其命、';
W._Deu26_19='使尔在于荣耀、名誉尊贵、超乎所造万民、尔为圣民、归尔上帝耶和华、循其所言、';
W._Deu27_1='摩西与以色列长老谕民曰、我今日所谕尔者、尔当遵守、';
W._Deu27_2='尔渡约但、至尔上帝耶和华所赐之地、其日必立大石、涂之以灰、';
W._Deu27_3='既渡之后、当录斯律诸言于上、致可入尔上帝耶和华所赐流乳与蜜之地、如尔祖之上帝耶和华所许者、';
W._Deu27_4='既渡约但、循我今日所谕、必立斯石于以巴路山、涂之以灰、';
W._Deu27_5='在彼为尔上帝耶和华建坛、以石为之、毋用铁器而造、';
W._Deu27_6='建尔上帝耶和华之坛、必以未经雕凿之石在坛之上、献燔祭于尔上帝耶和华、';
W._Deu27_7='亦献酬恩祭、在彼食之、乐于尔上帝耶和华前、';
W._Deu27_8='录斯律诸言于石、当详明焉、○';
W._Deu27_9='摩西与利未人祭司、告以色列民曰、以色列人欤、尔其静默以听、今日尔成为尔上帝耶和华之民、';
W._Deu27_10='故必听从其言、行其诫命典章、乃我今日所谕尔者也、○';
W._Deu27_11='当日摩西谕民曰、';
W._Deu27_12='既济约但、西缅、利未、犹大、以萨迦、约瑟、便雅悯诸支派、当立于基利心山、为民祝嘏、';
W._Deu27_13='流便、迦得、亚设、西布伦、但、拿弗他利诸支派、当立于以巴路山、宣其诅词、';
W._Deu27_14='利未人当大声以向以色列民曰、';
W._Deu27_15='凡人雕偶铸像、匠人所造、乃耶和华所恶、立于隐处者、必受诅、众民当应曰、阿们、';
W._Deu27_16='轻视父母者、必受诅、众民当应曰、阿们、';
W._Deu27_17='移邻里之界址者、必受诅、众民当应曰、阿们、';
W._Deu27_18='使瞽迷途者、必受诅、众民当应曰、阿们、';
W._Deu27_19='屈抑宾旅孤寡者、必受诅、众民当应曰、阿们、';
W._Deu27_20='烝父继室、辱其父者、必受诅、众民当应曰、阿们、';
W._Deu27_21='淫于兽者、必受诅、众民当应曰、阿们、';
W._Deu27_22='奸乱同父异母、异父同母之姊妹者、必受诅、众民当应曰、阿们、';
W._Deu27_23='烝妻母者、必受诅、众民当应曰、阿们、';
W._Deu27_24='阴击邻里者、必受诅、众民当应曰、阿们、';
W._Deu27_25='受贿以杀不辜者、必受诅、众民当应曰、阿们、';
W._Deu27_26='不遵斯律之言而行者、必受诅、众民当应曰、阿们、';
W._Deu28_1='如尔听从尔上帝耶和华之言、遵行其诫、我今日所谕尔者、则尔上帝耶和华必举尔升高、超乎天下万民、';
W._Deu28_2='如尔听从尔上帝耶和华之言、则此诸福、必临及尔、';
W._Deu28_3='在邑获福、在田获福、';
W._Deu28_4='身之所生、土之所产、畜之所出、牛群之犊、羊群之羔、并皆获福、';
W._Deu28_5='盛粮之筐、搏面之器获福、';
W._Deu28_6='尔出获福、尔入获福、';
W._Deu28_7='敌起攻尔、耶和华必使尔击败之、其攻尔也由一途、其逃尔也由七途、';
W._Deu28_8='耶和华必降福于尔仓、及尔手之所为、锡嘏于尔、在尔上帝耶和华所赐之地、';
W._Deu28_9='如尔守尔上帝耶和华之诫、遵行其道、则耶和华必践其所誓、立尔为己之圣民、';
W._Deu28_10='天下亿兆、将见尔称以耶和华名、惟尔是畏、';
W._Deu28_11='耶和华必使尔昌炽、身之所生、畜之所出、土之所产、俱蒙福祉、于耶和华所誓尔祖赐尔之地、';
W._Deu28_12='耶和华必为尔启其宝藏、使天降时雨于尔土、于尔凡百所为、锡嘏于尔、尔贷金于列邦、而不告贷于彼、';
W._Deu28_13=(null)
W._Deu28_14='如尔听从尔上帝耶和华之诫命、我今日所谕尔者、谨守遵行、不偏左右、离我今日所谕之言、不从他神、而崇事之、则耶和华必以尔为首、不以尔为尾、使尔居上、不居于下、○';
W._Deu28_15='如尔不听尔上帝耶和华之言、不守其诫命典章、我今日所谕尔者、则此诸诅、必临及尔、';
W._Deu28_16='在邑受诅、在田受诅、';
W._Deu28_17='盛粮之筐、搏面之器受诅、';
W._Deu28_18='身之所生、土之所产、畜之所出、牛群之犊、羊群之羔、并皆受诅、';
W._Deu28_19='尔入受诅、尔出受诅、';
W._Deu28_20='耶和华因尔行恶离弃彼、必于凡尔所为、加尔咒诅、扰乱谴责、以致速亡、';
W._Deu28_21='耶和华必使疫疠附于尔身、以至灭尔于尔入据之地、';
W._Deu28_22='耶和华必以痨疾、热疾、炎疾、疟疾、兵革、枯槁、霉烂击尔、此灾必追袭尔、致尔陨没、';
W._Deu28_23='覆尔之天如铜、载尔之地如铁、';
W._Deu28_24='耶和华必以尘沙为雨、自天降于尔土、俾尔灭亡、';
W._Deu28_25='耶和华必使尔为敌所败、尔攻之也由一途、尔逃之也由七途、抛弃于天下万国之中、';
W._Deu28_26='尔尸必为飞禽走兽所食、无人逐之、';
W._Deu28_27='耶和华必以埃及人所患之痈、痔、疥、癣、不治之症、加乎尔身、';
W._Deu28_28='又必使尔颠狂、目瞽心惊、';
W._Deu28_29='虽在日中、犹如瞽者暗中摸索、所行所为、不获亨通、恒遭暴虐劫夺、无人救援、';
W._Deu28_30='聘妻而人与之寝、筑室而己不得居、植葡萄园而不得食其果、';
W._Deu28_31='尔牛被宰、尔目击之、而不得食、尔驴被夺、尔目击之、而不见返、尔羊付于尔敌、无人救尔、';
W._Deu28_32='子女付于异族、尔将终日瞻望、至于目盲、无力拯之、';
W._Deu28_33='尔之土产、及尔劳而得者、将为尔所未识之民吞噬、尔惟受虐见迫、历久如是、';
W._Deu28_34='尔目所见、必致颠狂、';
W._Deu28_35='耶和华必以恶疮、加于尔膝与股、自踵延及于顶、无术以疗、';
W._Deu28_36='耶和华必以尔及尔所立之王、徙至尔与尔祖素所未识之国、在彼奉事木石之神、';
W._Deu28_37='于耶和华徙尔所至之国、必为人所骇异、作谚语及话柄、';
W._Deu28_38='尔之田亩、播种则多、获实则少、蝗食故也、';
W._Deu28_39='植葡萄园而治之、不收其果、不饮其酒、虫食故也、';
W._Deu28_40='四境有橄榄树、不以其油膏身、果陨故也、';
W._Deu28_41='尔生子女、不为尔有、被虏故也、';
W._Deu28_42='尔囿之树、尔地之产、为蝗所食、';
W._Deu28_43='尔中宾旅、必愈升愈高、尔愈降愈卑、';
W._Deu28_44='彼可贷金于尔、尔不贷金于彼、彼为首、尔为尾、';
W._Deu28_45='凡此诸诅、必追袭尔、临及尔、俾尔灭亡、因尔不听尔上帝耶和华所谕之言、守其诫命典章、';
W._Deu28_46='凡此诸诅、必为异迹奇事于尔、爰及子孙、历世靡暨、';
W._Deu28_47='尔当富有之时、不中心欣喜、奉事尔上帝耶和华、';
W._Deu28_48='尔必饥渴、裸裎、匮乏、服役于敌、耶和华所遣攻尔者、彼以铁轭置于尔颈、迨尔灭亡、';
W._Deu28_49='耶和华必使远民、如鹰之飞、来自地极、以攻击尔、其言尔不之识、';
W._Deu28_50='其容强悍、不顾耆老、不恤幼稚、';
W._Deu28_51='尔畜所生、尔土所产、俱为所食、迨尔灭亡、尔谷与酒及油、牛群之犊、羊群之羔、取之无遗、迨尔灭亡、';
W._Deu28_52='尔上帝耶和华所赐尔之全地、其中诸邑、城垣高固、尔所恃也、敌必困尔于中、迨其倾圮、';
W._Deu28_53='被围之时、受敌窘迫、至食子女之肉、尔上帝耶和华所赐者、';
W._Deu28_54='尔中荏弱娇嫩之人、必怒视其兄弟、及怀中之妻室、遗留之子女、';
W._Deu28_55='甚至彼于敌围尔邑、窘迫之际、食其子女之肉、不肯分给亲属、无所遗余故也、';
W._Deu28_56=(null)
W._Deu28_57='尔中荏弱娇嫩之妇、因其袅娜、以足践地、犹且不屑、必怒视其怀中之夫、与其子女、暨膝间之婴孩、及凡所生、缘敌围邑窘迫、而无所得、则私食之、';
W._Deu28_58='如尔不守此书所载法律之言、不畏尔上帝耶和华尊荣可畏之名、';
W._Deu28_59='则耶和华必使尔遘奇异之灾、至重至久之殃、艰苦缠绵之病、爰及苗裔、';
W._Deu28_60='加以埃及诸疾、尔所畏者、必附尔身、';
W._Deu28_61='更有诸疾诸灾、律书所未载者、耶和华亦以相加、迨尔灭亡、';
W._Deu28_62='昔尔人数、如天星之多、因不听尔上帝耶和华命、致所遗无几、';
W._Deu28_63='昔耶和华以善待尔、昌炽尔为悦、厥后以毁灭尔、歼殄尔为悦、使尔绝于所入而得之地、';
W._Deu28_64='耶和华必散尔于列邦、自地极至天涯、在彼奉事木石之神、尔与尔祖所未识者、';
W._Deu28_65='在此族中、不获绥安、无有驻足之所、耶和华必使尔心栗目盲、精神衰败、';
W._Deu28_66='尔之生命、悬寄危境、昼夜惊惶、料难保全、';
W._Deu28_67='因心所惧、与目所见、朝必曰愿得及暮、暮必曰愿得及朝、';
W._Deu28_68='往埃及之途、我曾谕尔、不复见之、耶和华必使尔驾舟复返、在彼自鬻于敌、为仆为婢、无人市尔、';
W._Deu29_1='耶和华在何烈、与以色列人立约、此外又在摩押、谕摩西与以色列人立约、其言如左、';
W._Deu29_2='摩西召以色列众、告之曰、昔尔目击耶和华在埃及、行于法老与臣、及其全地之事、';
W._Deu29_3='即大试链、与异迹奇事、尔所见者、';
W._Deu29_4='惟至今日、耶和华未尝赐尔心能明、目能见、耳能听、';
W._Deu29_5='我导尔于野、历四十年、尔衣在身而不敝、尔履在足而不坏、';
W._Deu29_6='饼则未食、清酒醇醪未饮、使尔知耶和华乃尔之上帝、';
W._Deu29_7='尔曹至此地、希实本王西宏、巴珊王噩、出与我战、而我击之、';
W._Deu29_8='据有其地、给于流便迦得二支派、及玛拿西支派之半、以为恒业、';
W._Deu29_9='故当遵行此约之言、使凡所为、无不亨通、○';
W._Deu29_10='今尔有众、牧伯、族长、长老、有司、以色列诸丁男、';
W._Deu29_11='尔之子女妻室、营中宾旅、自采薪者、及汲水者、俱立于尔上帝耶和华前、';
W._Deu29_12='使尔与于尔上帝耶和华之约与誓、即其今日与尔所立者、';
W._Deu29_13='彼以尔为己民、己为尔之上帝、践其前言、循其与尔列祖亚伯拉罕以撒雅各所誓者、';
W._Deu29_14='此约与誓、我不第与尔曹立也、';
W._Deu29_15='凡今日于我上帝耶和华前、与我同在、及不同在者、亦与立之、';
W._Deu29_16='昔我侪居埃及、暨经历诸邦、尔所知也、';
W._Deu29_17='其中所可憎者、木石金银偶像、尔亦见之、';
W._Deu29_18='此约之立、以免尔中男女、宗族支派、今日中心违弃我上帝耶和华、往事斯族之神、致有荼毒之根、生于尔中、';
W._Deu29_19='闻此诅言、犹中心自慰曰、我虽刚愎自用、渴时痛饮、亦可获安、';
W._Deu29_20='若此者、耶和华必不赦宥、其怒与忌、如烟之出、必攻斯人、以书所载之诅、加乎其身、涂其名于天下、';
W._Deu29_21='在以色列诸支派中、耶和华必区别之、循律书所载约中之诅言、加以祸害、';
W._Deu29_22='尔后世子孙、及彼远人、见此地之灾、暨耶和华所降之疾、';
W._Deu29_23='又见硫磺与盐、火焚遍地、不种不产、不生草莱、如所多玛、蛾摩拉、押玛、洗扁、为耶和华忿怒所倾覆者、';
W._Deu29_24='列邦人皆问曰、耶和华何为行此于斯土、其怒若是之烈、果何故乎、';
W._Deu29_25='人将对曰、其祖之上帝耶和华、导之出埃及时、与之立约、而彼背之、';
W._Deu29_26='奉事崇拜他神、素所未识、耶和华亦未尝听其服从者、';
W._Deu29_27='故耶和华震怒斯土、以书所载之诅加之、';
W._Deu29_28='耶和华以气愤、忿怒恚恨、拔之斯土、投于异邦、有如今日、';
W._Deu29_29='隐微之事、属我上帝耶和华、惟明显之事、永属于我、爰及子孙、俾守此律之言、';
W._Deu30_1='我所陈于尔前之祝与诅、既已临尔、于尔上帝耶和华逐尔而至之邦、追忆此事、';
W._Deu30_2='与尔子孙、一心一意归尔上帝耶和华、遵从其言、循我今日所谕尔者、';
W._Deu30_3='则尔上帝耶和华将矜恤尔、返尔俘囚、自散尔而至之列邦集尔、';
W._Deu30_4='尔见逐者至于天涯、尔上帝耶和华必由彼集尔、携之而归、';
W._Deu30_5='尔祖所据之地、尔上帝耶和华必导尔入而得之、降福于尔、俾尔昌炽、较祖尤众、';
W._Deu30_6='尔上帝耶和华必制尔情欲、爰及子孙、使一心一意爱尔上帝耶和华、致得生存、';
W._Deu30_7='尔上帝耶和华、必以是诅、加诸尔敌、及憾尔迫尔者、';
W._Deu30_8='尔将旋归、听从耶和华之言、遵行其诫、我今日所谕尔者、';
W._Deu30_9=(null)
W._Deu30_10='尔若听从尔上帝耶和华之言、守此律书所载之诫命典章、一心一意归尔上帝耶和华、则尔上帝耶和华必于凡尔所为、锡以福祉、身之所生、畜之所出、土之所产、尽皆蕃衍、耶和华心复悦尔、锡以福祉、如昔悦尔祖然、';
W._Deu30_11='我今谕尔之诫、行之非难、离尔非远、';
W._Deu30_12='不在天上、致尔自谓、谁升天携之以至、使我闻而行之、';
W._Deu30_13='不在海外、致尔自谓、谁济海携之以至、使我闻而行之、';
W._Deu30_14='斯道密迩乎尔、在尔口、在尔心、俾尔行之、○';
W._Deu30_15='我今日以生与福、死与祸、陈于尔前、';
W._Deu30_16='谕尔爱尔上帝耶和华、遵行其道、守其诫命、典章律例、致得生存昌炽、尔上帝耶和华于尔所入而据之地、锡尔以嘏、';
W._Deu30_17='如尔中心违离、不欲听从、为人所诱、崇事他神、';
W._Deu30_18='我今告尔、尔必灭亡、于渡约但而得之地、不得延年、';
W._Deu30_19='我今呼吁天地为证、以生死祝诅、陈于尔前、尔其选生、俾尔及尔子孙、得以生存、';
W._Deu30_20='且爱尔上帝耶和华、听从其言、而依附之、盖耶和华为尔生命、及尔延年之由、使尔居于其所誓赐尔祖亚伯拉罕以撒雅各之地、';
