W._2Ki19_1='希西家王闻之、自裂其衣、披麻入耶和华室、';
W._2Ki19_2='遣家宰以利亚敬、缮写舍伯那、及祭司之长者、俱披麻、往见亚摩斯子先知以赛亚、';
W._2Ki19_3='谓之曰、希西家云、今乃急难谴责羞辱之日、子临产、而无力出之、';
W._2Ki19_4='亚述王遣拉伯沙基侮维生之上帝、尔上帝耶和华或闻其言、加以谴责、请尔为此遗民祈祷、';
W._2Ki19_5='希西家王之臣仆、遂诣以赛亚、';
W._2Ki19_6='以赛亚谓之曰、其告尔主曰、耶和华云、尔闻亚述王臣仆侮我之言、勿惧、';
W._2Ki19_7='我将以灵置于其衷、俾其闻风、而归故土、在彼使仆于刃、○';
W._2Ki19_8='拉伯沙基闻亚述王已去拉吉、遂返、遇其适攻立拿、';
W._2Ki19_9='亚述王闻古实王特哈加出、欲与之战、乃遣使见希西家曰、';
W._2Ki19_10='当告犹大王希西家云、尔所恃之上帝、谓耶路撒冷必不付于亚述王手、尔勿为其所欺、';
W._2Ki19_11='亚述列王之待诸国、施行翦灭、尔既闻之、而尔能得免乎、';
W._2Ki19_12='我祖所灭之邦、若歌散、哈兰、利色、及居提拉撒之伊甸族、彼之诸神曾救之乎、';
W._2Ki19_13='哈马王、亚珥拔王、西法瓦音邑之王、希拿与以瓦王、均安在哉、';
W._2Ki19_14='希西家自使者手接书读之、遂上耶和华室、展于耶和华前、';
W._2Ki19_15='祷曰、居基路伯上、以色列之上帝耶和华欤、天下万国、惟尔为上帝、天地为尔所造、';
W._2Ki19_16='耶和华欤、侧耳而听、耶和华欤、启目而视、西拿基立遣使侮维生之上帝、请听其言、';
W._2Ki19_17='耶和华欤、亚述列王毁灭列邦、荒其土地、诚有此事、';
W._2Ki19_18='投其神于火、盖其神非神、乃木石、人手所造、故得而毁灭之、';
W._2Ki19_19='我之上帝耶和华欤、今求尔救我脱于其手、俾天下万国、咸知惟尔耶和华为上帝、○';
W._2Ki19_20='亚摩斯子以赛亚遣人告希西家曰、以色列之上帝耶和华云、尔缘亚述王西拿基立故、祈祷于我、我已闻之、';
W._2Ki19_21='耶和华指亚述王云、郇之处女藐视尔、姗笑尔、耶路撒冷女向尔摇首、';
W._2Ki19_22='尔所侮所谤者为谁、向谁扬尔声、高尔目、乃以色列之圣者也、';
W._2Ki19_23='尔藉使者侮主云、我率众车陟于山巅、至利巴嫩之深处、伐其香柏之高者、松木之美者、将入其境之极处、即腴壤之森林、';
W._2Ki19_24='我已掘井而饮异地之水、将以足掌涸竭埃及之河、';
W._2Ki19_25='耶和华曰、尔岂未闻我于元始所为、上古所定、今则成之、使尔毁坚城为瓦砾、';
W._2Ki19_26='故其居民力微、惊惶羞愧、如田草、如青蔬、如屋上之草、如未成而槁之禾、';
W._2Ki19_27='尔之居处、尔之出入、及向我之暴怒、我悉知之、';
W._2Ki19_28='因尔向我暴怒、及尔狂傲之声、达于我耳、我必置钩于尔鼻、置勒于尔口、使循原途而返、';
W._2Ki19_29='希西家乎、必有其征、今岁食田所自生者、明年食其所复生者、迨及三年、可稼可穑、植葡萄园、而食其果、';
W._2Ki19_30='犹大家得脱之遗民、必下盘根、而上结实、';
W._2Ki19_31='将有遗民出自耶路撒冷、得脱之人出自锡安山、耶和华热中、必成斯事、';
W._2Ki19_32='故耶和华指亚述王曰、彼必不至此城、不射一矢于彼、不执干至其前、不筑垒以攻之、';
W._2Ki19_33='必循原途而返、不至此城、耶和华言之矣、';
W._2Ki19_34='盖我为己、及我仆大卫故、必扞卫此城、以拯救之、○';
W._2Ki19_35='是夜耶和华之使者出、在亚述营、击其人十八万五千、晨起视之、乃尸而已、';
W._2Ki19_36='亚述王西拿基立遂去而返、居于尼尼微、';
W._2Ki19_37='崇拜其神于尼斯洛庙时、亚得米勒与沙利色以刃弑之、遁于亚拉腊地、其子以撒哈顿嗣位、';
W._2Ki20_1='维时、希西家遘疾濒死、亚摩斯子先知以赛亚来见之、曰、耶和华云、尔当处置家事、盖尔必死、不得生存、';
W._2Ki20_2='希西家面壁、祷耶和华曰、';
W._2Ki20_3='耶和华欤、求尔垂念、我在尔前、行为诚实、心志专一、行尔所悦、遂哭甚哀、';
W._2Ki20_4='以赛亚尚未出中院、耶和华谕之曰、';
W._2Ki20_5='返告我民之君希西家曰、尔祖大卫之上帝耶和华云、我已闻尔祷、见尔泪、必疗尔疾、越至三日、尔必登耶和华室、';
W._2Ki20_6='我必增尔寿十五年、且救尔与此城、脱于亚述王手、亦为己及我仆大卫故、扞卫此城、';
W._2Ki20_7='以赛亚曰、取一无花果饼至、遂取之、置于疮处、王即愈、';
W._2Ki20_8='希西家谓以赛亚曰、耶和华愈我、越至三日、我登耶和华室、有何征乎、';
W._2Ki20_9='以赛亚曰、耶和华必成所言、有其征焉、尔欲日影进十度乎、抑退十度乎、';
W._2Ki20_10='希西家曰、影进十度易、请使其退十度、';
W._2Ki20_11='先知以赛亚吁耶和华、遂使亚哈斯日晷已进之影退十度、○';
W._2Ki20_12='时、巴比伦王、巴拉但子比罗达巴拉但、闻希西家遘疾、致书馈礼、';
W._2Ki20_13='希西家听使者之言、以其府库之宝物、金银香品宝膏、与武库之器械、及所藏之宝物、悉示之、凡宫闱暨全国所有、无不示之、';
W._2Ki20_14='先知以赛亚诣希西家曰、斯人何言、奚自而来、希西家曰、来自远方、即巴比伦也、';
W._2Ki20_15='曰、彼于尔室、所见何物、希西家曰、凡我室中所有、彼悉观之、我之宝藏、无不示之、';
W._2Ki20_16='以赛亚曰、其听耶和华言、';
W._2Ki20_17='其日将至、尔室中所有者、与尔列祖至今所积者、必迁至巴比伦、不遗一物、耶和华言之矣、';
W._2Ki20_18='尔所生诸子中、必有被虏、在巴比伦王宫为宦竖、';
W._2Ki20_19='希西家谓以赛亚曰、尔所传耶和华之言善矣、又曰、若我尚存之日、得其绥安稳固、岂非善乎、';
W._2Ki20_20='希西家其余事迹、与其勇力、以及凿池掘沟、引水入邑、俱载于犹大列王纪、';
W._2Ki20_21='希西家与列祖偕眠、子玛拿西嗣位、';
W._2Ki21_1='玛拿西即位时、年十有二、在耶路撒冷为王、历五十五年、其母名协西巴、';
W._2Ki21_2='玛拿西行耶和华所恶、效异邦可憎之事、即耶和华于以色列人前、所逐诸族之事、';
W._2Ki21_3='复建其父希西家所毁之崇邱、为巴力建坛、作木偶、效以色列王亚哈所为、又崇拜天象、而奉事之、';
W._2Ki21_4='在耶和华室建坛、昔耶和华指此室而言曰、我必寄我名于耶路撒冷、';
W._2Ki21_5='又在耶和华室二院中、为天象建坛、';
W._2Ki21_6='并使其子经火、用卜筮、行邪术、与凭鬼者及巫觋交、多行耶和华所恶、以激其怒、';
W._2Ki21_7='又于耶和华室、置所造之亚舍拉雕像、昔耶和华谕大卫、及其子所罗门曰、此室与耶路撒冷、乃我于以色列支派中所简者、必永寄我名于其中、';
W._2Ki21_8='如以色列人谨守遵行我命、及我仆摩西所命之法律、则我不复使之流离、去我赐其列祖之地、';
W._2Ki21_9='惟彼不听、玛拿西又诱之、致其作恶、较耶和华在以色列人前、所灭之族尤甚、';
W._2Ki21_10='耶和华藉其仆诸先知曰、';
W._2Ki21_11='因犹大王玛拿西行此可憎之事、较亚摩利人作恶尤甚、使犹大人因其偶像而陷于罪、';
W._2Ki21_12='故以色列之上帝耶和华云、我必降祸于耶路撒冷及犹大、使凡闻之者、两耳必震、';
W._2Ki21_13='我将以量撒玛利亚之绳、平亚哈家之准、施于耶路撒冷、且拭耶路撒冷、如人拭盂而覆之、';
W._2Ki21_14='亦必弃我遗民、付于敌手、使为敌人虏掠劫夺、';
W._2Ki21_15='因其行我所恶、激我之怒、自其列祖出埃及、以迄于今、○';
W._2Ki21_16='玛拿西行耶和华所恶、陷犹大人于罪、此外、又多流无辜之血、遍满耶路撒冷四境、';
W._2Ki21_17='玛拿西其余事迹、凡其所行、及其所犯之罪、俱载于犹大列王纪、';
W._2Ki21_18='玛拿西与列祖偕眠、葬于己宫之园、即乌撒园、子亚们嗣位、○';
W._2Ki21_19='亚们即位时、年二十有二、在耶路撒冷为王、凡历二年、其母名米舒利密、约提巴人哈鲁斯女也、';
W._2Ki21_20='亚们行耶和华所恶、如其父玛拿西所为、';
W._2Ki21_21='循其父所行之道、事其父所事之偶像、而崇拜之、';
W._2Ki21_22='离弃其列祖之上帝耶和华、不遵行耶和华之道、';
W._2Ki21_23='亚们之臣谋叛、弑之于其宫、';
W._2Ki21_24='国人尽杀凡叛亚们王者、立其子约西亚继之为王、';
W._2Ki21_25='亚们其余所行之事、俱载于犹大列王纪、';
W._2Ki21_26='亚们葬于己墓、在乌撒园、子约西亚嗣位、';
W._2Ki22_1='约西亚即位时、年八龄、在耶路撒冷为王、历三十一年、其母名耶底大、波斯加人亚大雅女也、';
W._2Ki22_2='约西亚行耶和华所悦、循其祖大卫之道、不偏于左、不偏于右、○';
W._2Ki22_3='约西亚王十八年、遣米书兰孙、亚萨利子、缮写沙番、至耶和华室、命之曰、';
W._2Ki22_4='往见大祭司希勒家、使核阍人所取于民、输入耶和华室之金、';
W._2Ki22_5='俾付于督耶和华室之工作者、转予在室之工匠、修葺其破坏、';
W._2Ki22_6='即予木工、匠役、瓦工、又购材木、与凿成之石、修葺殿宇、';
W._2Ki22_7='以金付于其手、不与核算其数、因其行事诚实也、';
W._2Ki22_8='大祭司希勒家谓缮写沙番曰、我于耶和华室得律书、乃授书于沙番、沙番读之、';
W._2Ki22_9='缮写沙番诣王复命曰、尔之臣仆、已将室中所贮之金、倾而出之、付于督耶和华室之工作者、';
W._2Ki22_10='又奏王曰、祭司希勒家授我一书、遂读于王前、';
W._2Ki22_11='王闻律书之言、自裂其衣、';
W._2Ki22_12='命祭司希勒家、沙番子亚希甘、米该亚子亚革波、缮写沙番、及王侍臣亚撒雅曰、';
W._2Ki22_13='汝其往哉、为我为民、为犹大众、以此书之言、询于耶和华、因我列祖不听此书之言、不遵所载谕我侪者而行、故耶和华向我、发怒甚烈、';
W._2Ki22_14='有女先知户勒大、乃哈珥哈斯孙、特瓦子、掌礼服者沙龙之妻也、居耶路撒冷之二区、祭司希勒家、亚希甘、亚革波、沙番、亚撒雅、咸往见之、与之共语、';
W._2Ki22_15='户勒大谓之曰、以色列之上帝耶和华云、其告遣尔诣我者曰、';
W._2Ki22_16='耶和华云、我必降灾于此处、及其居民、循犹大王所诵书中之言、';
W._2Ki22_17='盖彼众弃我、焚香于他神、以其手所为、激我之怒、故我发怒于此而不息、';
W._2Ki22_18='惟犹大王遣尔询于耶和华、当告之曰、以色列之上帝耶和华云、论尔所闻之言、';
W._2Ki22_19='尔闻我指此地、与其居民所言、必为荒墟、而受咒诅、乃中心柔顺、自卑于耶和华前、裂衣哭泣、我俞允尔、耶和华言之矣、';
W._2Ki22_20='我必使尔安然入墓、归尔列祖、我将降于此地之灾、尔不目击、使者复命于王、';
W._2Ki23_1='王遣人集犹大及耶路撒冷诸长老、';
W._2Ki23_2='王与犹大人、耶路撒冷居民、祭司先知、及所有民众、无论长幼、咸上耶和华室、王诵耶和华室中、所得约书之言、俾众听闻、';
W._2Ki23_3='王立于柱侧、在耶和华前立约、一心一意顺从耶和华、守其诫命、法度典章、以成约书所载之言、民亦服从此约、';
W._2Ki23_4='王命大祭司希勒家、与诸副祭司、及阍人、由耶和华殿、取出为巴力亚舍拉暨天象、所制之器皿、焚于耶路撒冷外、汲沦田间、携其灰至伯特利、';
W._2Ki23_5='昔犹大列王所立奉偶像之祭司、使于犹大诸邑之崇邱、暨耶路撒冷四周焚香者、王悉废之、又废焚香于巴力、与日月行星、及诸天象者、';
W._2Ki23_6='亦出亚舍拉像于耶和华室、携至耶路撒冷外、焚于汲沦溪滨、捣之成粉、扬于平民之墓、';
W._2Ki23_7='毁耶和华室中娈童之舍、即妇女织亚舍拉帷帐之所、';
W._2Ki23_8='又从犹大诸邑、携诸祭司而出、污蔑祭司昔所焚香之崇邱、自迦巴至别是巴、并毁城门左、邑宰约书亚门前之崇邱、';
W._2Ki23_9='惟崇邱之祭司、不登耶路撒冷耶和华之坛、祇于其昆弟中、食无酵饼而已、';
W._2Ki23_10='又污蔑欣嫩子谷之陀斐特、免人使其子女经火、以奉摩洛、';
W._2Ki23_11='犹大列王所献于日之马、乃在耶和华室门之侧、宦竖拿单米勒附近廊庑之室、王悉去之、且焚日车、';
W._2Ki23_12='犹大列王在亚哈斯楼巅所建之坛、及玛拿西在耶和华室二院中所建之坛、王悉毁而碎之、携其尘土、倾于汲沦溪、';
W._2Ki23_13='昔以色列王所罗门、在耶路撒冷东、邪僻山南、为西顿人可憎之神亚斯他录、摩押人可憎之神基抹、亚扪人可憎之神米勒公、所建之崇邱、王悉污蔑之、';
W._2Ki23_14='碎其柱像、斫其木偶、以人骨充其所、';
W._2Ki23_15='昔尼八子耶罗波安、在伯特利筑坛及崇邱、陷以色列人于罪者、王悉毁之、焚其邱坛、捣之成粉、并焚木偶、';
W._2Ki23_16='约西亚回顾、见山中有墓、遣人自墓取骨、而焚于坛、以污蔑之、如上帝仆所传耶和华之言、';
W._2Ki23_17='约西亚曰、我所见者、何碑也、邑人告曰、昔有上帝仆自犹大来、言王今所行于伯特利坛之事、此其墓碑也、';
W._2Ki23_18='约西亚曰、舍之、勿移其骨、遂舍之、亦舍自撒玛利亚来之先知骨、';
W._2Ki23_19='昔以色列列王在撒玛利亚诸邑、建崇邱之室、激耶和华怒、约西亚悉除之、如所行于伯特利然、';
W._2Ki23_20='杀崇邱之祭司于坛、焚人骨于其上、乃返耶路撒冷、○';
W._2Ki23_21='王命民众曰、当为尔之上帝耶和华、守逾越节、循此约书所载、';
W._2Ki23_22='自士师治以色列人、以及以色列列王犹大列王时、未尝守如是之逾越节、';
W._2Ki23_23='乃于约西亚王十八年、在耶路撒冷、为耶和华守此逾越节、';
W._2Ki23_24='犹大地及耶路撒冷、所有凭鬼者暨巫觋、与家神偶像、并一切可憎之物、约西亚悉除之、循祭司希勒家在耶和华室、所得律书记载之言、';
W._2Ki23_25='在约西亚以前、无王如彼尽心尽意尽力、归向耶和华、遵行摩西一切法律、其后亦无如之者、';
W._2Ki23_26='然耶和华向犹大之烈怒犹未息、因玛拿西诸事激之也、';
W._2Ki23_27='耶和华曰、我将屏犹大人于我前、如屏以色列人然、弃我所简此邑耶路撒冷、及我所言必寄我名之室、';
W._2Ki23_28='约西亚其余事迹、凡其所行、俱载于犹大列王纪、';
W._2Ki23_29='当其在时、埃及王法老尼哥往伯拉河、攻亚述王、约西亚王出而御之、法老尼哥遇之于米吉多杀之、';
W._2Ki23_30='臣仆以车载其尸、自米吉多至耶路撒冷、葬于其墓、国民膏约西亚子约哈斯、立之为王、以继其父、○';
W._2Ki23_31='约哈斯即位时、年二十有三、在耶路撒冷为王、仅历三月、其母哈慕他、立拿人耶利米女也、';
W._2Ki23_32='约哈斯行耶和华所恶、效其列祖所为、';
W._2Ki23_33='法老尼哥系之于哈马地之利比拉、不使为王于耶路撒冷、又征犹大国银一百他连得、金一他连得、';
W._2Ki23_34='法老尼哥立约西亚子以利亚敬、继其父为王、易其名曰约雅敬、携约哈斯至埃及、卒于彼、';
W._2Ki23_35='约雅敬循法老命、征金银于国民、乃按其人之力、为定数而取之、以予法老尼哥、○';
W._2Ki23_36='约雅敬即位时、年二十有五、在耶路撒冷为王、历十一年、其母名西布大、鲁玛人毗大雅女也、';
W._2Ki23_37='约雅敬行耶和华所恶、效其列祖所为、';
W._2Ki24_1='约雅敬时、巴比伦王尼布甲尼撒至、约雅敬臣服之、历至三年、乃背叛之、';
W._2Ki24_2='耶和华使迦勒底军、亚兰军、摩押军、及亚扪族军攻之、侵犹大欲灭之、如耶和华藉其仆众先知所言、';
W._2Ki24_3='此事临及犹大、乃耶和华所命、以屏之于其前、因玛拿西所犯诸罪也、';
W._2Ki24_4='且因其流无辜之血、遍满耶路撒冷、耶和华不赦之、';
W._2Ki24_5='约雅敬其余事迹、凡其所行、俱载于犹大列王纪、';
W._2Ki24_6='约雅敬与列祖偕眠、子约雅斤嗣位、';
W._2Ki24_7='埃及王不复由其国而来、乃因巴比伦王攻取其地、自埃及溪至伯拉河、○';
W._2Ki24_8='约雅斤即位时、年十八岁、在耶路撒冷为王、仅历三月、其母名尼护施他、耶路撒冷人以利拿单女也、';
W._2Ki24_9='约雅斤行耶和华所恶、效其父所为、';
W._2Ki24_10='时、巴比伦王尼布甲尼撒之臣仆、上至耶路撒冷围之、';
W._2Ki24_11='当其臣仆围城时、尼布甲尼撒至、';
W._2Ki24_12='犹大王约雅斤与其母、及其臣仆、牧伯宦竖出降、巴比伦王执之、此巴比伦王八年事也、';
W._2Ki24_13='取耶和华室及王宫之宝物、悉携之出、又碎以色列王所罗门所制耶和华殿中诸金器、如耶和华所言、';
W._2Ki24_14='又将耶路撒冷民众、与牧伯勇士、共万人、以及匠役铁工、悉虏之去、除极贫者外、斯土无余民焉、';
W._2Ki24_15='俘约雅斤与其母、及后妃宦竖、暨国中显者、自耶路撒冷至巴比伦、';
W._2Ki24_16='又虏武士七千、匠役铁工一千、皆善战之壮士、俱携至巴比伦、';
W._2Ki24_17='巴比伦王立约雅斤叔玛探雅、代之为王、易其名曰西底家、○';
W._2Ki24_18='西底家即位时、年二十有一、在耶路撒冷为王、历十一年、其母名哈慕他、立拿人耶利米女也、';
W._2Ki24_19='西底家行耶和华所恶、效约雅敬所为、';
W._2Ki24_20='耶和华怒耶路撒冷及犹大、致屏之于其前、';
W._2Ki25_1='西底家叛巴比伦王、九年十月十日、巴比伦王尼布甲尼撒率其全军、至耶路撒冷建营、四周筑垒攻之、';
W._2Ki25_2='城被困、至西底家王十一年、';
W._2Ki25_3='四月九日、邑中饥甚、斯土之民绝粮、';
W._2Ki25_4='于是穴城、战士由附近王囿两垣间之门夜遁、迦勒底人环城、王由亚拉巴道而走、';
W._2Ki25_5='迦勒底军追之、及于耶利哥之平原、王军溃散、';
W._2Ki25_6='迦勒底军执王、解至利比拉、巴比伦王所、而审鞫之、';
W._2Ki25_7='戮其诸子、使之目睹、抉其两目、絷之以链、携至巴比伦、○';
W._2Ki25_8='巴比伦王尼布甲尼撒十九年五月七日、其臣侍卫长尼布撒拉旦至耶路撒冷、';
W._2Ki25_9='毁耶和华室与王宫、及耶路撒冷诸屋、所有第宅、悉焚以火、';
W._2Ki25_10='从侍卫长之迦勒底军、毁耶路撒冷四周城垣、';
W._2Ki25_11='邑中余民、与降于巴比伦王者、以及所遗之众、侍卫长尼布撒拉旦悉虏之去、';
W._2Ki25_12='惟留极贫者于斯土、以治葡萄园、耕种田亩、';
W._2Ki25_13='耶和华室中之铜柱、铜座、及铜海、迦勒底人悉碎之、而携其铜至巴比伦、';
W._2Ki25_14='其釜铲剪匙、及诸铜器、供事所用者、悉携之去、';
W._2Ki25_15='火鼎及盂、金制者取其金、银制者取其银、侍卫长悉携之去、';
W._2Ki25_16='又携所罗门为耶和华室、所制二铜柱、及铜海与座、此诸器之铜、未详其轻重、';
W._2Ki25_17='柱高十八肘、上有铜顶高三肘、顶之四围有网、与石榴、悉以铜制、彼柱与网亦若是、';
W._2Ki25_18='侍卫长执祭司长西莱雅、副祭司西番亚、及阍者三人、';
W._2Ki25_19='又于城内、执统辖武士之宦竖一人、王之近臣五人、军长之缮写、募国民者一人、及邑中所获之国民六十人、';
W._2Ki25_20='侍卫长尼布撒拉旦咸解至利比拉、巴比伦王所、';
W._2Ki25_21='巴比伦王击而杀之于哈马地之利比拉、如是犹大人被虏、离其故土、';
W._2Ki25_22='犹大地之余民、即巴比伦王尼布甲尼撒所遗者、巴比伦王立沙番孙、亚希甘子基大利、为其方伯、○';
W._2Ki25_23='诸军长及其从者、闻巴比伦王立基大利为方伯、于是尼探雅子以实玛利、加利亚子约哈难、尼陀法人单户篾子西莱雅、玛迦人子雅撒尼亚、及其从者、咸至米斯巴、见基大利、';
W._2Ki25_24='基大利与诸军长、及其从者誓曰、毋缘迦勒底之臣仆而惧、其居斯土、服事巴比伦王、则获平康、';
W._2Ki25_25='七月、王族以利沙玛孙、尼探雅子以实玛利、率十人至、击毙基大利、及同在米斯巴之犹大人、迦勒底人、';
W._2Ki25_26='于是民众无论尊卑、及诸军长、咸起而往埃及、畏迦勒底人故也、○';
W._2Ki25_27='犹大王约雅斤被虏后三十七年、巴比伦王以未米罗达即位元年、十二月二十七日、拔犹大王约雅斤出狱、';
W._2Ki25_28='以善言慰之、使其位高于同在巴比伦诸王之位、';
W._2Ki25_29='易其囚服、毕生与王共食、';
W._2Ki25_30='王日赐其所需、终身不匮、';
