W._2Ki1_1='亚哈既卒、摩押叛以色列、';
W._2Ki1_2='亚哈谢在撒玛利亚、坠楼棂致疾、乃遣使曰、往询以革伦神巴力西卜、我病得愈否、';
W._2Ki1_3='耶和华之使者谕提斯比人以利亚曰、起迎撒玛利亚王之使、谓之曰、以色列中岂无上帝、乃往询以革伦神巴力西卜乎、';
W._2Ki1_4='故耶和华云、尔所登之床、不得再下、必死矣、以利亚遂往、';
W._2Ki1_5='使者返、王曰、尔返何为、';
W._2Ki1_6='曰、有人迎而告我曰、返见遣尔之王曰、耶和华云、以色列中岂无上帝、乃遣人询以革伦神巴力西卜乎、故尔所登之床、不得再下、必死矣、';
W._2Ki1_7='曰、迎尔而告以斯言者、其人形状如何、';
W._2Ki1_8='曰、身衣毛衣、腰束革带、王曰、是乃提斯比人以利亚也、';
W._2Ki1_9='遂遣五十夫长、率五十人诣之、见其坐于山巅、谓之曰、上帝仆欤、王命尔下、';
W._2Ki1_10='以利亚谓五十夫长曰、如我为上帝仆、愿火从天降、毁灭尔及尔之五十人、于是火降自天、毁灭五十夫长、暨五十人、';
W._2Ki1_11='王复遣五十夫长、率五十人往、谓之曰、上帝仆欤、王命尔速下、';
W._2Ki1_12='以利亚曰、如我为上帝仆、愿火从天降、毁灭尔及尔之五十人、于是上帝之火降自天、毁灭五十夫长、暨五十人、';
W._2Ki1_13='王又遣五十夫长、率五十人、既至、登山、屈膝于以利亚前、恳求曰、上帝仆欤、祈视我命、暨此五十仆之命为宝、';
W._2Ki1_14='火从天降、毁灭五十夫长、及其五十人、如是者再、今祈视我命为宝、';
W._2Ki1_15='耶和华之使者、谓以利亚曰、尔偕之下、勿惧之、以利亚遂起偕下、往而见王、';
W._2Ki1_16='谓之曰、耶和华云、以色列中岂无上帝、可以咨诹、乃遣使询以革伦神巴力西卜乎、故尔所登之床、不得再下、必死矣、';
W._2Ki1_17='王遂死、如以利亚所传耶和华之言、王无子、弟约兰嗣位、在犹大王、约沙法子约兰之二年、';
W._2Ki1_18='亚哈谢其余事迹、俱载于以色列列王纪、';
W._2Ki2_1='耶和华欲以旋风、接以利亚升天时、以利亚偕以利沙、由吉甲而往、';
W._2Ki2_2='以利亚谓以利沙曰、耶和华遣我至伯特利、请尔待此、以利沙曰、我指维生之耶和华、及尔生命而誓、我不离尔、于是二人下伯特利、';
W._2Ki2_3='居伯特利之先知徒、出迓以利沙曰、耶和华今日将接尔师、与尔相离、尔知之乎、曰、我知之、尔其缄默、';
W._2Ki2_4='以利亚谓以利沙曰、耶和华遣我至耶利哥、请尔待此、曰、我指维生之耶和华、及尔生命而誓、我不离尔、于是二人至耶利哥、';
W._2Ki2_5='居耶利哥之先知徒、诣以利沙曰、耶和华今日将接尔师、与尔相离、尔知之乎、曰、我知之、尔其缄默、';
W._2Ki2_6='以利亚谓之曰、耶和华遣我至约但、请尔待此、曰、我指维生之耶和华、及尔生命而誓、我不离尔、于是二人前往、';
W._2Ki2_7='先知徒五十人、往而遥立、与之相对、二人立于约但河滨、';
W._2Ki2_8='以利亚卷其外衣击水、水分左右、二人履陆而过、';
W._2Ki2_9='既过、以利亚谓以利沙曰、我未被接离尔之先、尔欲我为尔何为、则求之、以利沙曰、求使感尔之神、临我维倍、';
W._2Ki2_10='曰、尔所求者、难矣哉、虽然、我被接离尔之时、尔若见我、则必得之、否则不得、';
W._2Ki2_11='二人且行且语、忽有火车火马间之、以利亚乘旋风升天、';
W._2Ki2_12='以利沙见而呼曰、我父欤、我父欤、以色列之车骑也、后不复见、遂取己衣、裂之为二、';
W._2Ki2_13='又拾以利亚所坠之衣、返而立于约但河滨、';
W._2Ki2_14='以其衣击水曰、以利亚之上帝耶和华安在、水既见击、亦分左右、以利沙过焉、';
W._2Ki2_15='居耶利哥之先知徒望见之、则曰、以利亚之神临以利沙矣、遂来迎之、伏于其前、';
W._2Ki2_16='谓之曰、尔仆有壮士五十在此、请尔容其往寻尔师、或耶和华之神取而投之某山某谷、曰、勿遣之、';
W._2Ki2_17='彼众促之、致其愧怍、则曰、可遣之、遂遣五十人寻之、三日不遇、';
W._2Ki2_18='以利沙俟于耶利哥、被遣者返、以利沙曰、我岂未告尔勿往乎、○';
W._2Ki2_19='邑民谓以利沙曰、试观此邑、地势佳美、我主所见也、惟其水恶劣、土产不稔而陨、';
W._2Ki2_20='曰、取新盂盛盐予我、遂取而予之、';
W._2Ki2_21='以利沙出至水泉、投盐其中、曰、耶和华云、我治此水、自兹以往、不复令人死、不使土产不稔而陨、';
W._2Ki2_22='其水即佳、至于今日、如以利沙所言、○';
W._2Ki2_23='以利沙由此上伯特利、行于途间、有童子自邑出、戏之曰、头童者其上欤、头童者其上欤、';
W._2Ki2_24='以利沙回顾、奉耶和华名诅之、遂有牝熊二、自林中出、裂童子四十二、';
W._2Ki2_25='以利沙自此往迦密山、由彼返撒玛利亚、';
W._2Ki3_1='犹大王约沙法十八年、亚哈子约兰在撒玛利亚即位、为以色列王、历十二年、';
W._2Ki3_2='行耶和华所恶、然不似其父母、盖其父所制巴力之柱、彼除去之、';
W._2Ki3_3='惟从尼八子耶罗波安陷以色列人之罪、不离弃之、○';
W._2Ki3_4='摩押王米沙、畜羊者也、以羔羊十万、牡羊十万之毛、贡以色列王、';
W._2Ki3_5='亚哈既没、摩押王叛以色列王、';
W._2Ki3_6='时、约兰王出撒玛利亚、核以色列众、';
W._2Ki3_7='遣人诣犹大王约沙法曰、摩押王叛我、尔愿偕我往攻摩押乎、曰、愿往、尔我无异、我民如尔民、我马如尔马、';
W._2Ki3_8='曰、当由何路而往、曰、由以东之旷野、';
W._2Ki3_9='于是以色列王、与犹大王以东王偕往、纡道而行、历程七日、军旅及所随之牲畜、无水以饮、';
W._2Ki3_10='以色列王曰、哀哉、耶和华集此三王、欲付于摩押人手、';
W._2Ki3_11='约沙法曰、在此、非有耶和华之先知、可藉以咨诹耶和华乎、以色列王之一仆对曰、昔倾水于以利亚之手者、沙法子以利沙在此、';
W._2Ki3_12='约沙法曰、彼有耶和华之言、以色列王与约沙法、及以东王、遂往见之、';
W._2Ki3_13='以利沙谓以色列王曰、我与尔何与、其诣尔父母之先知、以色列王曰、不然、耶和华集此三王、欲付于摩押人手、';
W._2Ki3_14='以利沙曰、我指所事万军之主、维生之耶和华而誓、我若不视犹大王约沙法在此、必不顾尔、不见尔、';
W._2Ki3_15='今当召一鼓琴者至、鼓琴时、耶和华之手临之、';
W._2Ki3_16='以利沙曰、耶和华云、于此谷中、遍掘沟洫、';
W._2Ki3_17='盖耶和华云、尔不见风、亦不见雨、水必盈于斯谷、尔及牲畜饮之、';
W._2Ki3_18='耶和华视此犹为细事、亦必付摩押人于尔手、';
W._2Ki3_19='凡诸坚城美邑、尔必毁之、伐其嘉木、塞其水泉、以石毁其腴壤、';
W._2Ki3_20='诘朝献素祭时、有水自以东道而来、充溢斯地、';
W._2Ki3_21='摩押人闻三王至、欲与之战、则集民众、自甫能执兵者以上、悉立于边界、';
W._2Ki3_22='及旦、日照于水、摩押人夙兴、遥望其水、色红如血、';
W._2Ki3_23='曰、此乃血也、三王必亡、互相攻击、摩押人乎、其往掠之、';
W._2Ki3_24='既至以色列营、以色列人起而攻之、使遁于其前、从而追击、入于摩押境、';
W._2Ki3_25='毁其城邑、各掷石以填其腴壤、塞其水泉、伐其嘉木、仅存吉珥哈列设石垣、发石之卒环而攻之、';
W._2Ki3_26='摩押王见战势剧烈、则率执刃之士七百、欲冲过之、至以东王、而不能焉、';
W._2Ki3_27='乃取当继位之冢子、献为燔祭于垣上、以色列人深恨之、于是三王去之、各返故土、';
W._2Ki4_1='有一妇、先知徒之妻也、呼以利沙曰、尔仆我夫已死、彼素寅畏耶和华、尔所知也、今债主至、欲取我二子为奴、';
W._2Ki4_2='以利沙曰、我可为尔何为、家中何所有、其告我、曰、婢家无长物、惟油一瓶、';
W._2Ki4_3='曰、尔往于外、假空器于诸邻、勿少假焉、';
W._2Ki4_4='入室闭门、尔与尔子在内、倾油于诸器、盈则移于侧、';
W._2Ki4_5='乃别以利沙、闭门与子在室、子运器、妇倾油、';
W._2Ki4_6='诸器既盈、妇谓子曰、再取一器、子曰、无之、油即止、';
W._2Ki4_7='妇遂往告上帝仆、上帝仆曰、鬻油偿债、所余者、尔与子赖以度日、○';
W._2Ki4_8='一日以利沙经书念、在彼有一贵妇、强之食、后每经其所、则入而食、';
W._2Ki4_9='妇谓夫曰、我知屡经我所者、乃上帝圣仆也、';
W._2Ki4_10='我侪当于屋巅、建一小室、内置床几椅及灯台、彼至我所、可寓其间、';
W._2Ki4_11='一日以利沙至、入室而卧、';
W._2Ki4_12='谓其仆基哈西曰、召书念妇来、遂召之至、立于其前、';
W._2Ki4_13='以利沙谓其仆曰、告之云、尔既为我思虑周密、我当为尔何为、尔于王、或军长、有所求乎、妇曰、我居于我民中、安甚、';
W._2Ki4_14='以利沙曰、然则为之何为、基哈西曰、妇无子、其夫已老矣、';
W._2Ki4_15='曰、再召之至、既至立于门、';
W._2Ki4_16='以利沙曰、岁月既周、至于此时、尔必抱子、曰、不然、我主上帝仆欤、勿诳尔婢、';
W._2Ki4_17='妇果怀妊、届期生子、如以利沙所言、';
W._2Ki4_18='子稍长、一日往获者所、见其父、';
W._2Ki4_19='谓父曰、我首、我首、父谓仆曰、抱至其母、';
W._2Ki4_20='既抱之付其母、子坐母膝、日中而死、';
W._2Ki4_21='母抱之而上、置于上帝仆之床、闭门而出、';
W._2Ki4_22='呼夫曰、请遣一仆、携一驴至、我趋诣上帝仆而返、';
W._2Ki4_23='夫曰、今日非月朔、非安息日、尔往见之何为、曰、此行平安、';
W._2Ki4_24='遂备驴、谓仆曰、驱驴前往、非我命尔、则勿缓、';
W._2Ki4_25='乃往迦密山、诣上帝仆、上帝仆遥见之、谓仆基哈西曰、试观书念妇至矣、';
W._2Ki4_26='汝趋迎之、问曰、尔安乎、尔夫安乎、尔子安乎、妇曰、安、';
W._2Ki4_27='妇登山、诣上帝仆、则抱其足、基哈西近而推之、上帝仆曰、听之、其心忧苦、而耶和华隐之、未以示我、';
W._2Ki4_28='妇曰、我岂求于我主、欲得子乎、我非曰勿诳我乎、';
W._2Ki4_29='以利沙谓基哈西曰、束尔腰、执我杖而往、遇人勿问安、人问安勿答之、置我杖于子面、';
W._2Ki4_30='子之母曰、我指维生之耶和华、与尔生命而誓、我不离尔、以利沙遂起随之、';
W._2Ki4_31='基哈西先往、置杖于子面、而无声无觉、乃返迎以利沙、告之曰、子未醒、';
W._2Ki4_32='以利沙入室、见子已死、卧于其床、';
W._2Ki4_33='遂闭门、惟其二人在内、祈祷耶和华、';
W._2Ki4_34='既而登床、伏于子身、口与口、目与目、手与手、皆相对、又伏于子身、子体渐温、';
W._2Ki4_35='乃下、往来于室中、复上、伏于子身、子发嚏七、目遂启、';
W._2Ki4_36='以利沙召基哈西曰、召书念妇至、乃召之、既至、以利沙曰、抱尔子、';
W._2Ki4_37='妇入、在其足前、俯伏于地、抱子而出、○';
W._2Ki4_38='以利沙复至吉甲、其地适饥、先知徒坐于其前、以利沙命其仆曰、置巨釜、为先知徒煮羹、';
W._2Ki4_39='有人往田采蔬、遇野瓜摘之、盈怀而归、剖之、投于煮羹之釜、不识之也、';
W._2Ki4_40='倾之出、以予众、食时、众呼曰、上帝仆欤、釜中有死毒、遂不能食、';
W._2Ki4_41='以利沙曰、携面至、遂投面于釜、曰、倾之出、予众食、而釜中无毒矣、○';
W._2Ki4_42='有人自巴力沙利沙来、携初实之麰麦饼二十、及新穗、藏于囊中、奉于上帝仆、上帝仆曰、予众食之、';
W._2Ki4_43='其仆曰、何也、岂陈此以供百人乎、曰、予众食之、盖耶和华云、众必食之而有余、';
W._2Ki4_44='仆遂陈于众前、食之而有余、如耶和华所言、';
W._2Ki5_1='亚兰王之军长乃缦、在其主前为大为尊、缘耶和华藉之使亚兰获胜、素为英武、第患癞疾、';
W._2Ki5_2='昔亚兰人结队而出、自以色列境虏一少女、服事乃缦之妻、';
W._2Ki5_3='女谓主母曰、深愿我主与先知偕、在于撒玛利亚、彼必愈其癞、';
W._2Ki5_4='乃缦入告其主曰、以色列地之女、所言如此、';
W._2Ki5_5='亚兰王曰、尔往哉、我致书于以色列王、乃缦遂往、携银十他连得、金六千舍客勒、衣十袭、';
W._2Ki5_6='赍书致以色列王曰、尔得此书、则知我遣臣仆乃缦诣尔、俾愈其癞、';
W._2Ki5_7='以色列王阅书、裂其衣曰、我岂为上帝、能死生人乎、彼乃遣人诣我、使愈其癞、尔其思之、可知彼乃构衅于我、';
W._2Ki5_8='上帝仆以利沙闻以色列王裂衣、则遣人诣之、曰、何为裂衣、令其人就我、则知以色列中有先知也、';
W._2Ki5_9='于是乃缦率车马而至、立于以利沙宅门、';
W._2Ki5_10='以利沙遣使谓之曰、往约但河沐浴七次、则尔肤复原而得洁、';
W._2Ki5_11='乃缦怒而退曰、我意彼必出而见我、立而吁其上帝耶和华之名、摇手于患处、使癞者得愈、';
W._2Ki5_12='大马色之河、亚罢拿与法珥法、较以色列诸水、岂不尤佳乎、我不可浴于彼、而得洁乎、遂忿然反身而去、';
W._2Ki5_13='其仆进而谓之曰、我父欤、先知若命尔行一大事、尔岂不行之、况仅言沐浴而得洁乎、';
W._2Ki5_14='乃缦遂下、遵上帝仆之言、濡于约但七次、其肤复原、如婴孩之肤而洁焉、';
W._2Ki5_15='遂与从者返诣上帝仆、立于其前曰、今我知以色列而外、天下无上帝、祈受尔仆之馈、';
W._2Ki5_16='曰、我指所事维生之耶和华而誓、我必不受、乃缦强之、惟彼固辞、';
W._2Ki5_17='乃缦曰、如不受、求尔以二骡可负之土赐尔仆、今而后、尔仆不献燔祭及他祭于他神、惟献于耶和华、';
W._2Ki5_18='但有一事、愿耶和华宥尔仆、即我主入临门庙崇拜时、倚于我手、我随之而鞠躬、愿耶和华宥尔仆于此事、';
W._2Ki5_19='曰、安然而去、遂行、相去未远、○';
W._2Ki5_20='上帝仆以利沙之仆基哈西曰、我主惜此亚兰人乃缦之费、不受其手所携者、我指维生之耶和华而誓、我必追之、少索其物、';
W._2Ki5_21='基哈西遂追乃缦、乃缦见人趋而追之、下车迓之曰、安乎、';
W._2Ki5_22='曰、安、我主遣我告尔曰、适有先知徒少者二人、自以法莲山地至我、请尔以银一他连得、衣二袭予之、';
W._2Ki5_23='乃缦曰、请受二他连得、强之受、乃以银二他连得、置于二囊、及衣二袭、付于二仆、二仆荷之、行于其前、';
W._2Ki5_24='既至山冈、则由仆手接之、藏于室、遣二人去、';
W._2Ki5_25='基哈西入、立于主前、以利沙曰、基哈西、汝奚自、曰、尔仆无所往、';
W._2Ki5_26='曰、其人下车、转而迓尔时、我心岂不偕往乎、是时岂可受银与衣、以购橄榄园、葡萄园、牛羊仆婢乎、';
W._2Ki5_27='缘此、乃缦之癞必附尔身、爰及苗裔、至于永世、基哈西退而出、遂为癞者、其白如雪、';
