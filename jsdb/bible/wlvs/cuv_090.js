W._Jer26_1='犹大王约西亚子约雅敬即位之初、有言自耶和华出曰、';
W._Jer26_2='耶和华云、尔其立于耶和华室院、以我命尔之言、告犹大诸邑、凡入耶和华室而崇拜者、勿减一词、';
W._Jer26_3='彼或听从、各转离其恶途、俾我回意、不以我因其恶、所欲施行之灾降之、';
W._Jer26_4='尔其告之曰、耶和华云、如尔不听我、不遵我所示尔之法律、';
W._Jer26_5='不从我仆诸先知之言、即我夙兴而遣者、尔不听之、';
W._Jer26_6='我必使此室如示罗、使此邑为天下诸国所诅、';
W._Jer26_7='耶利米于耶和华室言此、祭司先知庶民悉闻之、';
W._Jer26_8='耶利米以耶和华所命、告众既竟、祭司先知庶民执之曰、尔必死、';
W._Jer26_9='尔奚托耶和华名预言曰、此室必如示罗、此邑荒芜、无人居处哉、';
W._Jer26_10='众乃集于耶利米前、在耶和华室、○';
W._Jer26_11='犹大牧伯闻此、则自王宫上耶和华室、坐于新门之场、';
W._Jer26_12='祭司先知谓牧伯庶民曰、斯人当死、彼对此邑之预言、尔曹亲耳闻之、';
W._Jer26_13='耶利米谓牧伯庶民曰、我指斯室斯邑所言、尔所闻者、乃耶和华遣我预言之也、';
W._Jer26_14='今当正尔途、端尔行、从尔上帝耶和华之言、耶和华则必回意、不降所言之灾、';
W._Jer26_15='若我、今在尔手、依尔所视为善为正者以待我、';
W._Jer26_16='惟当深知、若致我于死、则必使无辜之血、归于尔身、与斯邑、及其居民、盖耶和华诚遣我、以此诸言告尔、俾尔闻之、';
W._Jer26_17='牧伯庶民谓祭司先知曰、斯人不当死、彼托我上帝耶和华名、言于我也、';
W._Jer26_18='国中长老数人、起而告会众曰、当犹大王希西家时、摩利沙人弥迦预言、告犹大众曰、万军之耶和华云、锡安必被耕、有若田畴、耶路撒冷为墟、圣室之山、犹林中之崇邱、';
W._Jer26_19='犹大王希西家、及犹大众、岂致之于死乎、王非寅畏耶和华、而求其恩、致耶和华回意、不降所言之灾乎、今我行此、乃自害己命耳、';
W._Jer26_20='又有基列耶琳人、示玛雅子乌利亚、托耶和华名、对此邑此地预言、其词悉同于耶利米、';
W._Jer26_21='约雅敬王暨武士牧伯闻其言、王欲杀之、乌利亚闻之、则惧、逃往埃及、';
W._Jer26_22='约雅敬王遣亚革波子以利拿单、及从者数人诣埃及、';
W._Jer26_23='曳乌利亚出埃及、携至约雅敬王、王杀之以刃、掷其尸于平民之墓、';
W._Jer26_24='惟沙番子亚希甘护佑耶利米、免付于庶民手、致之于死、';
W._Jer27_1='犹大王约西亚子约雅敬即西底家即位之初、耶和华有言谕耶利米、';
W._Jer27_2='曰、耶和华谕我云、宜自制索及轭、置于尔项、';
W._Jer27_3='以之付于使者之手、即诣耶路撒冷、觐犹大王西底家者、携至以东王、摩押王、亚扪族之王、推罗王、西顿王、';
W._Jer27_4='又命使者奏其主曰、万军之耶和华、以色列之上帝谕尔云、';
W._Jer27_5='我以大能奋臂、肇造大地、与其上之人民牲畜、以地锡人、依我所视为宜、';
W._Jer27_6='吾今以此诸国、付于我仆巴比伦王尼布甲尼撒手、亦锡以田野之畜、俾供其役、';
W._Jer27_7='列邦必服事之、延及子孙、迨其国之期既届、则有多国大王、使之服役、';
W._Jer27_8='无论何国何族、不服事巴比伦王尼布甲尼撒、不以其项负巴比伦王之轭者、我必以锋刃饥馑疫疠罚之、迨尽灭于其手、耶和华言之矣、';
W._Jer27_9='尔之先知、卜筮占梦、观兆术士、告尔曰、尔必不至服事巴比伦王、勿听之、';
W._Jer27_10='彼之预言、乃妄诞也、欲徙尔曹远离故土、致我驱尔而出、俾尔灭亡、';
W._Jer27_11='凡国愿以其项负巴比伦王轭、而服事之、我必容其留于故土、耕种安居、耶和华言之矣、○';
W._Jer27_12='我循斯言、告犹大王西底家曰、尔曹当以项负巴比伦王轭、而服事之、及其庶民、则获生存、';
W._Jer27_13='尔与尔民、何为欲亡于锋刃饥馑疫疠、如耶和华论不事巴比伦王之国所言者乎、';
W._Jer27_14='彼先知告尔曰、尔必不至服事巴比伦王、勿听之、彼之预言、乃妄诞也、';
W._Jer27_15='耶和华曰、我未遣之、彼托我名而言诳、致我驱尔而出、使尔与语尔之先知偕亡、';
W._Jer27_16='我亦告祭司与庶民曰、耶和华云、尔之先知告尔曰、耶和华室之器、未几必反自巴比伦、勿听之、彼之预言、乃妄诞也、';
W._Jer27_17='勿听焉、宜事巴比伦王、而得生存、何使斯邑荒芜哉、';
W._Jer27_18='如彼果为先知、奉耶和华之命、则当祈万军之耶和华、俾在耶和华室、犹大王宫、耶路撒冷、尚存之器、不被迁于巴比伦、';
W._Jer27_19='万军之耶和华、言及铜柱铜海铜座、暨所遗于斯邑之器、';
W._Jer27_20='即巴比伦王尼布甲尼撒、虏犹大王约雅敬子耶哥尼雅、并犹大耶路撒冷之贵胄、自耶路撒冷至巴比伦时、未取之器、';
W._Jer27_21='万军之耶和华、以色列之上帝曰、耶和华室、及犹大王宫、与耶路撒冷所遗之器、';
W._Jer27_22='俱必迁于巴比伦、存于其所、迨我眷顾斯民之日、其时我必返之、复于旧所、耶和华言之矣、';
W._Jer28_1='是岁犹大王西底家即位之四年五月、基遍人押朔子先知哈拿尼雅、在耶和华室、祭司庶民前、告我曰、';
W._Jer28_2='万军之耶和华、以色列之上帝云、我已折巴比伦王之轭、';
W._Jer28_3='二年期届、耶和华室之器、即巴比伦王尼布甲尼撒、自此迁至巴比伦者、我必返之、';
W._Jer28_4='且导犹大王约雅敬子耶哥尼雅、及犹大之俘囚至巴比伦者、返于此地、盖我必折巴比伦王之轭、耶和华言之矣、';
W._Jer28_5='先知耶利米、当祭司及立于耶和华室之民众前、语先知哈拿尼雅、';
W._Jer28_6='曰、阿们、愿耶和华如是而行、愿耶和华如尔预言、返耶和华室之器、与俘囚之众、自巴比伦至于此地、';
W._Jer28_7='然我有言、告尔及民、尔其听之、';
W._Jer28_8='尔我以前之先知、自古对多国大邦、预言战争、灾害疫疠、';
W._Jer28_9='先知预言平康、其言得应、则知其先知诚为耶和华所遣、';
W._Jer28_10='先知哈拿尼雅、遂自耶利米项、取轭而折之、';
W._Jer28_11='于民众前曰、耶和华云、二年期届、我必如是自列邦之项、取巴比伦王尼布甲尼撒之轭而折之、先知耶利米乃去、';
W._Jer28_12='先知哈拿尼雅既折先知耶利米项上之轭、耶和华谕耶利米曰、';
W._Jer28_13='往告哈拿尼雅云、耶和华曰、尔折木轭、乃制铁轭以代之、';
W._Jer28_14='盖万军之耶和华、以色列之上帝曰、我置铁轭于列邦之项、使其服事巴比伦王尼布甲尼撒、彼必事之、我亦以田野之畜锡之、';
W._Jer28_15='先知耶利米谓先知哈拿尼雅曰、哈拿尼雅欤、尔其听之、耶和华未尝遣尔、尔使斯民妄诞是恃、';
W._Jer28_16='故耶和华曰、我必屏尔于地、因尔出言悖逆耶和华、今岁必死、';
W._Jer28_17='是年七月、先知哈拿尼雅卒、';
W._Jer29_1=(null)
W._Jer29_2='耶哥尼雅王与太后、及宦竖、犹大耶路撒冷牧伯、艺匠铁工、去耶路撒冷后、先知耶利米自耶路撒冷、致书于俘囚尚存之长老、暨祭可先知庶民、凡尼布甲尼撒、自耶路撒冷虏至巴比伦而尚存者、';
W._Jer29_3='托沙番子以利亚萨、希勒家子基玛利达之、斯二人、乃犹大王西底家、遣诣巴比伦王尼布甲尼撒之使、';
W._Jer29_4='书曰、万军之耶和华、以色列之上帝云、凡我所使、自耶路撒冷被虏至巴比伦之俘囚、我今语尔、';
W._Jer29_5='尔当建宅而居、植园而食其果、';
W._Jer29_6='娶妻室、育子女、为子娶妇、使女适人、俾生子女、在彼繁衍、而不少减、';
W._Jer29_7='我使尔被虏所至之邑、宜求其安、亦为之祈祷耶和华、盖斯邑平康、尔亦平康、';
W._Jer29_8='万军之耶和华、以色列之上帝曰、勿为尔中之先知与卜筮所惑、尔曹所梦、亦勿信从、';
W._Jer29_9='耶和华曰、彼托我名而预言、乃妄诞也、我未遣之、';
W._Jer29_10='耶和华曰、巴比伦历七十年、我必眷顾尔、成我嘉言于尔、使尔返于斯土、';
W._Jer29_11='耶和华曰、我为尔所存之念、我自知之、乃平康之念、非灾害之念也、俾尔终有所望、';
W._Jer29_12='尔必吁我、往而祷我、我必垂听、';
W._Jer29_13='尔专心寻求我、则必遇之、';
W._Jer29_14='耶和华曰、我必为尔所遇、返尔俘囚、自我驱尔所至诸国诸境集尔、返我使尔被虏而离之地、耶和华言之矣、';
W._Jer29_15='尔曹曰、耶和华在巴比伦、为我兴起先知、';
W._Jer29_16='故耶和华论践大卫位之王、与居斯邑之民、即尔昆弟未被虏而出者、';
W._Jer29_17='万军之耶和华曰、我必使锋刃饥馑疫疠临之、俾若劣无花果、因恶而不可食、';
W._Jer29_18='且以锋刃饥馑疫疠逐之、播散于天下万邦、在我驱其所至之国、受人咒诅、令人骇异、而被嗤笑侮辱、';
W._Jer29_19='耶和华曰、我屡遣我仆诸先知诣彼、夙兴而遣之、惟彼不听我言、';
W._Jer29_20='故尔俘囚、即我所遣、自耶路撒冷至巴比伦者、宜听耶和华言、○';
W._Jer29_21='万军之耶和华、以色列之上帝、论哥赖雅子亚哈、及玛西雅子西底家曰、彼托我名、与尔言诳、我必付之于巴比伦王尼布甲尼撒手、彼必杀之、为尔目击、';
W._Jer29_22='犹大被虏之众、在巴比伦者、必以之为诅曰、愿耶和华使尔若西底家亚哈、为巴比伦王炙之以火、';
W._Jer29_23='彼在以色列中、行愚妄之事、淫其邻之妻、伪托我名、言我所未命者、我知之、亦证之、耶和华言之矣、○';
W._Jer29_24='论尼希兰人示玛雅、尔当曰、';
W._Jer29_25='万军之耶和华、以色列之上帝云、尔以己名、致书于耶路撒冷民众、及祭司玛西雅子西番雅、与诸祭司曰、';
W._Jer29_26='耶和华立尔为祭司、以代祭司耶何耶大、俾在耶和华室为督、凡狂妄之徒、自称为先知者、尔当执之、拘以项械、加以桎梏、';
W._Jer29_27='今有自称为先知者、亚拿突人耶利米、尔奚不责之、';
W._Jer29_28='盖彼致书至巴比伦、告我曰、被虏之时必久、尔当建宅而居、植园而食其果、';
W._Jer29_29='祭司西番雅诵此书、使耶利米闻之、';
W._Jer29_30='耶和华遂谕耶利米曰、';
W._Jer29_31='致书告诸俘囚曰、耶和华论尼希兰人示玛雅云、缘示玛雅与尔预言、我未遣之、惟彼使尔妄诞是恃、';
W._Jer29_32='故耶和华曰、我必罚尼希兰人示玛雅、爰及苗裔、盖彼出言悖逆耶和华、必无一人生存、居于民中、亦不得见我所将锡我民之福、耶和华言之矣、';
W._Jer30_1='耶和华谕耶利米之言、';
W._Jer30_2='以色列之上帝耶和华曰、我所谕尔之言、咸笔于书、';
W._Jer30_3='耶和华曰、时日将至、我必返我民、以色列及犹大之俘囚、使归我所锡其列祖之地、据而有之、耶和华言之矣、○';
W._Jer30_4='耶和华论以色列犹大、所谕之言、';
W._Jer30_5='耶和华曰、我闻战栗惊恐之声、非平康之声、';
W._Jer30_6='尔试访察、男产子乎、我见人各以手支腰、若临产之妇、面呈灰色、此何故耶、';
W._Jer30_7='哀哉、其日大矣、无可比儗、乃雅各遭祸之期、然必获救、而得脱焉、';
W._Jer30_8='万军之耶和华曰、是日我必折尔项之轭、断系尔之索、异邦人不复使尔服役、';
W._Jer30_9='惟彼必服事其上帝耶和华、及我为彼所兴之王大卫、';
W._Jer30_10='耶和华曰、我仆雅各欤、勿畏惧、以色列欤、勿惊惶、我必拯尔于远方、援尔苗裔于虏至之地、雅谷必返、宁谧绥安、无人使之恐怖、';
W._Jer30_11='耶和华曰、我与尔偕、以拯救尔、我必尽灭我散尔所至之邦、而不尽灭尔、惟从宽责尔、不能不罚尔焉、○';
W._Jer30_12='耶和华曰、尔伤不可疗、尔创重矣、';
W._Jer30_13='无人伸尔冤抑、无药裹尔伤痕、';
W._Jer30_14='尔之情人俱忘尔、而不访问尔、缘尔愆尤重大、罪恶增多、故我以敌人所加之伤伤尔、以暴者所加之惩惩尔、';
W._Jer30_15='尔曷因创伤而哀号乎、尔之痛苦、不可疗也、我之待尔若此、以尔愆尤重大、罪恶增多也、';
W._Jer30_16='凡噬尔者必被噬、敌尔者必被虏、掠尔者必遭掠、劫尔者、我必使之受劫、';
W._Jer30_17='耶和华云、因人称尔为见弃之锡安邑、无顾之者、我必治尔身、医尔伤、';
W._Jer30_18='耶和华曰、雅各被虏之幕、我必返之、而顾惜其居所、其邑必复建于故山、宫室如初有人居处、';
W._Jer30_19='称谢欢乐之声、由是而出、我将使之繁衍、而不少减、加以尊荣、致不卑微、';
W._Jer30_20='彼之子女、悉如畴昔、彼之会众、坚立我前、虐遇之者、我必罚之、';
W._Jer30_21='其君王必属己族、其牧伯亦出其中、我必使之就而近我、夫有勇以近我者、谁耶、耶和华言之矣、';
W._Jer30_22='尔将为我民、我为尔上帝、○';
W._Jer30_23='耶和华之怒已发、有若暴风飓风、击彼恶人之首、';
W._Jer30_24='耶和华之志未成、其意未遂、则其烈怒不息、日后尔必悉之、';
W._Jer31_1='耶和华曰、其时我必为以色列各家之上帝、彼为我民、';
W._Jer31_2='耶和华曰、以色列免于锋刃之遗民、在我往锡绥安之际、乃蒙恩宠于旷野、';
W._Jer31_3='Template:民曰耶和华自远方见于我曰、我以永爱爱尔、故以恒慈导尔、';
W._Jer31_4='以色列处女欤、我必复建尔、俾尔坚立如故、执鼗为仪、与欢欣之众舞蹈而出、';
W._Jer31_5='尔必复植葡萄园于撒玛利亚诸山、植者植之、而食其果、';
W._Jer31_6='时日将至、以法莲山之守望者必呼曰、其起、尔我陟锡安山、诣我上帝耶和华、';
W._Jer31_7='耶和华曰、宜为雅各欣喜讴歌、为诸国之首邦、大声喧传、颂美曰、耶和华欤、拯尔以色列之遗民、';
W._Jer31_8='我将导之自北方、集之自地极、瞽者跛者、怀妊者、临产者、咸与之偕、成为大会而返、';
W._Jer31_9='彼将哭泣而来、为我所导、且祷且行、我使之经溪滨、循正直之途、而不颠踬、盖我为以色列之父、以法莲为我首生之子、○';
W._Jer31_10='维尔列邦、其听耶和华言、宣扬于远岛曰、散以色列者、必集而守之、如牧人于其群羊焉、';
W._Jer31_11='盖耶和华赎雅各、援之脱强于彼者之手、';
W._Jer31_12='彼众必至、在锡安山之高处讴歌、沾耶和华之慈惠、得谷酒油、及牛羊之稚者、心如灌溉之园、不复愁苦、';
W._Jer31_13='斯时也、处女舞蹈欢欣、少者老者同乐、盖我使之转哀为乐、加以慰藉、俾易忧为喜也、';
W._Jer31_14='我必以甘旨餍祭司之心、以慈惠饫我民之意、耶和华言之矣、○';
W._Jer31_15='耶和华曰、在拉玛闻声、号啕痛哭、乃拉结氏哭子、而不受慰、以其无存也、';
W._Jer31_16='耶和华曰、禁尔声、勿号泣、止尔目、勿流涕、缘尔之工必获赏赉、必自敌国而返、耶和华言之矣、';
W._Jer31_17='又曰、届尔暮年、有所希望、尔之子女、必归故土、';
W._Jer31_18='我闻以法莲为己悲叹曰、尔责我、而我受责、我若未习负轭之犊、求尔转我、我则转焉、盖尔乃我之上帝耶和华也、';
W._Jer31_19='我既被转、后则悛改、我受教而拊髀、缘负幼时之辱、合羞抱愧、';
W._Jer31_20='以法莲为我之爱子乎、为可悦之子乎、我每言及、则深念之、心为之动、我必矜恤之、耶和华言之矣、○';
W._Jer31_21='以色列处女欤、当立路表途柱、而定志趋、循尔所由之道、尔其复返、归尔诸邑、';
W._Jer31_22='悖逆之女欤、行止靡定、将至何时、耶和华于世创一新事、以女卫男是也、○';
W._Jer31_23='万军之耶和华、以色列之上帝曰、我返其俘囚时、人在犹大地、及其属邑、必曰、义宅圣山欤、愿耶和华锡嘏于尔、';
W._Jer31_24='犹大与其属邑、必有耕耘者、牧羊者、偕处其中、';
W._Jer31_25='盖我饫困惫者之心、畅忧戚者之怀、';
W._Jer31_26='Template:耶利米曰其时我寤、则觉其睡之甜、○';
W._Jer31_27='耶和华曰、时日将至、我必以人畜之种、播于以色列家、及犹大家、';
W._Jer31_28='耶和华曰、昔我儆醒而拔之、毁之、覆之、困苦之、翦灭之、后亦儆醒而建之、植之、';
W._Jer31_29='是日也、人不复言父食酸葡萄、而子齿软、';
W._Jer31_30='各因己罪而死、凡食酸葡萄者、其齿必软、○';
W._Jer31_31='耶和华曰、时日将至、我与以色列家、及犹大家、必立新约、';
W._Jer31_32='非依我与其祖之约、即援其手、导出埃及时所立者、我虽为其夫、彼乃背我约、耶和华言之矣、';
W._Jer31_33='耶和华曰、斯日以后、我与以色列家所立之约、乃以我律赋其衷、铭其心、我为彼上帝、彼为我民、';
W._Jer31_34='不复各训其邻里昆弟曰、当识耶和华、盖自尊逮卑、皆必识我、我将宥其愆尤、不复忆其罪戾、耶和华言之矣、';
W._Jer31_35='耶和华锡日为白昼之光、定月与星为黑夜之光、翻腾沧海、使其波涛漰渤、万军之耶和华、乃其名也、';
W._Jer31_36='曰、若此定例可废于我前、则以色列裔亦可废于我前、永不为国、';
W._Jer31_37='如能上度穹苍、下测地基、则我因以色列裔所为、必遗弃之、耶和华言之矣、';
W._Jer31_38='耶和华曰、时日将至、是邑必为耶和华复建、自哈楠业楼、至邑隅之门、';
W._Jer31_39='量度之绳、必直至迦立山、绕及歌亚、';
W._Jer31_40='弃尸与灰之谷、暨诸田畴、至汲沦溪、延及东方马门之隅、必归耶和华为圣、不复拆毁倾覆、以迄永世、';
W._Jer32_1='犹大王西底家十年、即尼布甲尼撒十八年、耶和华谕耶利米之言、';
W._Jer32_2='维时、巴比伦王军旅围耶路撒冷、先知耶利米幽于护军之院、在犹大王宫中、';
W._Jer32_3='盖犹大王西底家囚之、曰、尔奚预言曰、耶和华云、我必付此邑于巴比伦王手、彼必取之、';
W._Jer32_4='且犹大王西底家、不得脱迦勒底人手、必付于巴比伦王、而与之言、口相对、目相视、';
W._Jer32_5='必携西底家至巴比伦、居彼、迨我眷顾之之时、尔曹虽与迦勒底人战、必不利达、耶和华言之矣、○';
W._Jer32_6='耶利米曰、耶和华谕我云、';
W._Jer32_7='尔叔沙龙子哈拿篾、将诣尔曰、我在亚拿突之田、请尔购之、盖赎此田、乃尔所宜、尔可购之、';
W._Jer32_8='我叔之子哈拿篾、循耶和华言、诣护军之院、谓我曰、我在便雅悯地亚拿突之田、请尔购之、盖赎此田、承此业、皆尔所宜、请尔购为己有、我乃知此为耶和华之言、';
W._Jer32_9='遂购我叔子哈拿篾在亚拿突之田、为权其银、十七舍客勒、';
W._Jer32_10='签名缄封、延证者、权银以与之、';
W._Jer32_11='我以二契、即循例而缄者、及未缄者、';
W._Jer32_12='付于玛西雅孙、尼利亚子巴录手、在我叔子哈拿篾、及署名于契之证人前、坐于护军院之犹大人、咸目睹之、';
W._Jer32_13='我于众前嘱巴录曰、';
W._Jer32_14='万军之耶和华、以色列之上帝云、取此购田之契、缄者与未缄者、藏诸瓦器、存至日久、';
W._Jer32_15='盖万军之耶和华、以色列之上帝曰、在于斯土、人必复购第宅田畴、及葡萄园焉、○';
W._Jer32_16='我既付契于尼利亚子巴录、乃祷耶和华曰、';
W._Jer32_17='主耶和华欤、尔以巨能奋臂、肇造天地、无一不能为之事、';
W._Jer32_18='尔施慈惠于亿兆、以父之罪、报及其子之身、惟皇全能之上帝、厥名万军之耶和华、';
W._Jer32_19='经纶维大、作为有能、尔目洞察世人之道、按其所由之途、所结之果、而加报施、';
W._Jer32_20='在埃及地、于以色列人及异族中、自昔迄今、屡行异迹奇事、致显己名、有如今日、';
W._Jer32_21='以异迹奇事、能手奋臂、及大而可畏之事、导尔民以色列出埃及地、';
W._Jer32_22='锡以斯土、即誓锡厥祖流乳与蜜之地、';
W._Jer32_23='彼入而据之、乃不从尔言、不循尔律、凡尔所命、无一遵行、故尔降以是灾、';
W._Jer32_24='今敌迫城筑垒、欲攻取之、因锋刃饥馑疫疠、此邑付于迦勒底人手、尔言已验、尔目睹之矣、';
W._Jer32_25='主耶和华欤、尔谕我曰、以金购田、亦延证者、而此邑乃付于迦勒底人手、○';
W._Jer32_26='耶和华谕耶利米曰、';
W._Jer32_27='我乃耶和华、凡有血气者之上帝、岂有不能为之事哉、';
W._Jer32_28='耶和华曰、我必付是邑于迦勒底人、及巴比伦王尼布甲尼撒之手、彼必至而取之、';
W._Jer32_29='攻斯邑之迦勒底人、必纵火焚之、爰及屋宇、民在其巅、焚香于巴力、灌奠于他神、激我震怒之所、';
W._Jer32_30='耶和华曰、以色列人与犹大人、自少行我所恶、以色列人专以其手所为、激我震怒、';
W._Jer32_31='此邑自始建、迄于今日、干我怒、激我忿、致屏之于我前、';
W._Jer32_32='盖以色列人与犹大人、及其君王牧伯、祭司先知、暨犹大众、耶路撒冷居民、惟恶是作、以激我怒、';
W._Jer32_33='彼背我、而不面我、我虽夙兴而诲之、彼犹不听从、不受教、';
W._Jer32_34='以其可憎之物、置于我寄名之室、以污蔑之、';
W._Jer32_35='且在欣嫩子谷、为巴力建崇邱、使其子女经火、以奉摩洛、行此可憎之事、陷犹大于罪、非我所命、非我所思、○';
W._Jer32_36='论及是邑、尔言因锋刃饥馑疫疠、付于巴比伦王手、以色列之上帝耶和华曰、';
W._Jer32_37='昔我发忿震怒盛气、驱斯民于列邦、我必自彼导之复归斯土、使之安居、';
W._Jer32_38='彼必为我民、我为其上帝、';
W._Jer32_39='我必赋以一心一道、致恒寅畏我、俾彼及厥裔、得获福祉、';
W._Jer32_40='我与之立永约、锡以福祉、不转离之、使其存心寅畏我、而不我离、';
W._Jer32_41='我必为之欣乐、锡以福祉、亦必专心致志、植之于斯土、';
W._Jer32_42='耶和华曰、我于斯民、既加以巨灾、亦必降以所许之福、';
W._Jer32_43='尔言斯土荒芜、人畜俱泯、付于迦勒底人手、厥后人必复购田畴于斯土、';
W._Jer32_44='在便雅悯地、耶路撒冷四周、犹大诸邑、及山地洼地、南土之诸邑、人必以金购田、签名缄封延证、因我必返其俘囚、耶和华言之矣、';
W._Jer33_1='耶利米仍幽于护军之院、耶和华复谕之曰、';
W._Jer33_2='行之者耶和华、造而立之者耶和华、耶和华我名也、';
W._Jer33_3='尔其吁我、我必应之、示以大而且艰、尔所未知之事、';
W._Jer33_4='论此邑之第宅、与犹大王宫室、拆毁以御敌人之垒及锋刃、以色列之上帝耶和华曰、';
W._Jer33_5='众至、与迦勒底人战、我因斯民之恶、掩面不顾此邑、必以我发忿震怒所杀之尸、充其第宅、';
W._Jer33_6='我必疗其疾、使之得医而痊愈、示以平康诚实之广大、';
W._Jer33_7='返犹大以色列之俘囚、建之如初、';
W._Jer33_8='彼获罪于我、我必洁之、干咎于我、我必宥之、';
W._Jer33_9='此邑在天下万国中、必于我为可喜可赞、有荣之名、凡闻我所锡之福祉、所加之平康、必因而惊惶战栗、';
W._Jer33_10='耶和华曰、尔言斯土荒芜、人畜俱泯、然在犹大诸邑、暨耶路撒冷街衢、无居民、无人畜之处、';
W._Jer33_11='必复闻欢欣喜乐之声、新娶者与新妇之声、亦闻人言宜称谢万军之耶和华、盖耶和华为善、慈惠永存、又闻人携酬恩祭、入于耶和华室、因我必返斯土之俘囚、使之如初、耶和华言之矣、';
W._Jer33_12='万军之耶和华曰、斯土诸邑、悉成荒芜、人畜俱泯、必有牧者之场、群羊偃卧于彼、';
W._Jer33_13='在山地洼地、南土之诸邑、便雅悯地、及耶路撒冷四周、犹大诸邑、必复有群羊经核者之手下、耶和华言之矣、○';
W._Jer33_14='耶和华曰、时日将至、我论以色列家、及犹大家、所言之嘉言、我必成之、';
W._Jer33_15='其日其时、我必为大卫兴一义者、乃其条肄、彼将秉公行义于斯土、';
W._Jer33_16='是日也、犹大获救、耶路撒冷安居、其名必称曰耶和华乃我义、';
W._Jer33_17='盖耶和华曰、大卫必永不乏人、居以色列家之位、';
W._Jer33_18='祭司利未人亦不乏人、献燔祭、焚素祭、恒献他祭于我前、';
W._Jer33_19='耶和华谕耶利米曰、';
W._Jer33_20='耶和华云、我所立昼夜之约、如尔曹能废之、使昼夜失时、';
W._Jer33_21='则我与我仆大卫所立之约亦可废、使彼乏嗣以践其位、事我之祭司利未人、其约亦可废焉、';
W._Jer33_22='天象不可胜数、海沙不可胜量、我必如是繁衍我仆大卫之裔、与事我之利未人、';
W._Jer33_23='耶和华谕耶利米曰、';
W._Jer33_24='斯民所云、耶和华已弃其所选之二族、其言尔不思之乎、彼若斯篾视我民、以为不复成国、';
W._Jer33_25='耶和华曰、如我所立昼夜之约可废、如我未定天地之例、';
W._Jer33_26='则我遗弃雅各之裔、及我仆大卫之裔、不取大卫之裔、以治亚伯拉罕以撒雅各之后、盖我必返其俘囚、加以矜恤、';
W._Jer34_1='当巴比伦王尼布甲尼撒、率其全军、与其所辖之国及诸族、攻耶路撒冷与其属邑时、耶和华谕耶利米之言、';
W._Jer34_2='以色列之上帝耶和华曰、往告犹大王西底家曰、耶和华云、我必付是邑于巴比伦王手、彼将焚之以火、';
W._Jer34_3='尔不得脱于其手、必见执而付于其手、尔目观巴比伦王之目、彼与尔言、以口对口、尔必至巴比伦、';
W._Jer34_4='犹大王西底家欤、其听耶和华言、耶和华论尔曰、尔必不亡于刃、';
W._Jer34_5='必安然而逝、人必为尔焚物、如为尔之列祖先王然、亦为尔哀悼曰、哀哉我主、耶和华曰、我已言之矣、';
W._Jer34_6='先知耶利米在耶路撒冷、以斯言悉告犹大王西底家、';
W._Jer34_7='时、巴比伦王之军旅攻耶路撒冷、与犹大所余之邑、即拉吉与亚西加、盖犹大坚城、仅存其二也、○';
W._Jer34_8='西底家王与耶路撒冷民立约、宣告自由之后、耶和华谕耶利米之言、';
W._Jer34_9='其约命人各释仆婢、希伯来男女、使之自由、不以同族犹大人为隶役、';
W._Jer34_10='牧伯庶民既与此约、悉遵行之、各释其仆婢、使之自由、不复以为隶役、';
W._Jer34_11='后乃反悔、令其所释仆婢、归而事之、仍为仆婢、';
W._Jer34_12='故耶和华谕耶利米曰、';
W._Jer34_13='以色列之上帝耶和华云、昔我导尔祖出埃及、脱于奴隶之室、与之立约曰、';
W._Jer34_14='如尔昆弟希伯来人、见鬻于尔、事尔六年、既届七年、当释之自由、惟尔祖不从我言、不侧耳以听、';
W._Jer34_15='尔曾转念、行我所悦、宣告自由于邻里、立约于我前、在我寄名之室、';
W._Jer34_16='后乃反悔、亵渎我名、各使所释自由之仆婢、归而事尔、仍为仆婢、';
W._Jer34_17='故耶和华曰、尔不听我、宣告自由于昆弟邻里、今我宣告自由于尔、即纵锋刃疫疠饥馑于尔、使尔播散于天下万国、';
W._Jer34_18='凡背我约、不遵其约之言、即剖犊而过其间、于我前所立者、';
W._Jer34_19='犹大与耶路撒冷之牧伯、宦竖祭司、境内诸民、凡过剖犊之间者、';
W._Jer34_20='我必付之于敌、及索其命者之手、其尸必为飞鸟野兽所食、';
W._Jer34_21='犹大王西底家、暨其牧伯、我必付之于敌、及索其命者之手、并付于巴比伦王军旅之手、即去尔而往者、';
W._Jer34_22='耶和华曰、我必命之复返是邑、攻而取之、焚之以火、我亦必使犹大诸邑荒芜、无人居处、';
