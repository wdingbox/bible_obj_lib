W._Isa45_1='耶和华膏古列、执其右手、服列国于其前、去诸王之腰束、启其邑门、俾不复闭、';
W._Isa45_2='谓之曰、我将为尔先导、平治崎岖、碎铜门、折铁楗、';
W._Isa45_3='锡尔贮于暗中之宝、藏于隐处之财、俾知以名呼尔者、乃我耶和华以色列之上帝也、';
W._Isa45_4='缘我仆雅各、暨我所选之以色列故、我以名呼尔、尔虽未识我、我已称尔名、';
W._Isa45_5='我乃耶和华、我外无他、别无上帝、尔虽未识我、我必束尔腰、';
W._Isa45_6='俾东方西方、咸知我外无他、我乃耶和华、别无他神、';
W._Isa45_7='我作光造暗、锡平康、降灾祸、我耶和华行此事焉、○';
W._Isa45_8='诸天其降雨泽、穹苍其沛公义、舆地坼裂、以萌拯救、而产公义、乃我耶和华所为、○';
W._Isa45_9='土壤瓦砾中之片瓦、与造之者争辩、其有祸矣、涂泥岂能谓陶人曰、尔何为乎、所造之物岂得曰、彼无手乎、';
W._Isa45_10='人谓父曰、尔何所生、谓母曰、尔何所产、其有祸矣、';
W._Isa45_11='以色列之圣者耶和华、肇造以色列者曰、论及未来之事、尔岂能诘我乎、论及我子、暨我手所为者、尔岂能命我乎、';
W._Isa45_12='我辟大地、造人居之、手布诸天、定其万象、';
W._Isa45_13='万军之耶和华曰、我依义兴起古列、平直其途、彼必建我城邑、释我俘囚、不望其值、不图其赏、○';
W._Isa45_14='耶和华又曰、埃及劳而得者、古实之货财、及雄伟之西巴族、俱必归尔、属尔从尔、系以铁索而来、俯伏于尔前、祷曰、上帝诚在尔中、其外无他上帝、';
W._Isa45_15='以色列之救者上帝欤、尔诚自隐之上帝也、';
W._Isa45_16='凡作偶像者、必蒙羞耻、同怀愧怍、';
W._Isa45_17='惟以色列必蒙耶和华之永救、不蒙羞、不抱愧、历世靡暨、○';
W._Isa45_18='耶和华上帝创造诸天、开辟大地、而奠定之、俾不混沌、以处烝民、其言曰、我乃耶和华、我外无他、';
W._Isa45_19='我未尝言于隐密幽暗之处、未尝谓雅各子孙曰、尔寻求我、乃徒然也、我耶和华言公义、宣中正、';
W._Isa45_20='列邦免难之民、其集而至、惟彼舁其木偶、祷于不能施救之神者、悉属无知、';
W._Isa45_21='尔其备具、而陈述之、彼此相议、谁自古示之、谁自昔告之、非我耶和华乎、我外无他上帝、我乃秉公施救之上帝、其外无他、';
W._Isa45_22='地极之民、其仰望我、以获拯救、我乃上帝、我外无他、';
W._Isa45_23='我既指己而誓、我之义命、出而不反、万膝必向我而跪、万口必指我而誓、';
W._Isa45_24='或曰、惟在耶和华、有义有力、人必诣之、凡怒之者、必蒙羞耻、';
W._Isa45_25='以色列之裔、在于耶和华、将得称义而夸耀焉、';
W._Isa46_1='彼勒倾覆、尼波俯伏、其像负于牲畜、尔素所舁之物、成为重负、使牲畜困惫、';
W._Isa46_2='彼皆倾覆、同俯伏、不能救其重负、己亦为人所虏、○';
W._Isa46_3='雅各家、以色列之遗民欤、尔其听我、尔自初生、为我襁负、尔自出胎、为我怀抱、';
W._Isa46_4='迄尔耄耋、皓然白首、始终如一、我必负尔、我既创造、亦必扶持、且施拯救、';
W._Isa46_5='尔以谁譬我、俾能相若、以谁拟我、而得从同、';
W._Isa46_6='人倾囊出金、权衡其银、雇厥金工、以铸神像、俯伏而拜、';
W._Isa46_7='荷之于肩、携之而往、置诸其所、使之屹立、不离其处、人或呼之、而不能应、不能拯人于难、○';
W._Isa46_8='尔悖逆者、当记忆之、显为丈夫、而追念焉、';
W._Isa46_9='古昔之事、尔其追溯、我乃上帝、我外无他、我乃上帝、无能比拟、';
W._Isa46_10='我自始而示厥终、自昔而言未来之事、谓我所谋者必验、所悦者必行、';
W._Isa46_11='召彼鸷鸟、至自东方、成我谋者、来自远地、我既言之、亦必行之、我既定之、亦必成之、';
W._Isa46_12='刚愎厥心、远乎义者、其听我言、';
W._Isa46_13='我义伊迩、相距不远、我之拯救、不复迟延、我必为彰我荣之以色列、施拯救于锡安焉、';
W._Isa47_1='巴比伦处子欤、尔其下、坐于尘埃、迦勒底女子欤、尔无位、坐于土壤、不复称为娇娆窈窕、';
W._Isa47_2='取磨磨粉、去尔帕、解尔裳、跣足涉溪、';
W._Isa47_3='必裸尔体、以暴尔丑、我必复仇、不恕一人、';
W._Isa47_4='赎我侪者、厥名万军之耶和华、以色列之圣者、';
W._Isa47_5='迦勒底女子欤、其默然而坐、入于幽暗、盖尔不复称为列邦之主母、';
W._Isa47_6='昔我震怒我民、玷污我业、付于尔手、尔不之恤、以尔重轭加于耆老、';
W._Isa47_7='自谓我必永为主母、不思此事、不虑厥终、○';
W._Isa47_8='尔宴乐安居、自谓有我、我外无他、必不孤坐为嫠、亦不丧子、尔其听诸、';
W._Isa47_9='一日之间、俄顷之际、二者临尔、为嫠丧子、在尔多行邪术、广施符咒之时、其灾必悉临尔、';
W._Isa47_10='尔恃己恶、自言无见我者、尔之智识诱尔、自谓有我、我外无他、';
W._Isa47_11='是故祸患必临尔、不知所由、灾难必及尔、无以禳之、殄灭突来、难以逆料、';
W._Isa47_12='尔今起立、施尔符咒、及诸邪术、即尔自幼所勤习者、试观其效、或能获益、或能慑敌、';
W._Isa47_13='尔因多谋、而致疲惫、维彼观天象、察星辰、每月预告将来之事者、今其起立、庶可救尔、免罹后患、';
W._Isa47_14='彼众必如草芥、被火焚毁、不能自救脱于烈焰、此火非炭足以暖体、可坐其前、';
W._Isa47_15='尔所勤劳之事、于尔将如是、自幼与尔贸易者、各归其所、无人援尔、';
W._Isa48_1='雅各家、以以色列名而称、自犹大源而出者、其听我言、尔指耶和华之名而誓、称扬以色列之上帝、惟非以诚以义、';
W._Isa48_2='盖彼自称为圣邑之民、恃以色列之上帝、名为万军之耶和华也、';
W._Isa48_3='耶和华曰、昔我预言诸事、出之于口、昭示于人、猝然行之、俾底于成、';
W._Isa48_4='我素知尔刚愎、尔项乃铁、尔额乃铜、';
W._Isa48_5='故自畴昔、事尚未至、我先宣告、昭示于尔、免尔曰、此乃我之偶像所行、我之雕像铸像所命、';
W._Isa48_6='尔既闻之、今悉见之、尚不宣示乎、自今而后、我以新事示尔、即尔所未知之秘奥、';
W._Isa48_7='乃今新创、非昔所有、尔前此所未闻、免尔曰、我已知之矣、';
W._Isa48_8='尔实未闻未知、尔耳未通、我知尔甚行诈、自出母胎以来、称为悖逆者、';
W._Isa48_9='今缘我名、迟延我怒、为我声誉、忍怒不发、免尔灭绝、';
W._Isa48_10='我曾链尔、非若链银、试尔于患难之炉、';
W._Isa48_11='我为己故、必行所言、岂容我名受辱、不以我荣畀他神也、○';
W._Isa48_12='雅各我所选之以色列欤、尔其听我、我乃耶和华、始我也、终亦我也、';
W._Isa48_13='我手奠地基、右手布诸天、我一呼之、则皆立焉、';
W._Isa48_14='尔其咸集以听、诸神之中、孰曾言此、我耶和华所爱者、必成我所悦于巴比伦、其臂加于迦勒底人、';
W._Isa48_15='我既谕之、又复召之、导之而至、使其道途亨达、';
W._Isa48_16='尔其就我、以聆斯言、我自元始、不言于隐、自古我已在焉、先知曰今主耶和华遣我、及其神矣、';
W._Isa48_17='赎尔之耶和华、以色列之圣者曰、我乃尔之上帝耶和华、我训诲尔、俾尔获益、导尔于当行之途、';
W._Isa48_18='愿尔恪遵我命、则享绥安、若河水之流、且得仁义、若海涛之涌、';
W._Isa48_19='尔之后裔、多若尘沙、尔之所出、繁若砂砾、其名不没、不绝于我前、○';
W._Isa48_20='尔其出巴比伦地、避迦勒底人、讴歌宣扬、明示地极云、耶和华已赎其仆雅各、';
W._Isa48_21='导民经野、俾不烦渴、使石出泉、磐裂水涌、';
W._Isa48_22='耶和华曰、作恶之辈、不享平康、';
W._Isa49_1='岛屿之众、尔其听哉、远方之人、尔其倾耳、自我出胎、耶和华召我、自离母腹、以名呼我、';
W._Isa49_2='使我口若利剑、庇我以手荫、俾我如明镞、藏我于其箙、';
W._Isa49_3='告我曰、以色列欤、尔乃我仆、我以尔荣、';
W._Isa49_4='惟我曰、我勤劳徒然、竭力成为虚空、然耶和华必理我冤、我之赏赉、在我上帝、';
W._Isa49_5='自我出胎、耶和华立我为其仆、使雅谷归之、以色列集之、盖我见重于耶和华前、我上帝为我之力、';
W._Isa49_6='彼谓我曰、尔为我仆、振兴雅各支派、使以色列蒙保全者、得以复返、此犹细故、我必立尔为列邦之光、施我拯救、迄于地极、';
W._Isa49_7='以色列之圣者耶和华、救赎以色列者、谓世人所藐视、此邦所憎恶、官长所奴隶者曰、列王必见而兴起、牧伯必进而崇拜、因选尔之以色列圣者、信实之耶和华故也、';
W._Isa49_8='耶和华又曰、我曾于见纳之时听尔、于拯救之日助尔、我必护尔、俾与庶民立约、复兴斯土、使民得荒芜之区以为业、';
W._Isa49_9='谓累系者曰、尔其出焉、谓处于幽暗者曰、尔其显焉、彼将行于道路而得食、居于童山而得刍、';
W._Isa49_10='不饥不渴、日不之暴、暑不之侵、矜悯之者必引之、导经水源、';
W._Isa49_11='我必使我冈陵成为康庄、道途修为高平、';
W._Isa49_12='有人自远方、自北自西、自秦国而至、';
W._Isa49_13='诸天其讴歌、大地其喜乐、众山其欢呼、盖耶和华既慰藉其民、亦将矜恤其困苦者也、○';
W._Isa49_14='锡安曰、耶和华弃我、主忘我、';
W._Isa49_15='夫妇岂能忘哺乳之婴、不慈所妊之子、彼或忘之、我不忘尔、';
W._Isa49_16='我曾以尔铭于我掌、尔之城垣常在我前、';
W._Isa49_17='尔之子女速归、毁灭尔、荒废尔者、必远离尔、';
W._Isa49_18='尔其举目四望、彼众咸集以归尔、耶和华曰、我指己生而誓、尔必以之为妆饰而佩之、束之如新妇之束带、';
W._Isa49_19='盖尔荒寂之区、倾毁之地、今有居民、成为狭隘、吞噬尔者将远尔也、';
W._Isa49_20='尔丧子时所生之子、将附耳语尔曰、壤地褊小、其恢廓之、俾我得居、';
W._Isa49_21='尔将自谓、我既丧子、孑然一身、见逐流离、若辈谁所诞育耶、且我独居、若辈何从而有耶、○';
W._Isa49_22='主耶和华曰、我将举手于列邦、张旆于诸民、彼必怀抱尔子、肩负尔女而来、';
W._Isa49_23='王为养父、后为乳母、面伏于地、拜于尔前、舐尔足尘、尔则知我乃耶和华、凡仰望我者、不致愧怍、';
W._Isa49_24='勇士所攘夺、岂能脱之乎、强者所俘获、岂能救之乎、';
W._Isa49_25='惟耶和华曰、勇士所俘获、必脱之、强者所攘夺、必救之、盖敌尔者、我必敌之、而拯尔子女、';
W._Isa49_26='使虐尔者自食其肉、自醉其血、若饮醇醪、凡有血气者、咸知我耶和华、乃救尔赎尔之主、雅各之全能者也、';
W._Isa50_1='耶和华曰、我出尔母、离书安在、我鬻尔身、债主为谁、尔之见鬻、以尔罪故、尔母见出、以尔愆故、';
W._Isa50_2='我来无人在焉、我召无人应焉、何耶、我臂岂短、不能行赎乎、我岂无力、不能施救乎、我叱咤、则沧海涸竭、江河变为沙漠、鳞族失水、死而腥臭、';
W._Isa50_3='我衣穹苍以晦冥、蔽之以麻布、○';
W._Isa50_4='耶和华之仆曰主耶和华赐我以受教者之舌、能以言辅委靡之人、彼旦旦启迪我耳、使听其教、如弟子然、';
W._Isa50_5='主耶和华启迪我耳、我未违逆、亦未退避、';
W._Isa50_6='人杖我背、我任其杖、人拔我须、我听其拔、人辱我唾我、我不掩面、';
W._Isa50_7='主耶和华助我、故我不致羞赧、我坚厥颜、有如坚石、自知不至愧怍也、';
W._Isa50_8='义我者近矣、谁与我争、其偕我立、谁为我敌、其诣我前、';
W._Isa50_9='主耶和华助我、孰罪我乎、彼众将敝如衣、蠹必食之、○';
W._Isa50_10='尔中谁畏耶和华、而听其仆之声乎、行于幽暗、不得光明者、宜恃耶和华名、赖其上帝、';
W._Isa50_11='凡尔燃火、自环以火炬者、其行于尔之火焰、与所燃之火炬中、尔必惨然而卧、我手使然也、';
W._Isa51_1='凡尔逐义、求耶和华者、尚其听予、尔所被凿而出之磐、被掘而出之坎、当追思焉、';
W._Isa51_2='且念尔祖亚伯拉罕、及生尔之撒拉、亚伯拉罕孑然一身、我选召之、锡以福祉、俾其昌炽、';
W._Isa51_3='盖耶和华慰藉锡安、及其荒芜之区、使其旷野若伊甸、沙漠若耶和华之囿、将见其中欢欣喜乐、而有称谢讴歌之声、○';
W._Isa51_4='我民欤、尚其注意、我国欤、尚其倾耳、盖有法律将自我出、我必立我公义、以为兆民之光、';
W._Isa51_5='我义伊迩、拯救既施、我必奋臂以鞫众民、岛屿将瞻望予、惟我臂力是恃、';
W._Isa51_6='尔其仰观上天、俯察下土、诸天必散若烟、大地必敝若衣、居民之死、有如蚊蚋、惟我之拯救永存、我之公义不废、○';
W._Isa51_7='请悉公义、服膺我法之民、尚其听予、勿畏人侮、勿惧人毁、';
W._Isa51_8='盖蠹将食之、如食衣服、虫将蛀之、如蛀氄毛、惟我之公义永存、我之拯救、历世弗替、○';
W._Isa51_9='耶和华之臂、尚其兴起、兴起、施展大力、如在古时昔世、昔脔拉哈伯、刺大龙者、岂非尔乎、';
W._Isa51_10='使沧海竭、巨浸涸、深渊为途、俾见赎之民得以经过、岂非尔乎、';
W._Isa51_11='耶和华所赎者必归、讴歌而至锡安、其首永戴喜乐、咸得愉悦欢忭、忧戚欷歔、悉归乌有、';
W._Isa51_12='主曰、慰藉尔者我也、尔何人斯、乃畏必死之世人、惧如草之人子、';
W._Isa51_13='而忘展布诸天、奠定地基、肇造尔之耶和华、终日因强暴者之怒而惧、以其图灭尔、其怒安在、';
W._Isa51_14='屈身之俘、得释必速、免死于阱、其粮不绝、';
W._Isa51_15='我乃尔之上帝耶和华、翻腾沧海、使波涛漰渤、万军之耶和华、乃我名也、';
W._Isa51_16='我以我言置于尔口、以手荫庇尔、我则展布诸天、奠定地基、且谓锡安曰、尔为我民、○';
W._Isa51_17='耶路撒冷欤、尔其兴起、兴起、耶和华手所给忿怒之杯、尔既饮之、致眩之爵、饮之而尽、';
W._Isa51_18='所生之子、无一导之、所育之子、无一扶之、';
W._Isa51_19='荒凉倾覆、饥馑干戈、尔遭此灾、谁为尔哀、我何以慰尔哉、';
W._Isa51_20='尔子疲惫、卧于街衢、有若野羊罹于罗网、盖大受耶和华之震怒、尔上帝之谴责、';
W._Isa51_21='故尔困苦、不饮酒而醉者、宜听之焉、';
W._Isa51_22='尔主耶和华、为其民伸冤之上帝曰、致眩之爵、所给忿怒之杯、我从尔手取之、俾不复饮、';
W._Isa51_23='我必以之置于虐尔者之手、彼曾谓尔云、曲尔躬、俾我逾越、尔遂伏地、任其践履、若行通衢、';
W._Isa52_1='锡安欤、尔其兴起、兴起、而被以力、圣邑耶路撒冷欤、衣尔丽服、自今而后、凡未受割、及不洁者、不复入于尔中、';
W._Isa52_2='耶路撒冷欤、尔其兴起、去尔尘埃、安然而坐、被虏之锡安女欤、脱尔项索、';
W._Isa52_3='耶和华曰、尔昔见鬻、未尝得值、尔今见赎、亦不需金、';
W._Isa52_4='主耶和华曰、昔我民下埃及而寓之、亚述人无故虐遇之、';
W._Isa52_5='耶和华曰、我民既无因而被虏、辖之者哗然而呼、终日恒渎我名、我将何为乎、';
W._Isa52_6='我民必识我名、彼时必知出言者我、我在此也、○';
W._Isa52_7='在于山上、报嘉音、传和平、报福祉之嘉音、宣扬拯救、告锡安曰、尔之上帝为王矣、其人之足迹、何其美哉、';
W._Isa52_8='试听守望者之声、彼众同声讴歌、盖耶和华归锡安时、彼必觌面见之、';
W._Isa52_9='耶路撒冷荒芜之区、其欢声同歌、盖耶和华已慰藉其民、救赎耶路撒冷、';
W._Isa52_10='耶和华于列邦显其圣臂、地之四极、皆见我上帝之拯救焉、';
W._Isa52_11='去之去之、出离斯土、勿扪污蔑、尔携耶和华之器者、当自洁焉、';
W._Isa52_12='尔曹出时、不匆迫、非逃亡、盖耶和华必导于尔前、以色列之上帝必护于尔后、○';
W._Isa52_13='主曰、我仆必获亨通、必被高举上升、造乎其极、';
W._Isa52_14='彼曾面目憔顇、甚于世人、形容枯槁、逾于人子、令众骇异、';
W._Isa52_15='必使多民愕然而兴起、君王因之而箝口、未示之者、必得观之、未闻之者、必得悟之、';
W._Isa53_1='所传于我侪者、有谁信之、耶和华之臂、向谁显之、';
W._Isa53_2='惟其仆也、有如条肄、生于其前、亦犹根株、盘于槁壤、无丰度、无威仪、我侪见之、无美可慕、';
W._Isa53_3='彼被藐视、为人厌弃、素历困苦、洞悉病患、犹人掩面所不欲睹、而鄙夷者、我侪不重视之、○';
W._Isa53_4='彼诚负我病患、任我忧苦、我以为彼受惩罚、上帝谴责、加以困苦、';
W._Isa53_5='惟彼因我罪而被创、缘我咎而受伤、彼遭谴责、俾我平康、彼见鞭扑、令我痊愈、';
W._Isa53_6='我侪如羊、行于歧路、各趋己途、耶和华以我众之愆尤、置于其身、○';
W._Isa53_7='彼被屈抑、遇苦而不启口、如羔牵就死地、若羊对翦毛者缄口无声、';
W._Isa53_8='彼受屈抑讯鞫、被取而去、于其时代、谁料其见绝于生人之地、乃因我民有罪、当受厥刑乎、';
W._Isa53_9='彼虽未行凶暴、口无诡谲、犹使之与恶人同穴、乃与富人共冢、○';
W._Isa53_10='耶和华愿损伤之、俾遘病患、彼献己生为赎罪祭、必见厥裔、其寿绵长、耶和华之志、藉其手而大成、';
W._Isa53_11='主曰、彼必见其艰苦之果、遂得满志、我之义仆、将以其知识、俾多人为义、而任其过、';
W._Isa53_12='我必使其与大人共业、与强者分财、以其倾厥生命、至于死亡、与罪人同列、实负多人之咎、为干罪者祈焉、';
W._Isa54_1='不妊不产者欤、尔其讴歌、未劬劳者欤、尔其歌咏欢呼、盖独处者较有夫者、其子尤多也、';
W._Isa54_2='拓尔幕地、展尔室帏、毋限止焉、长尔索、固尔橛、';
W._Isa54_3='盖尔将蔓延左右、后裔得嗣列邦、荒凉之邑、有人居处、';
W._Isa54_4='勿畏惧、以无愧也、勿惭怍、以无辱也、盖必忘少时之耻、不复念嫠时之辱、';
W._Isa54_5='肇造尔者、乃尔之夫、名万军之耶和华、救赎尔者、乃以色列之圣者、必称为全地之上帝也、';
W._Isa54_6='耶和华召尔、如召被弃之妇、少时见出而心忧者、尔上帝言之矣、';
W._Isa54_7='我之弃尔、祇片时耳、必以鸿慈集尔、';
W._Isa54_8='我愤怒时、掩面须臾、必以永久之仁慈矜恤尔、赎尔之耶和华言之矣、';
W._Isa54_9='此犹挪亚之洪水、昔我誓云、不复使洪水汎滥于地、今亦誓云、不复怒尔、不复责尔矣、';
W._Isa54_10='山岳可迁、冈陵可移、惟我之仁慈不迁、我之和约不移、恤尔之耶和华言之矣、○';
W._Isa54_11='尔遭患难、飘于巨风、不得慰藉者、我将以丹砂砌尔之石、以青玉作尔之基、';
W._Isa54_12='以红玉建尔堞、以珊瑚造尔门、以宝石作尔疆域、';
W._Isa54_13='尔之子女、将蒙耶和华之教、众子大获平康、';
W._Isa54_14='尔因行义、必得坚立、远离暴虐、毋庸畏葸、恐怖不近尔身、';
W._Isa54_15='人或构衅、非我所使、凡构衅攻尔者、必缘尔而颠仆、';
W._Isa54_16='工人吹火制器、以为用者、乃我所造、施行殄灭之人、亦我所造、';
W._Isa54_17='凡为攻尔所制之器、必不利达、凡为鞫尔而动之舌、尔必罪之、斯为耶和华诸仆之益、亦为其义、乃本乎我、耶和华言之矣、';
W._Isa55_1='凡口渴者、其来就水、无金者来购而食之、来沾酒乳、不需金、不索值、';
W._Isa55_2='不足为粮者、胡权金以市之、不能果腹者、胡勤劳以得之、其谨听我、而食嘉肴、且饫肥甘、致心悦怿、';
W._Isa55_3='侧耳就我、谛听我言、则可得生、我与尔立永约、即所许大卫之实惠、';
W._Isa55_4='我立之为列邦之证、俾作民长、而为其帅、';
W._Isa55_5='素所未识之邦、尔将召之、因尔上帝耶和华、以色列圣者之故、素不识尔之民、必趋就尔、盖耶和华已荣尔矣、○';
W._Isa55_6='耶和华可遇之时、尔其寻之、相近之日、尔其吁之、';
W._Isa55_7='作恶之辈、当离其途、不义之人、当易其念、归于耶和华、彼必恤之、归于我上帝、彼必普施赦宥、';
W._Isa55_8='耶和华曰、我之念非尔之念、我之途非尔之途、';
