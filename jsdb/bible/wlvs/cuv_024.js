W._Deu5_1='摩西召以色列众、告之曰、以色列人欤、我所谕尔之典章律例、尔当听从、学习遵行、';
W._Deu5_2='我上帝耶和华在何烈、与我侪立约、';
W._Deu5_3='非与我祖立约、乃与我侪今日在此尚存者也、';
W._Deu5_4='耶和华在山上、由火中与尔晤对而言、';
W._Deu5_5='当时尔曹惧火、不敢登山、我立于耶和华与尔曹之间、以耶和华言告尔曰、';
W._Deu5_6='我乃尔之上帝耶和华、导尔出埃及、脱于奴隶之室、○';
W._Deu5_7='余而外、勿更有他神、○';
W._Deu5_8='勿雕偶像、勿造上天下地、地下水中、百物之像、';
W._Deu5_9='勿拜跪、勿崇奉、以我耶和华尔之上帝、乃忌邪之上帝、恶我者讨其罪、自父及子、至三四世、';
W._Deu5_10='爱我守我诫者、锡之慈惠、至千百世、○';
W._Deu5_11='勿妄称尔上帝耶和华之名、盖耶和华必不以妄称者为无罪、○';
W._Deu5_12='当守安息日、以为圣日、遵尔上帝耶和华所命、';
W._Deu5_13='六日间、宜勤劳、作尔庶务、';
W._Deu5_14='惟七日、乃尔上帝耶和华之安息、是日尔与子女、仆婢牛驴、暨诸牲畜、及寓尔家之远人、皆毋操作、使尔仆婢休憩、与尔无异、';
W._Deu5_15='当忆昔在埃及、服役于人、尔上帝耶和华以能手奋臂、导尔出之、故命尔守安息日、○';
W._Deu5_16='遵尔上帝耶和华命、敬尔父母、以致延年纳福、于尔上帝耶和华所锡之地、○';
W._Deu5_17='毋杀人、○';
W._Deu5_18='毋行淫、○';
W._Deu5_19='毋攘窃、○';
W._Deu5_20='毋妄证以陷人、○';
W._Deu5_21='毋贪人之妻室、与其第宅田畴、仆婢牛驴、及凡所有、○';
W._Deu5_22='以上诸言、耶和华在山上、由火云幽暗中、大声谕尔会众、此外无复增益、书之二石版、以授于我、';
W._Deu5_23='当时火焚于山、声出晦冥、尔既闻之、尔之族长长老、进于我前、';
W._Deu5_24='曰、我上帝耶和华显其大荣大威、俾我目睹、我闻其声、由火中出、今日乃知上帝与人言、而人犹得生存、';
W._Deu5_25='今我胡为致死、此大火将灭我、如我再闻我上帝耶和华之声、则必陨没、';
W._Deu5_26='凡有血气者、谁如我闻维生上帝出自火中之声、而犹生存者乎、';
W._Deu5_27='尔其近前、听我上帝耶和华所言、我上帝耶和华所谕尔者、以告于我、我必听从遵行、○';
W._Deu5_28='尔以此言告我、耶和华悉闻之、谕我曰、我闻斯民所语于尔、皆善言也、';
W._Deu5_29='愿其存心畏我、恒守我诫、俾受福祉、爰及子孙、历世靡暨、';
W._Deu5_30='尔往告曰、当归汝幕、';
W._Deu5_31='惟尔侍立我侧、我将以诫命典章律例示尔、以教斯民、使行于我所赐为业之地、';
W._Deu5_32='故尔上帝耶和华所命尔者、尔当谨守遵行、勿偏于左、勿偏于右、';
W._Deu5_33='遵行尔上帝耶和华所命之道、致尔生存纳福、延年于尔所得为业之地、';
W._Deu6_1='此诫命典章律例、乃尔上帝耶和华所命、以教尔者、使尔行之于尔所得为业之地、';
W._Deu6_2='俾尔及子孙、毕生寅畏尔上帝耶和华、守其典章诫命、凡我所命尔者、以致延年、';
W._Deu6_3='以色列欤、尔其听之、谨守遵行、致可纳福昌炽、于彼流乳与蜜之地、如尔祖之上帝耶和华所许尔者、○';
W._Deu6_4='以色列欤、尔其听之、我上帝耶和华、惟一而已、';
W._Deu6_5='当尽心尽性尽力、爱尔上帝耶和华、';
W._Deu6_6='我今命尔之言、当存于心、';
W._Deu6_7='勤诲子女、坐于室、行于路、或寝或兴、恒论乎此、';
W._Deu6_8='击于手以为号、戴于额以为饰、';
W._Deu6_9='书于尔室门柱、及尔邑门、○';
W._Deu6_10='昔尔上帝耶和华、誓于尔祖亚伯拉罕以撒雅各、赐尔之地、既导尔入、使得大而且美之邑、非尔所自建者、';
W._Deu6_11='得其第宅、充以嘉物、非尔所自充者、得已凿之井、非尔所自凿者、得所植之葡萄园、橄榄树、非尔所自植者、尔食之而饱、';
W._Deu6_12='当斯时也、慎勿忘耶和华、即导尔出埃及、脱于奴隶之室者、';
W._Deu6_13='宜寅畏尔上帝耶和华、而崇事之、指其名而发誓、';
W._Deu6_14='勿从四周诸民之神、';
W._Deu6_15='恐尔上帝耶和华震怒、灭尔于地、盖在尔中之上帝耶和华、乃忌邪之上帝也、○';
W._Deu6_16='勿试尔上帝耶和华、如昔在玛撒然、';
W._Deu6_17='尔上帝耶和华所谕尔之诫命法度典章、尔当恪守、';
W._Deu6_18='凡耶和华所视为正为善者、尔宜行之、致受福祉、可入而得耶和华所誓许尔祖之美地、';
W._Deu6_19='耶和华亦必驱逐诸敌、践其前言、○';
W._Deu6_20='厥后尔子若问尔曰、我上帝耶和华、以此法度典章律例谕尔、其意云何、';
W._Deu6_21='必告之曰、我侪昔在埃及、为法老之奴隶、耶和华以大能手、导我出之、';
W._Deu6_22='在我目前、施行既大且剧之异迹奇事于埃及、与法老及其全家、';
W._Deu6_23='导我出彼、俾入其所誓许我祖、锡我之地、';
W._Deu6_24='故耶和华命我守此典章、寅畏我上帝耶和华、永享福祚、保全生命、有如今日、';
W._Deu6_25='我侪若守我上帝耶和华所谕之诫命、而遵行之、是即我之义也、';
W._Deu7_1='迨尔上帝耶和华、导尔入所往据之地、驱逐诸族、即赫人、革迦撒人、亚摩利人、迦南人、比利洗人、希未人、耶布斯人、此七族较尔强大、';
W._Deu7_2='尔上帝耶和华既付于尔、为尔所击、必歼灭之、勿与立约、勿加矜恤、';
W._Deu7_3='勿相嫁娶、尔女勿嫁其子、尔子勿娶其女、';
W._Deu7_4='彼必诱尔子、不从耶和华、而事他神、致耶和华震怒、灭尔甚速、';
W._Deu7_5='尔当毁其坛、碎其柱像、斫其木偶、火其雕像、必如是待之、';
W._Deu7_6='盖尔乃尔上帝耶和华之圣民、尔上帝耶和华于寰区亿兆中、特选尔为己民、';
W._Deu7_7='耶和华悦尔选尔、非为尔多于他邦之民、尔数较之维寡、';
W._Deu7_8='惟因耶和华悦尔、欲践所誓尔祖之言、以大能手导尔出、赎尔于奴隶之室、拯尔于埃及王法老之手、';
W._Deu7_9='当知惟尔上帝耶和华为上帝、乃信实之上帝、爱之而守其诫者、彼必为之践约施恩、迄于千代、';
W._Deu7_10='恶之者、彼必报之、灭之、凡恶之者、必报弗缓、';
W._Deu7_11='故我今所谕尔之诫命、典章律例、尔宜谨守遵行、○';
W._Deu7_12='尔若听从律例、而遵行之、则尔上帝耶和华、必践与尔祖以誓而立之约、施恩于尔、';
W._Deu7_13='亦必眷爱尔、福祚尔、昌炽尔、且于誓许尔祖、赐尔之地、锡嘏尔身所出、尔土所产、及尔谷酒与油、使尔牛羊蕃滋、';
W._Deu7_14='尔将蒙福、胜于万民、男女牲畜、无不生育、';
W._Deu7_15='耶和华必除尔诸病、尔所识埃及之恶疾、不加诸尔、而加诸敌、';
W._Deu7_16='尔上帝耶和华所付尔之民、必翦灭之、勿加顾惜、勿事其神、盖为尔之坎阱、○';
W._Deu7_17='尔若意谓、此诸族较多于我、何能驱逐、';
W._Deu7_18='勿惧之、当忆尔上帝耶和华、所行于法老与埃及之事、';
W._Deu7_19='即尔所目睹之试链、异迹、奇事、能手、奋臂、尔上帝耶和华用以导尔出者、尔所惧之诸族、尔上帝耶和华亦必如是待之、';
W._Deu7_20='尔上帝耶和华必使大蜂至其中、迨藏匿之遗民、灭于尔前、';
W._Deu7_21='勿因之而惧、尔上帝耶和华在尔中、乃大而可畏之上帝、';
W._Deu7_22='尔上帝耶和华将渐逐斯族、勿速灭之、恐野兽孳生而害尔、';
W._Deu7_23='尔上帝耶和华必以之付尔、大扰乱之、至于尽绝、';
W._Deu7_24='亦付其王于尔手、尔必灭其名于天下、莫能御尔、迨尔歼之、';
W._Deu7_25='其神之雕像、必焚以火、其上金银、勿贪勿取、免尔因此陷于坎阱、以其为尔上帝耶和华所恶也、';
W._Deu7_26='可憎之物、勿携入室、恐尔亦成为当灭者、与物无异、必憾之甚、憎之极、以其为当灭之物也、';
W._Deu8_1='我今所谕诸诫、尔必谨守遵行、得以生存繁衍、入耶和华所誓尔祖之地、据以为业、';
W._Deu8_2='当忆尔上帝耶和华、此四十年、于野导尔之路、卑抑尔、试验尔、欲知尔心、守其诫否、';
W._Deu8_3='彼卑抑尔、任尔饥饿、食以玛那、尔与尔祖所未识者、俾知人之生、不第恃食、惟恃耶和华口所出之言、';
W._Deu8_4='此四十年、尔衣不敝、尔足不肿、';
W._Deu8_5='当思尔上帝耶和华督责尔、如人督责其子、';
W._Deu8_6='必寅畏尔上帝耶和华、守其诫、行其道、';
W._Deu8_7='尔上帝耶和华导尔入腴壤、其地有溪、有泉有源、自陵与谷而出、';
W._Deu8_8='有小麦、麰麦、葡萄、无花果、石榴、橄榄诸树、与蜜、';
W._Deu8_9='尔在斯土、粮食罔缺、无所匮乏、其石乃铁、其山出铜、';
W._Deu8_10='必食而饱、因所赐之腴壤、颂美尔上帝耶和华、';
W._Deu8_11='慎勿忘尔上帝耶和华、不守其诫命、律例典章、即我今日所谕尔者、';
W._Deu8_12='恐尔饱食、华屋而居、';
W._Deu8_13='牛羊蕃滋、金银增益、所有之物、既丰且盛、';
W._Deu8_14='心遂高傲、忘尔上帝耶和华、导尔出埃及、脱于奴隶之室、';
W._Deu8_15='引尔经历大而可畏之野、中有火蛇与蝎、旱干无水之域、为尔使坚石出水、';
W._Deu8_16='又于野间、食尔以玛那、乃尔祖所未识者、卑抑尔、试验尔、俾终获福、';
W._Deu8_17='恐尔自谓、得此货财、乃我之能、与我之力、';
W._Deu8_18='当忆尔上帝耶和华、因彼赐尔以力、俾得货财、以践所誓尔祖之约、有如今日、';
W._Deu8_19='如尔忘尔上帝耶和华、而从他神、事之拜之、必致灭亡、今日我以戒尔、';
W._Deu8_20='耶和华灭诸族于尔前、尔曹亦必如是见灭、因不听尔上帝耶和华命故也、';
W._Deu9_1='以色列欤、尔其听之、尔今济约但、据有其国、其民较尔强大、其邑宏广、其垣参天、';
W._Deu9_2='其民乃亚衲族、躯干修伟、尔所识者、亦尝闻语云、孰能敌亚衲族乎、';
W._Deu9_3='今当知尔上帝耶和华必如烈火、为尔先导、毁败之、伏之于尔前、尔则驱逐之、速灭之、如耶和华所谕尔者、';
W._Deu9_4='尔上帝耶和华既驱逐之、尔勿意谓因我有义、故耶和华导我入据斯土、实因斯族之恶、而驱逐之、';
W._Deu9_5='尔之入据其地、非为尔义、及心之正、乃尔上帝耶和华因斯族之恶、而驱逐之、以践所誓尔祖亚伯拉罕以撒雅各之言、';
W._Deu9_6='当知尔上帝耶和华非为尔义、锡尔沃壤为业、尔乃强项之民、';
W._Deu9_7='当忆弗忘、尔在旷野、激尔上帝耶和华之怒、自出埃及至此、尔违逆耶和华、';
W._Deu9_8='尔在何烈、激耶和华怒、耶和华意欲灭尔、';
W._Deu9_9='当时我登山受石版、即耶和华与尔所立之约、居山四十昼夜、不食不饮、';
W._Deu9_10='耶和华授我二石版、其上所载、乃上帝手书者、即尔大会之日、耶和华在山、由火中谕尔之言、';
W._Deu9_11='四十昼夜后、耶和华以盟约之二版授我、';
W._Deu9_12='谕曰、尔其速下、尔之民、尔所导出埃及者、已自败坏、我所谕之道、彼速违之、为己铸像、';
W._Deu9_13='又曰、我观斯民、强项者流、';
W._Deu9_14='尔且听我、我歼灭之、涂其名于天下、使尔后裔为国、较彼尤大且强、';
W._Deu9_15='我转而下山、厥火炎炎、盟约之版、在于我手、';
W._Deu9_16='我乃望见、尔获罪于尔上帝耶和华、铸造犊像、速违耶和华所谕之道、';
W._Deu9_17='我掷手中二版、碎于尔前、';
W._Deu9_18='如昔伏于耶和华前、四十昼夜、不食不饮、因尔犯罪行恶、激耶和华怒、';
W._Deu9_19='耶和华忿怒威烈、将歼灭尔、我畏惧之、然彼尚允我所祈、';
W._Deu9_20='时、耶和华甚怒亚伦、将行翦灭、我为之祈、';
W._Deu9_21='尔之罪戾、即造犊像、我毁之以火、捣磨成尘、扬于自山而流之溪、';
W._Deu9_22='尔在他备拉、玛撒、基博罗哈他瓦、激耶和华怒、';
W._Deu9_23='耶和华命尔离加低斯巴尼亚、曰、往得我所赐尔之地、是时尔乃逆尔上帝耶和华、不信其言、不听其命、';
W._Deu9_24='自我识尔之日、尔违逆耶和华、';
W._Deu9_25='我因耶和华言、必歼灭尔、伏于耶和华前、四十昼夜、';
W._Deu9_26='我祷耶和华曰、主耶和华欤、勿灭尔民尔业、尔所赎以大威、以大能导出埃及者、';
W._Deu9_27='求忆尔仆亚伯拉罕以撒雅各、勿视斯民之刚愎、及其邪恶罪愆、';
W._Deu9_28='恐尔导我所出之地、其民曰、耶和华因不能导斯民入其所许之地、又因憾之、故导之出、灭之于野、';
W._Deu9_29='然彼诚为尔民尔业、尔以大能奋臂导出者也、';
W._Deu10_1='维时、耶和华谕我曰、尔琢石版二、其式如前、陟山诣我、且以木作匮、';
W._Deu10_2='尔前所碎之版、我复书其文于此版、尔置于匮、';
W._Deu10_3='我遂以皂荚木造匮、又琢石版二、其式如前、执以登山、';
W._Deu10_4='耶和华乃循其前文、以尔大会之日、在山由火中所谕尔之十诫、书于版以赐我、';
W._Deu10_5='我转而下山、置诸所造之匮、遵耶和华所命、至今犹存、○';
W._Deu10_6='以色列人自比罗比尼亚干启行、至摩西拉、亚伦死、葬于彼、其子以利亚撒继任祭司之职、';
W._Deu10_7='由此启行、至谷歌大、自谷歌大至约巴他、其地有溪、';
W._Deu10_8='时、耶和华区别利未支派、使舁耶和华约匮、立于耶和华前、以崇事之、奉其名而祷祝、迄于今日、';
W._Deu10_9='故利未人在昆弟中、无分无业、耶和华为其业、循尔上帝耶和华所言、';
W._Deu10_10='我居于山、四十昼夜如昔、此次耶和华又复垂听、不歼灭尔、';
W._Deu10_11='耶和华谕我曰、尔其启行、导民入据我所誓许厥祖、赐彼之地、○';
W._Deu10_12='以色列人欤、尔上帝耶和华何求于尔、第寅畏之、遵行其道、一心一意、爱之事之、';
W._Deu10_13='守耶和华之诫命典章、我今日所谕尔者、俾尔获益、';
W._Deu10_14='天与天上之天、地与地上所有、俱属尔上帝耶和华、';
W._Deu10_15='惟耶和华悦尔祖而爱之、于万民中、选其苗裔即尔、有如今日、';
W._Deu10_16='故当祛除尔心之污、勿复强项、';
W._Deu10_17='盖尔上帝耶和华、为万神之神、万主之主、惟皇上帝、有能可畏、不偏视、不受贿、';
W._Deu10_18='为孤寡行鞫、为羇旅施仁、赐之衣食、';
W._Deu10_19='尔亦当爱旅人、缘尔曾旅于埃及、';
W._Deu10_20='当寅畏尔上帝耶和华、事之附之、指其名而发誓、';
W._Deu10_21='彼乃尔所颂美、尔之上帝、为尔行此大而可畏之事、尔所目击、';
W._Deu10_22='昔尔列祖下埃及时、惟七十人、今尔上帝耶和华、使尔如天星之多焉、';
