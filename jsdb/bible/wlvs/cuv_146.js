W._1Ti1_1='依救我之上帝、及我所望基督耶稣之命、为耶稣基督使徒保罗、';
W._1Ti1_2='书达提摩太、因信为我真子者、愿恩惠矜恤平康、由父上帝、及我主基督耶稣归尔、○';
W._1Ti1_3='昔我往马其顿时、劝尔居以弗所、警戒数人、勿传异教、';
W._1Ti1_4='勿听虚诞之词、及无穷谱系、此第滋生辩论、非因信而为上帝之役事、';
W._1Ti1_5='夫警戒之大旨乃爱、由于清洁之心、懿美之良、无伪之信、';
W._1Ti1_6='乃有失此而向虚诞、';
W._1Ti1_7='欲为律师而不明其所言、并所论定者、';
W._1Ti1_8='我知律善、惟人善用之、';
W._1Ti1_9='盖知律之设、非为义者、乃为不法、妄行、不虔、干罪、不洁、妄诞、弑父、弑母、杀人、';
W._1Ti1_10='淫乱、比顽童、拐人口、诳言、背誓、及一切违逆正教者、';
W._1Ti1_11='乃依可颂之上帝、托我有荣之福音、○';
W._1Ti1_12='感谢以能赐我者、我主基督耶稣是也、彼视我为忠、任我以职、';
W._1Ti1_13='昔我为谤讟窘逐狎侮者、但我所行、乃由不知不信、故蒙矜恤、';
W._1Ti1_14='且我主之恩充溢、兼以信与爱、在基督耶稣中者、';
W._1Ti1_15='基督耶稣临世以救罪人、诚哉是言、宜尽纳之、其中我为元恶、';
W._1Ti1_16='然我蒙矜恤、俾耶稣基督于我为首者、彰厥恒忍、为后信而得永生者之模范、';
W._1Ti1_17='愿尊荣归于永世、无敝无形之王、唯一之上帝、爰及世世、阿们、○';
W._1Ti1_18='我子提摩太乎、我依昔指尔之豫言、以此警戒托尔、致尔以之而战善战、';
W._1Ti1_19='守乎信与懿美之良、盖有弃此者、论及其信、则如舟之破坏然、';
W._1Ti1_20='其中有许米乃、亚力山大、我曾付之撒但、俾受谴责、勿复谤讟、';
W._1Ti2_1='我所首劝尔者、尔当为众呼吁、祈祷、恳求、祝谢、';
W._1Ti2_2='并为诸王及一切在位者、俾我侪敬虔庄重、和平安静、以度光阴、';
W._1Ti2_3='斯为美、且见纳于救我之上帝前、';
W._1Ti2_4='彼欲万人得救、洞悉真理、';
W._1Ti2_5='盖上帝惟一、上帝与人之间、中保亦惟一、是亦人也、即基督耶稣也、';
W._1Ti2_6='其捐己赎众、届期有证、';
W._1Ti2_7='我为此见立为使徒、为宣告者、以信以诚、为列邦之师、我言乃真、而非诳也、○';
W._1Ti2_8='故我欲人无怒无争、举维圣之手、随在祈祷、';
W._1Ti2_9='亦欲妇女衣雅素之衣、以廉耻贞正自饰、勿饰以编发金珠、及价重之衣、';
W._1Ti2_10='惟由善行、是乃自许为敬虔者所宜、';
W._1Ti2_11='宜静默学道、诸凡顺服、';
W._1Ti2_12='我不许妇女施教、擅权于夫、惟宜静默、';
W._1Ti2_13='盖亚当受造在先、夏娃在后、';
W._1Ti2_14='且非亚当见诱、乃妇见诱、而陷于罪、';
W._1Ti2_15='然若恒于信爱贞洁、则将由产育而得救、';
W._1Ti3_1='人慕监督之职、乃羡善工、诚哉是言、';
W._1Ti3_2='夫监督须无可责、为一妇之夫、节制、贞正端方、厚待宾旅、善施教诲、';
W._1Ti3_3='不酗洒、不殴击、惟温和无竞、不好货财、';
W._1Ti3_4='善齐其家、使子女庄重顺服、';
W._1Ti3_5='盖不知齐家、何能理上帝会乎、';
W._1Ti3_6='甫入教者未可也、恐其自炫、罹魔之刑、';
W._1Ti3_7='又当有善证于外人、免遭诽谤、及魔之机槛、';
W._1Ti3_8='执事亦须庄重、不歧舌、不嗜酒、不黩货、';
W._1Ti3_9='以清洁之良、存道之奥、';
W._1Ti3_10='若此者、必先验之、无可责而后充执事、';
W._1Ti3_11='妇女亦须庄重、勿谗谤、当有节制、凡事忠信、';
W._1Ti3_12='执事须为一妇之夫、善治子女与其家、';
W._1Ti3_13='善充执事者、自获嘉级、且毅然于基督耶稣之道、○';
W._1Ti3_14='我冀速就尔、';
W._1Ti3_15='然恐稽延、书此遗尔、俾知当如何行于上帝家、即维生上帝会、真理之柱石、';
W._1Ti3_16='大哉敬虔之奥、无不以为然也、彼乃显于形躯、征于心灵、见于天使、宣于列邦、信于天下、跻于光荣焉、';
W._1Ti4_1='夫圣神特言季世将有叛道者、务于惑世之神、鬼魔之教、';
W._1Ti4_2='此乃由于诳者之伪、其心之良、若为爇铁所烙、';
W._1Ti4_3='禁嫁娶、戒食物、即上帝所造、使信而洞悉真理之人、感谢而受者也、';
W._1Ti4_4='盖上帝所造皆美、若感谢而受、则无可弃、';
W._1Ti4_5='以其由上帝道及祈祷而洁矣、○';
W._1Ti4_6='尔以此提撕兄弟、即为耶稣基督善役、蒙育于道之言、及尔所率之善教焉、';
W._1Ti4_7='当弃不经之语、老媪妄诞之谈、而自练于敬虔、';
W._1Ti4_8='盖练乎身者其益小、惟敬虔则万事皆益、而有今生来生之许、';
W._1Ti4_9='诚哉是言、宜尽纳之、';
W._1Ti4_10='我侪为此服劳勉力、因有望于维生之上帝、即万人之救者、于信者为尤然、';
W._1Ti4_11='尔当以此命人训人、';
W._1Ti4_12='勿以尔之年幼为人轻视、惟以言行爱信与洁、为信者之模楷、';
W._1Ti4_13='专务诵读、劝勉训诲、以待我至、';
W._1Ti4_14='勿忽尔衷之恩赐、乃由豫言、及长老按手而予者、';
W._1Ti4_15='当勤于斯、专于斯、使尔之上达显于众、';
W._1Ti4_16='慎乃身与乃训、宜恒于斯、如是、则能救己及听尔者矣、';
W._1Ti5_1='毋斥耆老、惟劝之如父、幼者如弟、';
W._1Ti5_2='老妇如母、幼女如妹、惟洁是务、';
W._1Ti5_3='嫠之真为嫠者敬之、';
W._1Ti5_4='嫠有子孙、宜先学敬虔于其家、以报厥亲、此乃见纳于上帝前也、';
W._1Ti5_5='无依之真嫠、上帝是望、昼夜恒于吁恳祈祷、';
W._1Ti5_6='惟纵欲者、虽生犹死也、';
W._1Ti5_7='尔以此命之、使无可责、';
W._1Ti5_8='人不为戚族谋、甚而不为其家人谋、乃背乎道、较不信者为尤恶也、';
W._1Ti5_9='嫠而登籍者、必年六十、素为一夫之妇、';
W._1Ti5_10='又有为善之称、曾育子女、馆远人、濯圣徒足、济苦难、务善工、';
W._1Ti5_11='幼嫠勿许之、以其动情欲、逆基督、则愿嫁矣、';
W._1Ti5_12='斯乃取戾、弃其初信也、';
W._1Ti5_13='习于暇逸、优游邻舍、不第暇逸、亦妄诞滋事、言所不当言、';
W._1Ti5_14='故我欲其适人、生子宜家、不予敌以訾议之资、';
W._1Ti5_15='盖已有转从撒但者、';
W._1Ti5_16='若信妇家有嫠、当自济之、勿累乎会、俾得济夫真为嫠者、○';
W._1Ti5_17='善治之长老、当倍敬之、劳于言与训者、更宜如是、';
W._1Ti5_18='经云、踏谷之牛、勿笼其口、又云、工得其值、宜也、';
W._1Ti5_19='有讼长老、无二三证者、勿听、';
W._1Ti5_20='有干罪者、当于众前责之、以警其余、';
W._1Ti5_21='我于上帝与基督耶稣、及蒙选之天使前、谕尔守此、勿执成见、勿行偏僻、';
W._1Ti5_22='勿遽按手于人、勿与人罪、惟洁是务、';
W._1Ti5_23='此后勿徒饮水、可少用酒、缘尔胃故、且多疾也、';
W._1Ti5_24='有罪彰于鞫先者、亦有随于其后者、';
W._1Ti5_25='如是、亦有善行彰著、否则终不能隐也、';
W._1Ti6_1='凡服轭之奴、当视其主为可尊、免上帝之名与教受谤也、';
W._1Ti6_2='其主为信徒、勿因其为兄弟而轻视之、宜服事维勤、盖得其善工者、乃信而蒙爱者也、尔当以此训之劝之、○';
W._1Ti6_3='若有传异教、不从我主耶稣基督之正言、不依敬虔之教者、';
W._1Ti6_4='乃自炫无知、惟务言词之争辩、致生媢嫉、争竞、讪谤、妄疑、';
W._1Ti6_5='及坏心志丧真理者之纷争、彼以敬虔为利途也、';
W._1Ti6_6='然敬虔而知足、其利大矣、';
W._1Ti6_7='盖我侪入世、无所携来、逝世亦无所携去、';
W._1Ti6_8='惟有衣食、即当知足、';
W._1Ti6_9='图富有者、则陷于诱惑与机槛、及无知有害之诸欲、乃溺人于灭亡者也、';
W._1Ti6_10='盖好利为万恶之根、有慕之者、迷失乎信、以多苦自剌焉、○';
W._1Ti6_11='惟尔属上帝者、宜远此、而趋于义、及虔、信、爱、忍、谦、';
W._1Ti6_12='当为道而战善战、持乎永生、即尔为之奉召、于众证者前、已承其善承矣、';
W._1Ti6_13='我于发育万有之上帝、及证善承于本丢彼拉多之基督耶稣前、';
W._1Ti6_14='谕尔宜守此命、无玷无责、俟我主耶稣基督之显、';
W._1Ti6_15='届期、有可颂唯一秉权者、为诸王之王、诸主之主、将示之、';
W._1Ti6_16='惟彼永生、居于不得近之光中、人所未见、亦不能见、愿至尊与永权归之、阿们、○';
W._1Ti6_17='当谕今世之富有者、志勿高、勿望无定之财、惟望上帝、即厚以百物赐我者、';
W._1Ti6_18='又谕之为善、富于善行、喜于施济、乐与众共、';
W._1Ti6_19='为己积累善基、以备厥后、俾持维生、即真生也、○';
W._1Ti6_20='提摩太乎、宜守所托、远不经之虚谈、及伪智之抵御、';
W._1Ti6_21='有人以此自许、而于道则失之矣、○愿恩偕尔曹焉、';
