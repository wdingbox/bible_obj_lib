W._Num19_1='耶和华谕摩西亚伦曰、';
W._Num19_2='耶和华所命之法典、今示于尔、宜令以色列族、牵牝犊一、其色维骍、纯全无疵、未尝负轭者诣尔、';
W._Num19_3='付于祭司以利亚撒、牵出营外、宰于其前、';
W._Num19_4='祭司以利亚撒以指取血、洒于会幕前凡七、';
W._Num19_5='焚犊于祭司前、皮肉血矢、悉焚之、';
W._Num19_6='祭司取香柏、牛膝草、绛色线、投诸焚犊之火、';
W._Num19_7='祭司当浣衣濯身、而后入营、其蒙不洁、迨夕乃免、';
W._Num19_8='焚犊者当浣衣濯身、其蒙不洁、迨夕乃免、';
W._Num19_9='洁者必取犊灰、置于营外洁地、和为去污之水、为以色列族存之、此亦赎罪之祭也、';
W._Num19_10='取犊灰者、当浣厥衣、其蒙不洁、迨夕乃免、此乃以色列族、及旅于其中者之永例也、';
W._Num19_11='凡扪人尸、必蒙不洁、历至七日、';
W._Num19_12='迨及三日、必以斯水自涤、历至七日则洁、若三日不自涤、则七日不为洁、';
W._Num19_13='凡扪死者之尸、而不自涤、玷耶和华之幕、必绝于以色列中、去污之水未洒其身、必为不洁、其污仍存、';
W._Num19_14='人死于幕、有定例焉、凡入此幕、或在幕中者、必蒙不洁、历至七日、';
W._Num19_15='凡开启之器、未覆以盖者、亦蒙不洁、';
W._Num19_16='在野见杀于刃者、或自毙之尸、或人骨、或荒冢、扪之者必蒙不洁、历至七日、';
W._Num19_17='当为不洁者、取所焚赎罪祭之灰、置于器中、加以活水、';
W._Num19_18='必洁者一人、浸牛膝草于水中、洒幕与其诸器、及在幕中之众、与扪见杀者自毙者之尸、扪骨扪冢者、';
W._Num19_19='三日及七日、洁者必洒不洁者、至七日、使之成洁、其人浣衣濯身、迨夕乃洁、';
W._Num19_20='人蒙不洁、而不自涤、玷耶和华圣所、必绝于民中、去污之水未洒其身、必为不洁、';
W._Num19_21='凡洒去污之水、当浣厥衣、凡扪去污之水、必蒙不洁、迨夕乃免、著为永例、';
W._Num19_22='蒙不洁者所扪之物、皆为不洁、扪其物者、亦蒙不洁、迨夕乃免、';
W._Num20_1='正月以色列会众至寻野、居于加低斯、米利暗死、葬于彼、';
W._Num20_2='会众无水、集攻摩西亚伦、';
W._Num20_3='与摩西争曰、昔我兄弟死于耶和华前、我侪甚愿与之偕亡、';
W._Num20_4='曷导耶和华之会众、至斯旷野、使我与牲畜悉死于此、';
W._Num20_5='奚令我出埃及、至此恶地、无田可种、不产无花果、与葡萄石榴、亦无水可饮、';
W._Num20_6='摩西亚伦离会众、至会幕门俯伏、耶和华之荣光显见、';
W._Num20_7='耶和华谕摩西曰、';
W._Num20_8='尔其执杖、与汝兄亚伦集会众、于其前命磐出水、必使水出于磐、遍饮会众、及厥牲畜、';
W._Num20_9='摩西遵命、取杖于耶和华前、';
W._Num20_10='与亚伦集会众于磐前、摩西曰、尔叛逆之辈听之、我为尔取水于磐乎、';
W._Num20_11='摩西举杖击磐者二、水即汨汨其来、会众群畜共饮焉、';
W._Num20_12='耶和华谕摩西亚伦曰、汝不我信、不尊我为圣于以色列族前、不得导斯众入我所赐之地、';
W._Num20_13='以色列族与耶和华争、致耶和华显为圣于其中、故斯水称曰米利巴、米利巴译即争○';
W._Num20_14='摩西自加低斯遣使诣以东王曰、尔之兄弟以色列人云、我侪遭遇多艰、尔所知也、';
W._Num20_15='我祖往埃及、居彼日久、埃及人虐待我祖、爰及我侪、';
W._Num20_16='我呼吁耶和华、蒙其垂听、遣使导我出埃及、今在加低斯、尔国之疆隅也、';
W._Num20_17='请容我过尔地、我不越田亩、不入葡萄园、不饮井水、行由大道、不偏于左、不偏于右、以过尔境、';
W._Num20_18='以东人对曰、勿过我境、免我执刃、出而攻尔、';
W._Num20_19='以色列族曰、我行由大道、如我与牲畜饮尔之水、必偿厥值、不图其他、第欲徒行、以过尔境、';
W._Num20_20='曰、尔毋过焉、以东王率其群众、大力以御之、';
W._Num20_21='如是以东不许以色列族过其境、以色列族遂转离之、○';
W._Num20_22='以色列会众自加低斯启行、至何珥山、';
W._Num20_23='山在以东之边隅、耶和华谕摩西亚伦曰、';
W._Num20_24='昔在米利巴水、尔曹逆我命、故亚伦必归其祖、不得入我所赐以色列人之地、';
W._Num20_25='当携亚伦及其子以利亚撒、陟何珥山、';
W._Num20_26='解亚伦之衣、以衣其子、亚伦必没、';
W._Num20_27='摩西遵耶和华命而行、三人陟山、会众目击、';
W._Num20_28='摩西解亚伦之衣、以衣其子、亚伦死于山巅、摩西以利亚撒乃下、';
W._Num20_29='以色列会众见亚伦死、为之哀哭三旬、';
W._Num21_1='居南方之迦南人亚拉得王、闻以色列族由亚他林道而进、则与之战、虏其数人、';
W._Num21_2='以色列族指耶和华许愿曰、若以此民付于我手、我必尽灭其邑、';
W._Num21_3='耶和华应以色列族所求、以迦南人付之、遂尽灭厥众、及其邑、故其地称曰何珥玛、○';
W._Num21_4='以色列族自何珥山启行、由红海道、绕以东地、因路艰难、民心恇怯、';
W._Num21_5='怨上帝及摩西曰、奚导我出埃及、使死于野、无粮无水、所食淡薄、我心厌之、';
W._Num21_6='耶和华遣火蛇、入民中啮之、以色列族多死亡者、';
W._Num21_7='民就摩西曰、我怨耶和华及尔、干厥罪戾、请祈耶和华、为我驱蛇、摩西为之祈、';
W._Num21_8='耶和华谕摩西曰、尔造火蛇之象、悬之于竿、被啮者望之而得生、';
W._Num21_9='摩西遂造铜蛇、悬之于竿、为蛇所啮者、观之而得生、○';
W._Num21_10='以色列族启行、建营于阿伯、';
W._Num21_11='自阿伯启行、建营于以耶亚巴琳、在摩押野之东、';
W._Num21_12='由此而往、建营于撒烈谷、';
W._Num21_13='再往、建营于亚嫩溪东、其溪在野、源出亚摩利境、原为摩押及亚摩利之界、';
W._Num21_14='耶和华战纪曰、苏法之哇哈伯及亚嫩谷、';
W._Num21_15='诸谷之地势、斜趋亚珥乡、附近摩押界、';
W._Num21_16='由此而往、至于比珥、在彼有井、昔耶和华谕摩西曰、汝集人民、我饮以水、';
W._Num21_17='时、以色列族讴歌曰、井泉涌兮、尔曹咏之、';
W._Num21_18='惟此井兮、牧伯凿之、民之长者、以梃以杖掘之、';
W._Num21_19='厥后离野、往玛他拿、自玛他拿往拿哈列、自拿哈列往巴末、';
W._Num21_20='自巴末往摩押郊之谷、至毗斯迦山巅、与野相望之处、○';
W._Num21_21='以色列族遣使诣亚摩利王西宏曰、';
W._Num21_22='请容我过尔地、我不偏入田亩、及葡萄园、不饮井水、行由大道、以过尔境、';
W._Num21_23='西宏不许、乃集厥民、往于旷野、至雅杂、与以色列族战、';
W._Num21_24='以色列族以刃击之、据有其地、自亚嫩迄于雅博溪、至亚扪而止、盖亚扪族之边境险固、';
W._Num21_25='亚摩利人之邑希实本、及其乡里、以色列族悉取之、居处其中、';
W._Num21_26='昔亚摩利王西宏、与摩押先王战、遍取斯地、至亚嫩溪、希实本乃其都也、';
W._Num21_27='诗人咏之曰、希实本、尔其诣之、西宏邑、愿建筑之、';
W._Num21_28='火自希实本而出、焰自西宏邑而发、毁摩押之亚珥、及亚嫩崇邱之牧伯、';
W._Num21_29='摩押其有祸兮、基抹之民其将亡兮、厥子遁逃、厥女见攘、为亚摩利王西宏所获、';
W._Num21_30='我已射之、希实本危亡、爰及底本、我已灭之、至于挪法、迄米底巴、○';
W._Num21_31='于是以色列族、居亚摩利人之地、';
W._Num21_32='摩西遣人窥察雅谢、遂取其乡里、驱遂亚摩利人、';
W._Num21_33='以色列族旋返、往巴珊道、巴珊王噩率众出而攻之、在以得来与之战、';
W._Num21_34='耶和华谕摩西曰、毋畏之、我以斯王、及其人民土地、咸付尔手、汝待遇之、如都希实本之亚摩利王西宏然、';
W._Num21_35='遂击王、及其子其民、靡有孑遗、据有其地、';
W._Num22_1='以色列族启行、建营于摩押平原、约但之东、近耶利哥、○';
W._Num22_2='以色列族于亚摩利人所行之事、西拨子巴勒目击、';
W._Num22_3='摩押人又缘斯民众多、恐惧忧戚、';
W._Num22_4='告米甸长老曰、此众将吞我四方、如牛啮田野之草、时、西拨子巴勒为摩押王、';
W._Num22_5='遣使往比珥子巴兰本族之地、即河滨之毗夺、召之曰、有民出自埃及、周遍于地、实逼处此、';
W._Num22_6='斯民强甚、我非其敌、请汝至此、为我诅之、庶我击之获胜、驱之出境、盖我素知尔所祝者、则必受祝、尔所诅者、则必受诅、';
W._Num22_7='摩押及米甸长老、手执卜筮之值、往见巴兰、以巴勒言告之、';
W._Num22_8='巴兰曰、今夕宿此、待聆耶和华之谕、以复于尔、摩押使臣、遂与巴兰同处、';
W._Num22_9='上帝临格、问巴兰曰、偕尔者为谁、';
W._Num22_10='对曰、摩押王西拨子巴勒、遣人就我曰、';
W._Num22_11='有民出自埃及、周遍于地、愿尔式临、为我诅之、庶可战而驱之、';
W._Num22_12='上帝曰、尔勿偕往、亦勿诅民、盖斯民受祝矣、';
W._Num22_13='巴兰夙兴、告巴勒使臣曰、汝返故土、盖耶和华不许我偕往、';
W._Num22_14='摩押使臣乃归、告巴勒曰、巴兰不与我偕来、';
W._Num22_15='巴勒又遣使臣、较之于前、位尊且众、';
W._Num22_16='既至、谓巴兰曰、西拨子巴勒有言、尔勿有所扞格、而不我临、';
W._Num22_17='我将使尔尊显、凡尔所言、我必依行、请尔莅临、以诅斯民、';
W._Num22_18='巴兰告其臣曰、即使巴勒以盈室之金银馈我、无论事之巨细、不可逾越我上帝耶和华之命、';
W._Num22_19='今夕尔姑宿此、俟耶和华更有所谕、';
W._Num22_20='是夜上帝临格、谕巴兰曰、如其人来招、姑与偕往、然我所谕、汝必遵循、';
W._Num22_21='巴兰夙兴备驴、与摩押使臣偕往、';
W._Num22_22='上帝因其往而怒、耶和华之使者立于途以御之、巴兰乘驴、二役相随、';
W._Num22_23='驴见使者拔刃立于途、遂离其道、入于田间、巴兰策驴、使归于道、';
W._Num22_24='耶和华之使者立于狭路、在二葡萄园间、左右有垣、';
W._Num22_25='驴见之、冲突垣侧、挤伤巴兰之足于垣、又策之、';
W._Num22_26='耶和华之使者前往、立于途之隘处、左右无地转移、';
W._Num22_27='驴见使者、则伏地、巴兰怒、以杖策之、';
W._Num22_28='耶和华使驴启口、谓巴兰曰、我于尔何为、致尔策我者三、';
W._Num22_29='巴兰曰、汝戏我、愿有刃在我手、我必杀汝、';
W._Num22_30='驴曰、我非尔驴、尔毕生所乘者乎、我素有是行否、曰、无之、';
W._Num22_31='耶和华明巴兰目、乃见使者拔刃立于途、遂俯首伏地、';
W._Num22_32='使者曰、三策尔驴何也、尔所行者逆我、故我出以御尔、';
W._Num22_33='驴见我而避者三、不然、我已杀尔、使驴得生、';
W._Num22_34='巴兰曰、获罪矣、不识尔立途中以御我、尔若不悦我往、我将返、';
W._Num22_35='曰、姑与其人偕往、惟我所谕、尔必言之、于是巴兰与巴勒使臣偕往、';
W._Num22_36='巴勒闻其至、则往国之边界、亚嫩溪滨、摩押都以迎之、';
W._Num22_37='巴勒谓巴兰曰、我非特遣使召尔乎、尔曷不至、我岂不能举尔致尊显乎、';
W._Num22_38='巴兰曰、我今已至、我岂能自擅而言、上帝授我之言、我必言之、';
W._Num22_39='巴兰与巴勒偕行、至基列胡琐、';
W._Num22_40='巴勒宰牛羊、馈于巴兰、及与偕之使臣、';
W._Num22_41='诘旦、巴勒引巴兰至巴力崇邱、观以色列营之边隅、';
W._Num23_1='巴兰谓巴勒曰、尔于此筑坛七、备牡牛七、牡绵羊七、';
W._Num23_2='巴勒遵言而行、二人在各坛、献牛一羊一、';
W._Num23_3='巴兰谓巴勒曰、汝立于燔祭侧、我且前往、庶几耶和华临我、其所示者、我必告尔、遂陟童山、';
W._Num23_4='上帝临巴兰、巴兰曰、我备七坛、各献牛一羊一、';
W._Num23_5='耶和华以言授巴兰曰、返见巴勒、以此言告之、';
W._Num23_6='巴兰返、见巴勒与摩押使臣、立于燔祭侧、';
W._Num23_7='乃作歌曰、巴勒招我于亚兰、摩押王导我于东岳、曰来、为我诅雅各、詈以色列、';
W._Num23_8='上帝未诅者、我焉能诅之、耶和华未詈者、我焉能詈之、';
W._Num23_9='我自山岩而视之、我自陵巅而望之、斯族乃独居、不列于万国、';
W._Num23_10='雅各之尘、孰能核之、以色列族四分之一、孰能计之、善人之死、我愿如之、义者之终、我愿似之、';
W._Num23_11='巴勒谓巴兰曰、尔于我何为、我召尔诅敌、尔竟祝之、';
W._Num23_12='对曰、耶和华授我之言、我不慎述之乎、';
W._Num23_13='巴勒曰、请偕我之他、而瞻望之、勿观其全营、只窥其一隅、为我诅之、';
W._Num23_14='乃导至琐腓野毗斯迦山巅、爰筑七坛、各献牛一羊一、';
W._Num23_15='谓巴兰曰、汝立于燔祭侧、我往于彼、以觐耶和华、';
W._Num23_16='耶和华临巴兰、以言授之曰、返见巴勒、以此言告之、';
W._Num23_17='至则见巴勒与摩押使臣、立于燔祭侧、巴勒问曰、耶和华语尔何词、';
W._Num23_18='巴兰作歌曰、巴勒其起以听、西拨子听我言、';
W._Num23_19='上帝非人、致诳于言、亦非人子、致回厥意、既有言、讵不行之、既出辞、讵不践之、';
W._Num23_20='我受命以祝嘏、上帝祝之、我难反之、';
W._Num23_21='上帝未见雅各家有愆尤、以色列有乖谬、彼之上帝耶和华与之偕、其中有欢然呼王之声焉、';
W._Num23_22='上帝导之出埃及、有力可拟于兕、';
W._Num23_23='无术数以害雅各家、无卜筮以攻以色列、于斯时也、人论雅各以色列云、上帝待之、何其奇欤、';
W._Num23_24='斯民之兴也如牝狮、其动也如牡狮、未食被攫之物、不饮见杀之血、则不偃卧、○';
W._Num23_25='巴勒谓巴兰曰、尔勿诅之、亦勿祝之、';
W._Num23_26='巴兰对曰、我岂不语汝、耶和华所谕、我必遵循、';
W._Num23_27='巴勒曰、尔来、我将引尔之他、庶几上帝使尔于彼、为我诅之、';
W._Num23_28='遂引至毗珥山巅、与野相望之处、';
W._Num23_29='巴兰曰、于此筑坛七、备牛七羊七、';
W._Num23_30='巴勒从其言、坛上各献牛一羊一、';
W._Num24_1='巴兰见耶和华欲锡嘏于以色列、不复用术、如昔所为、乃瞻于野、';
W._Num24_2='举目观以色列族、循其支派、爰居爰处、则感于上帝之神、';
W._Num24_3='作歌曰、比珥子巴兰云、明目者有词、';
W._Num24_4='闻上帝之言、睹全能者之异象、身卧而目明者云、';
W._Num24_5='美哉、雅各之幕、以色列之居欤、';
W._Num24_6='如陵谷之延袤、如园囿之临河、如耶和华所植之沉香、如溪旁之香柏、';
W._Num24_7='厥水溢于其器、厥种播于河滨、其王尊于亚甲、其国得而振兴、';
W._Num24_8='上帝导之出埃及、有力可拟于兕、必吞敌国、而碎其骨、穿之以矢、';
W._Num24_9='蹲如牡狮、卧如牝狮、孰敢撄之、祝尔者必见祝、诅尔者必见诅、';
W._Num24_10='巴勒怒巴兰、拊掌而言曰、我召尔诅敌、尔乃祝之者三、';
W._Num24_11='尔须速返故土、我意使尔尊显、而耶和华禁之、';
W._Num24_12='巴兰谓巴勒曰、我岂不告尔使臣、';
W._Num24_13='即使巴勒以盈室之金银馈我、亦不可逾越耶和华之命、擅行善恶、惟耶和华所谕、我则言之、';
W._Num24_14='今我将归、尔其来前、此民至于季世、所以待尔民者、我将告汝、';
W._Num24_15='乃作歌曰、比珥子巴兰云、明目者有词、';
W._Num24_16='闻上帝之言、知至上者之智慧、睹全能者之异象、身卧而目明者曰、';
W._Num24_17='我见之不于今日、我观之非在近时、有一星焉、自雅各家而出、有一杖焉、自以色列而兴、击破摩押之隅、歼灭鼓噪之士、';
W._Num24_18='以东必为所获、其敌西珥必为其业、以色列族毅然而行、';
W._Num24_19='操权者将出自雅各、歼灭斯邑之遗民、';
W._Num24_20='又望亚玛力作歌曰、亚玛力为列国之初兴、终亦必亡、';
W._Num24_21='又望基尼族作歌曰、尔居巩固、尔巢在于岩穴、';
W._Num24_22='虽然、基尼必将衰微、终为亚述所虏、';
W._Num24_23='乃赓载歌曰、噫嘻乎、上帝行是、孰能得生、';
W._Num24_24='有舟至自基提、虐遇亚述、苛待希伯、彼亦沦亡、';
W._Num24_25='巴兰乃返故土、巴勒亦归、';
