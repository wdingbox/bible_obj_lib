W._Lev12_1='耶和华谕摩西曰、';
W._Lev12_2='告以色列族云、妇怀妊生男、必蒙不洁、历至七日、如癸水行时之不洁然、';
W._Lev12_3='八日、必为其子行割、';
W._Lev12_4='洗涤其血、三十三日乃洁、斯日未盈、不可扪圣物、不可入圣所、';
W._Lev12_5='若生女子、必二七日蒙不洁、如癸水行时之不洁然、洗涤其血、六十六 日乃洁、';
W._Lev12_6='无论诞育男女、洁日既盈、当携一岁之羔为燔祭、及鸤鸠或雏鸽之一、为赎罪祭、至会幕门、付与祭司、';
W._Lev12_7='祭司献于耶和华、代为赎罪、妇流血蒙不洁、如是始洁、妇生男女、其例若此、';
W._Lev12_8='如其资财不足备羔、则必携鸤鸠二、或雏鸽二、一为燔祭、一为赎罪祭、祭司代为赎罪、而妇乃洁、';
W._Lev13_1='耶和华谕摩西亚伦曰、';
W._Lev13_2='人若肤肿、或生疥、或有斑、状如癞疾、则必携之诣祭司亚伦、或其子孙之一为祭司者、';
W._Lev13_3='祭司必察其肤之疾、如患处之毫变白、其状入肤较深、则属癞疾、祭司察之、必谓其不洁、';
W._Lev13_4='如斑为白、其状入肤不深、其毫犹未白者、祭司必禁锢其人、历至七日、';
W._Lev13_5='届期察之、如其疾止、不散于肤、祭司仍禁锢之、历至七日、';
W._Lev13_6='届期必再察之、如其患处微变为暗、不散于肤、则疥而已、祭司必谓其为洁、其人浣衣成洁、';
W._Lev13_7='祭司察后、其疾蔓延于肤、复诣祭司、';
W._Lev13_8='祭司察之、见其疾果蔓延、则必谓其不洁、乃属癞疾、○';
W._Lev13_9='人有癞疾、必携之诣祭司、';
W._Lev13_10='祭司察之、如其肤肿而白、毫亦变白、肉肿而红、';
W._Lev13_11='乃肤际之旧癞、此诚污蔑、祭司必谓其不洁、毋庸禁锢其人、';
W._Lev13_12='如其癞疾散布于肤、自顶至踵、无在不有、';
W._Lev13_13='祭司察之、见癞蔓延全体、则谓其为洁、盖全体既白、其人乃洁也、';
W._Lev13_14='如肉红肿、见于其身、则为不洁、';
W._Lev13_15='祭司验之、必谓其不洁、红肿之肉不洁、是乃癞疾、';
W._Lev13_16='如红肿之肉、复原而变白、则必复诣祭司、';
W._Lev13_17='祭司察之、见患处变白、必谓其为洁、其人乃为洁、○';
W._Lev13_18='如人肤际生疮、而后得医、';
W._Lev13_19='疮处或肿而白、或有斑斓、红白相间、则必示于祭司、';
W._Lev13_20='祭司察之、若其状深入肤际、其毫变白、则谓其不洁、是乃癞疾、由疮而成、';
W._Lev13_21='如祭司察之、见无白毫、不深入肤、患处微变为暗、则必禁锢其人、历至七日、';
W._Lev13_22='倘蔓延于肤、则属癞疾、祭司必谓其不洁、';
W._Lev13_23='若斑斓如前、而不蔓延、则为疮瘢、祭司必谓其为洁、○';
W._Lev13_24='如人之肤为火所灼、其处起有斑烂、红白相间、';
W._Lev13_25='祭司必察之、见斑斓处、其毫变白、其状入肤较深、则属癞疾、由灼所致、必谓其不洁、';
W._Lev13_26='如祭司察之、斑斓处无白毫、不深入肤、患处微变为暗、则必禁锢其人、历至七日、';
W._Lev13_27='届期察之、如蔓延于肤、则属癞疾、必谓其不洁、';
W._Lev13_28='若斑斓如前、而不蔓延、患处微变为暗、此属疥疾、由灼所致、第为火灼之瘢、必谓其为洁、○';
W._Lev13_29='如男女在首在须有疾、';
W._Lev13_30='祭司察之、若其状入肤较深、中有细毫、其色维黄、此属癞癣、或生于首、或生于须、必谓其不洁、';
W._Lev13_31='如祭司察其癣、不深入肤、中无黑毫、则必禁锢其人、历至七日、';
W._Lev13_32='届期察之、如癣不蔓延、中无黄毫、不深入肤、';
W._Lev13_33='则薙须发、留其癣处、禁锢其人、历至七日、';
W._Lev13_34='届期察之、癣不蔓延、不深入肤、必谓其为洁、其人浣衣成洁、';
W._Lev13_35='成洁之后、如癣蔓延于肤、';
W._Lev13_36='祭司察之、若果蔓延、则无庸求其黄毫、其人乃为不洁、';
W._Lev13_37='如癣已止、中发黑毫、其癣已愈、其人已洁、必谓其为洁、○';
W._Lev13_38='如男女肤生斑、色白而亮、';
W._Lev13_39='祭司察之、若斑微暗、则属癣疾、发生于肤、其人为洁、○';
W._Lev13_40='如发脱落、则属头童、其人为洁、';
W._Lev13_41='如顶发凋残、则为顸额、其人为洁、';
W._Lev13_42='若头童顸额处发疾、红白相间、此乃癞疾之发于头额者、';
W._Lev13_43='祭司察之、若头童顸额处之疾、其色红白相间、如肤生癞疾然、';
W._Lev13_44='其人乃癞、而为不洁、祭司必谓其不洁、其癞疾在首也、○';
W._Lev13_45='凡患癞者、必裂衣散发、掩口自呼曰、污矣、污矣、';
W._Lev13_46='当其患癞时、必为不洁、既已不洁、必独处、在营外、○';
W._Lev13_47='若衣发霉、或毳衣、或枲衣、';
W._Lev13_48='或经或纬、或织以枲、或织以毳、或皮、及革制之物、';
W._Lev13_49='所染之衣皮经纬、革制之物、其色或绿或红、此属癞疾、必示祭司、';
W._Lev13_50='祭司察之、藏所染者、历至七日、';
W._Lev13_51='届期察之、若其斑蔓延于衣、或于经纬、或于皮、及革制之物、此属霉毒之癞、乃为不洁、';
W._Lev13_52='则所染之衣、无论经纬毳枲、及革制之物、必俱焚之、此属霉毒之癞、必爇以火、';
W._Lev13_53='祭司察之、如其斑不复蔓延于衣、或于经纬、或于皮革、';
W._Lev13_54='宜使浣濯、而复藏之、历至七日、';
W._Lev13_55='浣濯之后、必再察之、若其斑色犹未变、虽未蔓延、亦为不洁、乃属霉毒之癞、无论在表在里、必爇以火、';
W._Lev13_56='既经浣濯、祭司察之、若色微暗、则必裂其衣皮经纬、而去除之、';
W._Lev13_57='如仍见于衣之经纬、或于皮革、此癞复发、必爇以火、';
W._Lev13_58='如衣之经纬、或皮革、既经浣濯、去除其斑、则必再浣、使成为洁、';
W._Lev13_59='以上所载毳衣枲衣、或经或纬、及革制之物、为癞所染、谓其为洁为不洁其例如此、';
W._Lev14_1='耶和华谕摩西曰、';
W._Lev14_2='患癞之人成洁之日、亦有其例、必携之诣祭司、';
W._Lev14_3='祭司至营外察之、见其癞疾已愈、';
W._Lev14_4='则命人为之取生禽二、惟洁是务、亦取香柏、绛缕、牛膝草、';
W._Lev14_5='以瓦器盛活水、宰一禽于上、';
W._Lev14_6='取彼生禽、及香柏、绛缕、牛膝草、濡于禽血之中、即在活水上所宰者、';
W._Lev14_7='以洒患癞欲洁者凡七、而谓其为洁、乃纵生禽于野、';
W._Lev14_8='欲洁之人、必浣衣薙发、以水濯身、得以成洁、后可入营、惟居己幕之外、历至七日、';
W._Lev14_9='届期、毫发须眉、薙之务尽、浣衣濯身、而后成洁、';
W._Lev14_10='越至八日、必取牡绵羊之羔二、一岁之牝羔一、纯全无疵、细面伊法十分之三、调和以油、又取油一罗革、以为素祭、';
W._Lev14_11='为人行洁礼之祭司、必以欲洁之人及物、置于耶和华前、会幕门外、';
W._Lev14_12='取一牡羔、献为补过之祭、又取油一罗革、俱摇于耶和华前、以为摇祭、';
W._Lev14_13='宰羔于圣地、即宰牲为赎罪祭为燔祭之处、补过祭牲归祭司、如赎罪祭牲然、是为至圣、';
W._Lev14_14='祭司必取补过祭牲之血、衅于欲洁者右耳之下垂、及右手之巨擘、右足之将指、';
W._Lev14_15='祭司又取所加之油少许、倾于左掌、';
W._Lev14_16='染以右指、洒于耶和华前凡七、';
W._Lev14_17='以余油少许、膏于欲洁者右耳之下垂、及右手之巨擘、右足之将指、在补过祭牲之血上、';
W._Lev14_18='掌中余油、沃于欲洁者之首、代为赎罪于耶和华前、';
W._Lev14_19='祭司乃献赎罪之祭、代欲洁者赎罪、后宰燔祭之牲、';
W._Lev14_20='与素祭同献于坛、代为赎罪、其人乃洁、○';
W._Lev14_21='如其匮乏、不能得此、则必取牡绵羊羔一、以备摇之、为补过祭、代为赎罪、且以和油之细面、伊法十分之一为素祭、并油一罗革、';
W._Lev14_22='又取鸤鸠二、或雏鸽二、随其力所能得、一为赎罪祭、一为燔祭、';
W._Lev14_23='越至八日、为其成洁、必以携至会幕门、耶和华前、付与祭司、';
W._Lev14_24='祭司必取补过祭之羔、与油一罗革、摇于耶和华前、以为摇祭、';
W._Lev14_25='宰羔取血、衅于欲洁者右耳之下垂、及右手之巨擘、右足之将指、';
W._Lev14_26='倾油少许于左掌、';
W._Lev14_27='以右指洒于耶和华前凡七、';
W._Lev14_28='取油少许、膏于欲洁者右耳之下垂、及右手之巨擘、右足之将指、在补过祭牲之血上、';
W._Lev14_29='掌中余油、沃于欲洁者之首、代为赎罪于耶和华前、';
W._Lev14_30='必献鸤鸠一、或雏鸽一、随其力所能得、';
W._Lev14_31='一为赎罪祭、一为燔祭、与素祭同献、祭司则于耶和华前、代欲洁者赎罪、';
W._Lev14_32='癞者匮乏、成洁之礼不能全备者、其例若此、○';
W._Lev14_33='耶和华谕摩西亚伦曰、';
W._Lev14_34='我所赐尔为业之迦南地、迨尔入之、我若使癞污染第宅、';
W._Lev14_35='其宅主必至祭司、告曰、我观第宅、似有污染、';
W._Lev14_36='祭司未入以察、必使空其宅、免宅中所有、俱蒙不洁、嗣后祭司入宅以察、';
W._Lev14_37='察时、见其污染有纹、红绿参错、深入于壁、';
W._Lev14_38='祭司必出宅门、扃闭七日、';
W._Lev14_39='届期察之、若其污染蔓延于壁、';
W._Lev14_40='则命取其污染之石、掷于邑外不洁之所、';
W._Lev14_41='宅中四周之壁、必加劖削、取其涂泥、倾于邑外不洁之所、';
W._Lev14_42='取他石以代之、取他泥以涂之、';
W._Lev14_43='去石劖壁、再涂之后、如其污染复发于宅、';
W._Lev14_44='祭司必入而察之、见污染蔓延、此属宅中溃烂之癞、是为不洁、';
W._Lev14_45='必毁其第宅、去其木石涂泥、迁于邑外不洁之所、';
W._Lev14_46='扃闭之时、人入其宅、必蒙厥污、迨夕乃免、';
W._Lev14_47='寝食于宅者、必浣其衣、';
W._Lev14_48='厥宅再涂之后、祭司入察、见污染不蔓延、则谓其为洁、以其污染已除、';
W._Lev14_49='使宅成洁、必取二禽、与香柏、绛缕、牛膝草、';
W._Lev14_50='以瓦器盛活水、宰一禽于上、';
W._Lev14_51='取香柏、牛膝草、绛缕、生禽、濡于所宰禽之血、及活水中、洒宅凡七、';
W._Lev14_52='以禽血、活水、生禽、香柏、绛缕、牛膝草、使宅成洁、';
W._Lev14_53='纵生禽于邑外野间、如是代为赎罪、其宅乃洁、○';
W._Lev14_54='以上所载、癞疾癣疥、';
W._Lev14_55='或衣或宅之污染、';
W._Lev14_56='及红肿疮瘢斑斓、';
W._Lev14_57='示以洁与不洁、其例若此、';
W._Lev15_1='耶和华谕摩西亚伦曰、';
W._Lev15_2='告以色列族云、人患白浊、是蒙不洁、';
W._Lev15_3='或淋或凝、俱蒙不洁、';
W._Lev15_4='所卧之床、所坐之物、悉为不洁、';
W._Lev15_5='扪其床者、必蒙不洁、当浣衣濯身、迨夕乃免、';
W._Lev15_6='坐其座者、必蒙不洁、当浣衣濯身、迨夕乃免、';
W._Lev15_7='扪其体者、必蒙不洁、当浣衣濯身、迨夕乃免、';
W._Lev15_8='患白浊者、唾于洁者之身、其人则蒙不洁、当浣衣濯身、迨夕乃免、';
W._Lev15_9='患者所乘之鞍、必蒙不洁、';
W._Lev15_10='凡其所御之物、扪之者必蒙不洁、迨夕乃免、负之者亦蒙不洁、当浣衣濯身、迨夕乃免、';
W._Lev15_11='患者不盥手而扪人、其人必蒙不洁、当浣衣濯身、迨夕乃免、';
W._Lev15_12='扪瓦器必毁、扪木器必洗、';
W._Lev15_13='患者成洁、必计七日、洗涤其衣、以活水濯其身、而后为洁、';
W._Lev15_14='越至八日、必取鸤鸠二、或雏鸽二、至耶和华前、会幕之门、付于祭司、';
W._Lev15_15='祭司献之、一为赎罪祭、一为燔祭、缘其所患之疾、为之赎罪于耶和华前、○';
W._Lev15_16='如人梦遗、则蒙不洁、必濯全体、迨夕乃免、';
W._Lev15_17='或衣或皮、为精所玷、俱蒙不洁、当浣以水、迨夕乃免、';
W._Lev15_18='男女媾精、俱蒙不洁、必濯其身、迨夕乃免、○';
W._Lev15_19='妇行癸流血、必蒙不洁、计至七日、凡扪之者、必蒙不洁、迨夕乃免、';
W._Lev15_20='妇不洁时、所寝之床、所坐之物、必蒙不洁、';
W._Lev15_21='扪其床者、必蒙不洁、当浣衣濯身、迨夕乃免、';
W._Lev15_22='扪其座者、必蒙不洁、当浣衣濯身、迨夕乃免、';
W._Lev15_23='在床及座之物、凡扪之者、必蒙不洁、迨夕乃免、';
W._Lev15_24='若与斯妇同寝、染其污蔑、必蒙不洁、历至七日、其人所寝之床、亦为不洁、○';
W._Lev15_25='妇行癸之前、患痭多日、或行癸之后患痭、俱蒙不洁、患痭之时、皆为不洁、如行癸之时然、';
W._Lev15_26='患痭之日、所寝之床、所坐之物、必蒙不洁、如行癸之日然、';
W._Lev15_27='凡扪斯物者、必蒙不洁、当浣衣濯身、迨夕乃免、';
W._Lev15_28='厥痭既止、必计七日、然后为洁、';
W._Lev15_29='越至八日、必取鸤鸠二、或雏鸽二、至会幕门、付于祭司、';
W._Lev15_30='祭司献之、一为赎罪祭、一为燔祭、缘其患痭不洁、为之赎罪于耶和华前、';
W._Lev15_31='如是区别以色列族、使离污蔑、免玷我幕、陷于死亡、○';
W._Lev15_32='凡男患白浊及梦遗、致蒙厥污、';
W._Lev15_33='女患行癸之疾、或患淋之男女、或与不洁之妇同寝者、其例若此、';
W._Lev16_1='亚伦二子诣耶和华前而死、';
W._Lev16_2=(null)
W._Lev16_3='亚伦欲入圣所、必奉牡犊一为赎罪祭、牡绵羊一为燔祭、';
W._Lev16_4='衣为圣之枲衣、著枲裈、束枲绅、冠枲冠、此乃圣服、当濯其身、而后服之、';
W._Lev16_5='由以色列会众、取牡山羊二为赎罪祭、牡绵羊一为燔祭、';
W._Lev16_6='亚伦献犊、为己与其家赎罪、';
W._Lev16_7='以山羊二、置于会幕门、在耶和华前、';
W._Lev16_8='缘二山羊掣签、一归耶和华、一归阿撒泻勒、';
W._Lev16_9='必以所掣归耶和华之羊、献为赎罪祭、';
W._Lev16_10='以所掣归阿撒泻勒之羊、生置耶和华前、用以赎罪、后释于旷野、俾归阿撒泻勒、';
W._Lev16_11='乃奉赎罪之犊、宰之、为己及家赎罪、';
W._Lev16_12=(null)
W._Lev16_13='焚香于火、在耶和华前、香篆蔽法匮上之施恩座、俾亚伦免于死亡、';
W._Lev16_14='以指取血、洒于施恩座东、又洒其前凡七、';
W._Lev16_15=(null)
W._Lev16_16='缘以色列族之不洁、及其罪愆、为圣所赎罪、并因会幕在其污中、为之赎罪、';
W._Lev16_17='亚伦入圣所、为己及家、与以色列会众赎罪时、不许人在会幕、宜待其出、';
W._Lev16_18='既出、则至耶和华前之坛、为之赎罪、取牡犊山羊之血、衅坛四角、';
W._Lev16_19='以指洒血于坛凡七、去其为以色列族所染之污、洁之为圣、';
W._Lev16_20='既为圣所会幕祭坛赎罪、当奉生羊、';
W._Lev16_21='亚伦按二手于其首、承认以色列族之过犯愆尤、所有罪戾、使之悉归羊首、俾预简之人牵至旷野、';
W._Lev16_22='羊乃负诸罪戾、纵之适野、至于荒渺之地、';
W._Lev16_23='亚伦入圣所时、所服之枲衣、入会幕必解之、留于其间、';
W._Lev16_24='于圣地以水濯身、衣衣而出、为己及民献燔祭、代为赎罪、';
W._Lev16_25='赎罪祭牲之脂、焚之于坛、';
W._Lev16_26='纵羊归阿撒泻勒者、必浣衣濯身、而后入营、';
W._Lev16_27='赎罪之牡犊及山羊、其血既携入圣所、以为赎罪、其体必携出营外、与其皮肉及矢、俱爇以火、';
W._Lev16_28='爇之者当浣衣濯身、然后入营、○';
W._Lev16_29='七月十日、尔之宗族、及旅于尔中者、当苦其心、免于操作、著为永例、';
W._Lev16_30='是日必为尔赎罪、使于耶和华前去恶成洁、';
W._Lev16_31='此为安息日、当苦其心、著为永例、';
W._Lev16_32='受膏之祭司、继父任职者、必衣枲圣服、献祭赎罪、';
W._Lev16_33='代为圣所会幕祭坛祭司会众赎罪、';
W._Lev16_34='缘以色列族蹈于愆尤、代为赎罪、岁凡一次、著为永例、亚伦遵耶和华所谕摩西之命而行、';
W._Lev17_1='耶和华谕摩西曰、';
W._Lev17_2='告亚伦及其子、与以色列众云、耶和华有命、';
W._Lev17_3='以色列族凡宰牛羊与羔、无论营内营外、';
W._Lev17_4='不携至会幕门、献于耶和华、在其幕前者、必以流血之罪归之、绝于民中、';
W._Lev17_5='用使以色列族宰牲于野、嗣后携至会幕门、付诸祭司、献于耶和华、为酬恩之祭、';
W._Lev17_6='在会幕门前、耶和华之坛、祭司必洒血其上、焚脂以为馨香、奉于耶和华、';
W._Lev17_7='勿复徇欲、祭牡山羊状之鬼神、著为永例、历世弗替、○';
W._Lev17_8='当告之曰、凡以色列族、及旅于其中者、或献燔祭、或献他祭、';
W._Lev17_9='不携至会幕门、奉于耶和华者、必绝于民中、○';
W._Lev17_10='凡以色列族、及旅于其中者、苟食血、我必敌之、绝于民中、';
W._Lev17_11='生物之命在血、我赐尔洒之于坛、以赎尔命、盖以血赎罪、因生命在焉、';
W._Lev17_12='故谕以色列族云、凡尔有众、及旅于尔中者、俱毋食血、○';
W._Lev17_13='凡以色列族、及旅于其中者、如猎取可食之禽兽、必倾其血、掩之以土、';
W._Lev17_14='盖诸生物、其血与命为一、故谕以色列族云、凡生物之血毋食、因生物之命在血、食之者必见绝、';
W._Lev17_15='无论宗族宾旅、食自毙、或为兽所裂之物、必蒙不洁、当浣衣濯身、迨夕乃免、';
W._Lev17_16='若不浣衣濯身、必负其罪、';
W._Lev18_1='耶和华谕摩西曰、';
W._Lev18_2='告以色列族云、我乃耶和华、尔之上帝、';
W._Lev18_3='昔尔居埃及、勿从其土之俗、今我导尔至迦南、勿行其人之行、勿循其典章、';
W._Lev18_4='尔必守我律例、循我典章、我乃耶和华、尔之上帝、';
W._Lev18_5='故当循我典章、守我律例、人若行之、则缘此而得生、我乃耶和华也、○';
W._Lev18_6='勿干骨肉、而行淫乱、我乃耶和华也、';
W._Lev18_7='勿烝尔母、烝之是辱父母、';
W._Lev18_8='父之继室、勿烝之、烝之则辱父、';
W._Lev18_9='至于姊妹、无论同父异母、同母异父、生于家、产于外者、勿乱之、';
W._Lev18_10='子之女、女之女、勿乱之、乱之是辱己、';
W._Lev18_11='同父异母之姊妹、亦为尔之姊妹、勿乱之、';
W._Lev18_12='父之姊妹、乃父骨肉之亲、勿烝之、';
W._Lev18_13='母之姊妹、乃母骨肉之亲、勿烝之、';
W._Lev18_14='伯叔之妻、尔之姆婶、勿烝之、';
W._Lev18_15='子之妻、尔媳也、勿乱之、';
W._Lev18_16='兄弟之妻、勿乱之、乱之是辱兄弟、';
W._Lev18_17='妇有女、勿同娶、妇之子有女、妇之女有女、亦勿同娶、皆妻骨肉之亲、勿乱之、斯乃恶俗、';
W._Lev18_18='尔妻尚存、勿娶其姊妹、辱妻而致其妒、';
W._Lev18_19='妇行癸不洁时、毋与之近、而行好合、';
W._Lev18_20='勿与他人之妻同寝、致辱己身、';
W._Lev18_21='勿使尔子女经火、以奉摩洛、勿渎尔上帝之名、我乃耶和华也、';
W._Lev18_22='勿亲男色、如近妇人、斯事可憎、';
W._Lev18_23='男勿淫于兽以玷身、女勿淫于兽以逆性、○';
W._Lev18_24='勿缘斯事自辱厥躬、我于尔前所逐之民、行此自玷、';
W._Lev18_25='厥地见污、故我以罪加之、俾其居民为地所吐、';
W._Lev18_26='尔曹不论宗族、及旅于尔中者、当守我典章律例、毋为此可憎之事、';
W._Lev18_27='昔居斯土之人、行此可憎之事、致玷厥地、';
W._Lev18_28='尔勿效之、而污斯地、免为所吐、如吐先尔之民然、';
W._Lev18_29='凡为此可憎之事、必绝于民中、';
W._Lev18_30='尔当守我所命、勿从在昔可憎之俗、而玷尔身、我乃耶和华、尔之上帝也、';
W._Lev19_1='耶和华谕摩西曰、';
W._Lev19_2='告以色列会众云、我乃耶和华、尔之上帝、我圣尔亦当圣、';
W._Lev19_3='各宜敬畏父母、守我安息日、我乃耶和华、尔之上帝也、';
W._Lev19_4='勿崇假神、勿铸偶像、我乃耶和华、尔之上帝也、';
W._Lev19_5='尔若献酬恩祭于耶和华、冀蒙悦纳、';
W._Lev19_6='当于是日明日食其祭品、若留至三日、宜爇以火、';
W._Lev19_7='如三日食之、则为可憎、不蒙悦纳、';
W._Lev19_8='凡食之者、乃渎耶和华之圣物、必负厥罪、绝于民中、○';
W._Lev19_9='获田所产、勿刈其隅、勿拾所遗、';
W._Lev19_10='园有葡萄、采勿务尽、勿拾陨果、当留于贫乏及宾旅、我乃耶和华、尔之上帝也、';
W._Lev19_11='毋窃毋诳、毋相诈虞、';
W._Lev19_12='毋指我名而妄誓、致渎尔上帝之名、我乃耶和华也、';
W._Lev19_13='勿虐人、勿劫人、佣人之值、勿留至明晨、';
W._Lev19_14='勿诅聋者、勿置窒碍于瞽者前、宜畏尔之上帝、我乃耶和华也、';
W._Lev19_15='听讼之际、勿行非义、勿偏袒贫乏、勿重视权势、宜秉公以行鞫、';
W._Lev19_16='勿往来于闾里、评人短长、勿与人敌、致之于死、我乃耶和华也、';
W._Lev19_17='勿憾同俦、必责人非、免负其罪、';
W._Lev19_18='勿报仇、勿怨宗族、宜爱人如己、我乃耶和华也、';
W._Lev19_19='尔宜守我典章、牲畜异类、勿使游牝、百谷之种、播田毋杂、勿衣杂织之衣、';
W._Lev19_20='婢受人聘、犹未见赎、不得自由、人若与私、俱当受刑、惟不致死、盖婢未能自由也、';
W._Lev19_21='男必携牡绵羊一、为补过之祭、诣会幕门、奉于耶和华、';
W._Lev19_22='祭司献羊、代为赎罪、则所犯者、乃蒙赦宥、';
W._Lev19_23='尔至迦南、栽培结实之树、必以初实为不洁、如人之未受割然、三年毋食、';
W._Lev19_24='至于四年、其实为圣、可奉献之、以颂美耶和华、';
W._Lev19_25='迨至五年、其果可食、使之结实累然、我乃耶和华、尔之上帝也、';
W._Lev19_26='毋食有血之物、毋用卜筮术数、';
W._Lev19_27='首之四周勿薙、须之四周勿损、';
W._Lev19_28='勿为死者割肉、勿黥尔身、我乃耶和华也、';
W._Lev19_29='勿辱尔女、使之为妓、恐斯土淫乱、邪恶充乎其间、';
W._Lev19_30='宜守我安息日、敬我圣所、我乃耶和华也、';
W._Lev19_31='巫觋勿问、术士勿从、免致受玷、我乃耶和华、尔之上帝也、';
W._Lev19_32='见皓首者当起、敬厥耆老、畏尔上帝、我乃耶和华也、';
W._Lev19_33='旅于斯土者、勿侮之、';
W._Lev19_34='当视若宗族、爱之如己、盖尔曾旅于埃及、我乃耶和华、尔之上帝也、';
W._Lev19_35='听讼勿行非义、于度权量亦然、';
W._Lev19_36='度量权衡、俱当公平、我乃耶和华、尔之上帝、导尔出埃及、';
W._Lev19_37='当守我典章律例、而遵行之、我乃耶和华也、';
W._Lev20_1='耶和华谕摩西曰、';
W._Lev20_2='告以色列族云、凡以色列族、及旅于其中者、以子女献摩洛、杀无赦、斯土之民以石击之、';
W._Lev20_3='以子女献摩洛、乃污我圣所、渎我圣名、我必怒之、绝于民中、';
W._Lev20_4='若斯土之民、见其献子女于摩洛、佯为不见、不致之死、';
W._Lev20_5='我必怒之、与其眷属、及凡徇欲从摩洛者、绝之民中、';
W._Lev20_6='凡徇欲从巫觋术士者、我必怒之、绝于民中、';
W._Lev20_7='当自洁为圣、我乃耶和华、尔之上帝也、';
W._Lev20_8='当守我典章、而遵行之、我乃耶和华、使尔成圣也、';
W._Lev20_9='诅父母者、杀无赦、既诅父母、罪必归之、';
W._Lev20_10='淫人妻者、淫夫淫妇、俱杀无赦、';
W._Lev20_11='烝父继室、是辱父、罪必归之、俱杀无赦、';
W._Lev20_12='如乱其媳、是为逆伦、罪必归之、俱杀无赦、';
W._Lev20_13='若亲男色、如近妇人、所行可憎、罪必归之、俱杀无赦、';
W._Lev20_14='如人娶妻、并娶其母、是乃邪恶、三人俱爇以火、去邪恶于尔中、';
W._Lev20_15='如人与兽淫合、必杀无赦、亦必杀兽、';
W._Lev20_16='如女近合于兽、其罪归之、必杀无赦、亦必杀兽、';
W._Lev20_17='如人娶姊妹、无论同父异母、异父同母者、事属可耻、俱必绝之民中、既辱姊妹、必负其罪、';
W._Lev20_18='如妇行癸、人与同寝、妇亦相从、则犯其经、俱绝于民中、';
W._Lev20_19='勿烝父母之姊妹、因辱戚属、俱负其罪、';
W._Lev20_20='如烝伯叔之妻、是辱伯叔、俱负其罪、绝嗣而亡、';
W._Lev20_21='如娶兄弟之妻、是辱兄弟、斯乃秽事、俱必绝嗣 、○';
W._Lev20_22='当守我典章律例、而遵行之、使我导尔所入之地、不尔吐弃、';
W._Lev20_23='我于尔前所逐之族、行此恶事、我实憎之、勿从其俗、';
W._Lev20_24='我曾谕尔云、尔必承斯土、即我赐尔为业、流乳与蜜之地、我乃耶和华、尔之上帝、区别尔于万民、';
W._Lev20_25='故当区别禽兽之洁与不洁、勿因我所区别为污之禽兽、匍匐于地之昆虫、致己为可憎、';
W._Lev20_26='当归我为圣、盖我耶和华乃圣、区别尔于万民、俾尔属我、○';
W._Lev20_27='无论男女、凡为巫觋术士者、杀无赦、其罪归之、当击以石、';
