W._Gen1_1='元始、上帝创造天地、';
W._Gen1_2='地乃虚旷混沌、渊际晦冥、上帝之神煦育乎水面、';
W._Gen1_3='上帝曰、宜有光、即有光、';
W._Gen1_4='上帝视光为善、遂判光暗、';
W._Gen1_5='谓光为昼、谓暗为夜、有夕有朝、是乃一日、○';
W._Gen1_6='上帝曰、水中宜有穹苍、使水判乎上下、';
W._Gen1_7='遂作穹苍、以分穹苍上下之水、有如此也、';
W._Gen1_8='上帝谓穹苍为天、有夕有朝、是乃二日、○';
W._Gen1_9='上帝曰、天下诸水、宜汇一区、俾见大陆、有如此也、';
W._Gen1_10='谓大陆为地、谓汇水为海、上帝视之为善、';
W._Gen1_11='上帝曰、地宜生草、及结实之蔬、结果之树、果怀其核、各从其类、有如此也、';
W._Gen1_12='地遂生草、及结实之蔬、结果之树、果怀其核、各从其类、上帝视之为善、';
W._Gen1_13='有夕有朝、是乃三日、○';
W._Gen1_14='上帝曰、穹苍宜有辉光、以分昼夜、以为兆象、以定四时年日、';
W._Gen1_15='光丽于天、照临于地、有如此也、';
W._Gen1_16='上帝造二巨光、大者司昼、小者司夜、亦造星辰、';
W._Gen1_17='置之穹苍、照临于地、';
W._Gen1_18='以司昼夜、以分明晦、上帝视之为善、';
W._Gen1_19='有夕有朝、是乃四日、○';
W._Gen1_20='上帝曰、水宜滋生生物、鸟飞地上、戾乎穹苍、';
W._Gen1_21='遂造巨鱼、暨水中所滋生之动物、各从其类、又造羽族、各从其类、上帝视之为善、';
W._Gen1_22='祝之曰、生育众多、鳞介充牣于海、禽鸟繁衍于地、';
W._Gen1_23='有夕有朝、是乃五日、○';
W._Gen1_24='上帝曰、地宜产生生物、各从其类、牲畜昆虫走兽、各从其类、有如此也、';
W._Gen1_25='遂造走兽牲畜、地上昆虫、皆各从其类、上帝视之为善、';
W._Gen1_26='上帝曰、宜造人、其形其象肖我侪、以治海鱼飞鸟牲畜、及动于地上之昆虫、并治全地、';
W._Gen1_27='遂造人、维肖乎己、象上帝形、造男亦造女、';
W._Gen1_28='上帝祝之曰、生育众多、遍满于地、而治理之、以统辖海鱼飞鸟、与地上动物、';
W._Gen1_29='又曰、遍地结实之菜蔬、怀核之树果、我予汝以为食、';
W._Gen1_30='至地上走兽、空中飞鸟、暨动于地上之生物、我赐之青草以为食、有如此也、';
W._Gen1_31='上帝视凡所造者尽善、有夕有朝、是乃六日、';
W._Gen2_1='天地万物既成、';
W._Gen2_2='七日上帝造物工竣、乃憩息、';
W._Gen2_3='盖是日上帝毕其工而安息、遂锡嘏此日、别之为圣、○';
W._Gen2_4='耶和华上帝创造天地之日、其略如左、';
W._Gen2_5='尔时野无草木、田间蔬菜未生、盖耶和华上帝未降雨于地、亦无人耕之、';
W._Gen2_6='惟雾由地上腾、普润土壤、';
W._Gen2_7='耶和华上帝抟土为人、嘘生气于其鼻、乃成生灵、';
W._Gen2_8='耶和华上帝植囿于东方之伊甸、置所造之人于其间、';
W._Gen2_9='耶和华上帝使地生诸树、观可娱目、食可适口、当囿之中、有生命之树、及别善恶之树、';
W._Gen2_10='有河流自伊甸、灌溉其囿、中分四支 、';
W._Gen2_11='一曰比逊、潆洄于哈腓拉、其地产金、';
W._Gen2_12='厥金精良、亦产珍珠碧玉、';
W._Gen2_13='二曰基训、环流于古实、';
W._Gen2_14='三曰希底结、流于亚述东、四曰伯拉、';
W._Gen2_15='耶和华上帝挈其人置伊甸囿、使之治理监守、';
W._Gen2_16='命之曰、囿中树果、任意可食、';
W._Gen2_17='惟别善恶之树、其果不可食、食之日必死、○';
W._Gen2_18='耶和华上帝曰、人独处非善、我将作一相助者以配之、';
W._Gen2_19='耶和华上帝以土造野间走兽、空中飞鸟、携至其人前、视其称以何名、其所以称各生物者、即其物之名也、';
W._Gen2_20='其人于牲畜飞鸟走兽、各命以名、惟己无相助者配之、';
W._Gen2_21='耶和华上帝乃令其人酣睡、取其胁骨之一、弥缝其肉、';
W._Gen2_22='以所取之胁骨造女、携至其前、';
W._Gen2_23='其人曰、是乃我骨中之骨、肉中之肉、可称为女、因自男出也、';
W._Gen2_24='是以人将离父母、胶漆其妻、成为一体、';
W._Gen2_25='夫妇并裸、亦无愧焉、';
W._Gen3_1='耶和华上帝所造之百兽、惟蛇最狡、蛇谓妇曰、囿中诸树、上帝岂语汝勿食乎、';
W._Gen3_2='妇曰、囿树之实、我侪可食、';
W._Gen3_3='惟囿之中一树、上帝戒之、毋食毋扪、恐致死亡、';
W._Gen3_4='蛇曰、尔未必死、';
W._Gen3_5='盖上帝知尔食之日、尔目必明、将如上帝、能辨善恶、';
W._Gen3_6='妇视其树、食可适口、观可娱目、且可爱慕、益人智慧、遂取果食之、并以遗夫、夫亦食之、';
W._Gen3_7='二人之目即明、自知裸体、遂编无花果叶为裳、';
W._Gen3_8='晚凉时、耶和华上帝游于囿、其人与妇闻其声、匿囿树间以避之、';
W._Gen3_9='耶和华上帝呼其人曰、汝何在、';
W._Gen3_10='曰、我闻尔声于囿、以我裸故、畏而自匿、';
W._Gen3_11='曰、孰语尔裸乎、我戒尔勿食之树果、尔食之乎、';
W._Gen3_12='曰、尔所赐偕我之妇、以树果予我、而我食之、';
W._Gen3_13='耶和华上帝谓妇曰、尔何为耶、妇曰、蛇诱我、我遂食之、';
W._Gen3_14='耶和华上帝谓蛇曰、尔既为此、较之六畜百兽、必更见诅、且以腹行、毕生食尘、';
W._Gen3_15='我以仇隙置尔与妇之间、爰及苗裔、彼将伤尔首、尔将伤其踵、';
W._Gen3_16='谓妇曰、我必增尔怀妊之苦、产育劬劳、尔必恋夫、夫必辖尔、';
W._Gen3_17='谓亚当曰、尔既听妇言、食我所禁之果、土必缘尔见诅、尔毕生勤劳、食其所产、';
W._Gen3_18='土将为尔丛生荆棘蒺藜、汝所食者、田间之蔬、';
W._Gen3_19='必汗流浃面、始可得食、迨尔归土、盖尔由土出、汝本为土、终则归之、';
W._Gen3_20='其人名妇曰夏娃、即生之义以其为群生之母也、';
W._Gen3_21='耶和华上帝为亚当及妇、作皮衣衣之、○';
W._Gen3_22='耶和华上帝曰、斯人能别善恶、仿佛我侪、恐其举手、亦取生命树果、食之而永生、';
W._Gen3_23='遂遣其人出伊甸囿、以耕所自出之土、';
W._Gen3_24='既逐之出、又于伊甸囿东、置基路伯、与旋转之焰剑、以防守生命树之途、';
W._Gen4_1='亚当与妇夏娃同室、怀妊生该隐、曰、耶和华使我得男、';
W._Gen4_2='又生其弟亚伯、亚伯为牧、该隐为农、';
W._Gen4_3='厥后、该隐以土所产奉耶和华、';
W._Gen4_4='亚伯亦奉以首生之羊与脂、耶和华眷顾亚伯、与其祭品、';
W._Gen4_5='而不眷顾该隐、与其祭品、该隐盛怒变色、';
W._Gen4_6='耶和华曰、尔怒奚为、变色曷故、';
W._Gen4_7='苟尔行善、岂不欢颜、苟行不善、孽伏于门、彼必恋尔、尔其制之、';
W._Gen4_8='该隐以告弟亚伯、在于田间、攻而杀之、○';
W._Gen4_9='耶和华谓该隐曰、尔弟亚伯安在、曰、不知、我岂防守我弟者乎、';
W._Gen4_10='曰、尔何为耶、汝弟之血有声、自地吁我、';
W._Gen4_11='今地启口、由于尔手、以受汝弟之血、尔必由地见诅、';
W._Gen4_12='汝耕田、地不复效力、尔必流离于地、';
W._Gen4_13='该隐谓耶和华曰、我刑之重、实所不堪、';
W._Gen4_14='尔今逐我、俾离斯土、不复觌尔面、流离于地、遇我者必杀我、';
W._Gen4_15='耶和华曰、凡杀该隐者、受罚七倍、乃赐以表记、免遇之者击之、○';
W._Gen4_16='该隐离耶和华前、往伊甸东挪得地居焉、';
W._Gen4_17='该隐与妻同室、怀妊生以诺、建城、即以其子之名、称为以诺、';
W._Gen4_18='以诺生以拿、以拿生米户雅利、米户雅利生玛土撒利、玛土撒利生拉麦、';
W._Gen4_19='拉麦娶妻二、一名亚大、一名洗拉、';
W._Gen4_20='亚大生雅八、为居幕牧畜者祖、';
W._Gen4_21='其弟犹八、为鼓琴品箫者祖、';
W._Gen4_22='洗拉生土八该隐、乃造铜铁诸利器者祖、其妹名拿玛、';
W._Gen4_23='拉麦谓妻曰、亚大洗拉欤、其闻我声、拉麦之妇欤、其听我言、人害我、我杀之、少者伤我、我戮之、';
W._Gen4_24='若杀该隐、受罚七倍、若杀拉麦、必受罚七十七倍、○';
W._Gen4_25='亚当复与妻同室、生子命名塞特、曰、上帝为我立一子、以代亚伯、因其为该隐所杀也、';
W._Gen4_26='塞特亦生子、命名以挪士、是时人始吁耶和华之名、';
W._Gen5_1='亚当之裔、其谱如左、上帝造人、乃肖其象、';
W._Gen5_2='造男造女、当造之日、锡之以嘏、称之曰人、';
W._Gen5_3='亚当百有三十岁生子、克肖乎己、命名塞特、';
W._Gen5_4='后历八百年、犹生子女、';
W._Gen5_5='享寿九百三十岁而终、○';
W._Gen5_6='塞特百有五岁、生以挪士、';
W._Gen5_7='后历八百有七年、犹生子女、';
W._Gen5_8='享寿九百十有二岁而终、○';
W._Gen5_9='以挪士九十岁生该南、';
W._Gen5_10='后历八百十五年、犹生子女、';
W._Gen5_11='享寿九百有五岁而终、○';
W._Gen5_12='该南七十岁生玛勒列、';
W._Gen5_13='后历八百四十年、犹生子女、';
W._Gen5_14='享寿九百有十岁而终、○';
W._Gen5_15='玛勒列六十五岁生雅列、';
W._Gen5_16='后历八百三十年、犹生子女、';
W._Gen5_17='享寿八百九十五岁而终、○';
W._Gen5_18='雅列百六十二岁生以诺、';
W._Gen5_19='后历八百年、犹生子女、';
W._Gen5_20='享寿九百六十二岁而终、○';
W._Gen5_21='以诺六十五岁生玛土撒拉、';
W._Gen5_22='后与上帝偕行、历三百年、犹生子女、';
W._Gen5_23='享寿三百六十五岁、';
W._Gen5_24='以诺与上帝偕行、上帝接之、遂不在焉、○';
W._Gen5_25='玛土撒拉百八十七岁生拉麦、';
W._Gen5_26='后历七百八十二年、犹生子女、';
W._Gen5_27='享寿九百六十九岁而终、○';
W._Gen5_28='拉麦百八十二岁生子、';
W._Gen5_29='命名挪亚、曰、耶和华诅地、使我操作劳苦、此子必慰藉我、';
W._Gen5_30='后拉麦历五百九十五年、犹生子女、';
W._Gen5_31='享寿七百七十七岁而终、○';
W._Gen5_32='挪亚五百岁、生闪含雅弗、';
W._Gen6_1='人民繁衍于地、乃生女子、';
W._Gen6_2='上帝子见其艳丽、随意遴选、娶以为室、';
W._Gen6_3='耶和华曰、人既属乎形躯、我神必不恒居其中、然其时日、尚可延至一百二十年、';
W._Gen6_4='时、有伟人在世、厥后、上帝子与世人之女同室、生子为上古英武有名之人、○';
W._Gen6_5='耶和华鉴观世人、罪恶贯盈、心所图维、恒为邪慝、';
W._Gen6_6='乃悔造人于地、心焉忧之、';
W._Gen6_7='耶和华曰、将以我所造之人、以及牲畜昆虫飞鸟、翦灭于地、盖我造之而悔矣、';
W._Gen6_8='惟挪亚沾恩于耶和华前、○';
W._Gen6_9='挪亚世纪、其略如左、彼乃义人、于当世为完人、与上帝偕行、';
W._Gen6_10='所生三子、闪、含、雅弗、';
W._Gen6_11='举世败坏于上帝前、强暴充塞、';
W._Gen6_12='上帝见世败坏、凡有血气者、行为邪僻、○';
W._Gen6_13='上帝谕挪亚曰、凡有血气者、厥期已尽、盖其强暴遍满于地、我将并地而灭之、';
W._Gen6_14='尔以柏木造方舟、中分为舱、内外涂以沥青、';
W._Gen6_15='其式长三百肘、广五十肘、高三十肘、';
W._Gen6_16='舟上作牖、高一肘、旁置一门、必作三层、分上中下焉、';
W._Gen6_17='我必使洪水泛滥于地、以灭天下有血气之生物、凡在地者、沦胥以亡、';
W._Gen6_18='惟我与尔约、尔与妻子及媳、悉入于舟、';
W._Gen6_19='将诸生物族类、牝牡各一、挈之入舟、同保厥生、';
W._Gen6_20='禽鸟牲畜昆虫、皆各从其类、须以偶至、以全其生、';
W._Gen6_21='蓄诸食品、备尔与物所食、';
W._Gen6_22='挪亚悉遵上帝命而行、';
W._Gen7_1='耶和华谕挪亚曰、尔与眷属、可入方舟、盖于斯世、我视尔为义也、';
W._Gen7_2='取畜之洁者、牝牡各七、不洁者、牝牡二、';
W._Gen7_3='飞鸟亦取雌雄各七、以存其种、生于全地、';
W._Gen7_4='盖越七日、我将降雨于地、四十昼夜、以歼所造之生物、';
W._Gen7_5='挪亚悉遵耶和华命而行、○';
W._Gen7_6='洪水淹地时、挪亚六百岁、';
W._Gen7_7='与其妻子及媳、俱入方舟以避之、';
W._Gen7_8='畜之洁与不洁者、禽鸟及昆虫、';
W._Gen7_9='牝牡为偶、随挪亚入舟、循上帝所命、';
W._Gen7_10='七日后、洪水泛滥于地、';
W._Gen7_11='适挪亚六百岁、二月十七日、巨渊辟其泉、穹苍启其牖、';
W._Gen7_12='雨降于地、四十昼夜、○';
W._Gen7_13='是日挪亚与其妻、及三子、闪、含、雅弗、暨三子之妇、悉入方舟、';
W._Gen7_14='百兽六畜、昆虫禽鸟诸族、皆各从其类、';
W._Gen7_15='凡有血气之生物、各以匹偶、就挪亚入舟、';
W._Gen7_16='凡入舟有血气之物、有牝有牡、循上帝所命、耶和华闭之舟中、';
W._Gen7_17='洪水泛滥四旬、水势汹涌、舟浮于地、';
W._Gen7_18='水愈涨溢、舟溯洄于水面、';
W._Gen7_19='水势横流已甚、天下崇山、俱为湮没、';
W._Gen7_20='水高于山、十有五肘、岑岩悉没、';
W._Gen7_21='地上众生、飞鸟、六畜、百兽、昆虫、以及人类、尽皆灭亡、';
W._Gen7_22='凡在陆地、有鼻可通呼吸者、咸就沦丧、';
W._Gen7_23='地上众生、人及牲畜、昆虫、禽鸟、悉灭于地、独挪亚与在舟者得存、';
W._Gen7_24='水溢于地、凡一百五十日、';
W._Gen8_1='上帝眷念挪亚、暨同舟之百兽六畜、令风吹地、水势渐杀、';
W._Gen8_2='渊之泉、天之隙、俱已闭塞、霪雨既止、';
W._Gen8_3='水由地渐退、历百有五十日而始消、';
W._Gen8_4='七月十七日、舟停于亚拉腊山、';
W._Gen8_5='水势渐消、迨十月朔、山巅始见、○';
W._Gen8_6='越四旬、挪亚启舟之牖、';
W._Gen8_7='放一鸦出、鸦飞翔还往、以待水涸、';
W._Gen8_8='又放一鸽出、欲视水退与否、';
W._Gen8_9='鸽无止足处、仍返于舟、挪亚以手接入、盖水尚弥漫地面也、';
W._Gen8_10='又待七日、复放鸽出、';
W._Gen8_11='薄暮鸽归、口衔橄榄新叶、挪亚则知水退矣、';
W._Gen8_12='更待七日、放其鸽、不复返、';
W._Gen8_13='适挪亚六百有一岁、正月朔、地上之水尽涸、挪亚遂撤舟盖、见土壤已干、';
W._Gen8_14='二月二十七日、地已燥、○';
W._Gen8_15='上帝谕挪亚曰、';
W._Gen8_16='尔与妻子及媳、可出方舟、';
W._Gen8_17='凡偕尔之生物、即禽鸟、牲畜、昆虫、皆挈之出、使孳生产育、繁衍于地、';
W._Gen8_18='挪亚乃与妻子及媳俱出、';
W._Gen8_19='百兽、昆虫、禽鸟、地上诸动物、各从其类、咸出方舟、○';
W._Gen8_20='挪亚为耶和华筑坛、取各类禽畜之洁者、献燔祭于其上、';
W._Gen8_21='耶和华闻其馨香、意谓人自幼时、衷怀邪慝、嗣后我不缘之诅地、不复殄灭生物、如前所为、';
W._Gen8_22='地存之时、稼穑寒暑、冬夏昼夜、永不间绝、';
