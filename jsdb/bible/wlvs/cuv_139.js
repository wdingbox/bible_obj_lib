W._2Co1_1='由上帝旨、为基督耶稣使徒保罗、及兄弟提摩太、书达哥林多上帝会、与遍亚该亚诸圣徒、';
W._2Co1_2='愿恩惠平康、由我父上帝、与主耶稣基督归尔、○';
W._2Co1_3='祝颂上帝、我主耶稣基督之父、即怜悯之父、赐诸慰之上帝、';
W._2Co1_4='彼慰我于诸难中、致我能以其慰我者、慰诸难中之人、';
W._2Co1_5='盖如基督之苦、曾溢于我、我之慰亦由基督而溢也、';
W._2Co1_6='我或受难、乃为尔之慰与救、我或受慰、亦为尔之慰、致能恒忍尔我同受之苦、';
W._2Co1_7='我所望于尔者坚矣、知尔既同受苦、亦同受慰、';
W._2Co1_8='兄弟乎、我欲尔知、我在亚西亚遭难、见压特甚、势不克胜、至绝生望、';
W._2Co1_9='自拟必死、致不自恃、惟恃起死者之上帝、';
W._2Co1_10='昔拯我于危亡、今亦拯我、且望其复拯我焉、';
W._2Co1_11='尔曹亦以祈祷助我、致为我由多人得恩、因而感谢者亦多矣、○';
W._2Co1_12='夫我侪所以夸者、乃良心为证、即以上帝所赋之圣与诚、为人于世、非恃形躯之智、惟恃上帝之恩、于尔曹为尤甚、';
W._2Co1_13='我之所书无他、乃尔所读所识者、冀尔至终识之、';
W._2Co1_14='如尔中固有识我者、以我为荣、犹我于我主耶稣临格之日、以尔为荣焉、○';
W._2Co1_15='我既信此、夙欲就尔、俾复获益、';
W._2Co1_16='且由尔适马其顿、复自马其顿就尔、得尔送行、往于犹太、';
W._2Co1_17='我有斯意、岂轻躁乎、我之所拟、岂徇情而有是是非非乎、';
W._2Co1_18='上帝乃诚信、我所语尔者、非或是或非也、';
W._2Co1_19='我与西拉提摩太、在尔中所宣上帝子耶稣基督、亦非或是或非、在彼惟是而已、';
W._2Co1_20='盖上帝所许者、在彼皆是、故亦皆诚、俾上帝由我侪而得荣、';
W._2Co1_21='今坚立尔我于基督中、且以膏膏我者、上帝也、';
W._2Co1_22='又以印印我、赐圣神为质于我衷、○';
W._2Co1_23='我吁上帝以我心作证、我不适哥林多者、宽容尔也、';
W._2Co1_24='此非制尔信、乃助尔乐、盖尔以信而立矣、';
W._2Co2_1='我意已决、不复以忧就尔、';
W._2Co2_2='我若令尔忧、则我所令忧者而外、孰令我乐乎、';
W._2Co2_3='昔特书此、恐我来时、当使我乐者、反令我忧、盖我深信尔众以我之乐为乐也、';
W._2Co2_4='昔我哀痛迫切、不胜涕泣、以书遗尔、非令尔忧、乃使尔知我爱尔甚也、○';
W._2Co2_5='傥有使之忧者、非第使我忧、亦略使尔众忧、曰略者、不欲深责之也、';
W._2Co2_6='若人受罚于众、已足矣、';
W._2Co2_7='尔宁赦之、慰之、免彼殷忧、而至沈溺、';
W._2Co2_8='故劝尔曹、当显其爱于彼焉、';
W._2Co2_9='为此我曾遗书、欲知尔曹凡事承顺之征、';
W._2Co2_10='尔所赦者、我亦赦之、我若有所赦、乃缘尔于基督前赦之、';
W._2Co2_11='免撒但取便于我、盖其诡谋、我侪非不知也、○';
W._2Co2_12='我为基督福音、至特罗亚、由主为辟厥门、';
W._2Co2_13='因不遇兄弟提多、我心弗安、遂别其人、往马其顿、';
W._2Co2_14='感谢上帝、常于基督中导我而奏凯、且由我随在显扬识彼之臭味、';
W._2Co2_15='盖于上帝前、我在得救者及沦亡者中、为基督之馨香、';
W._2Co2_16='于此为由死致死之臭味、于彼为由生致生之臭味、孰堪任此乎、';
W._2Co2_17='我非似彼多人混上帝道、乃诚意由上帝、在上帝前基督中而言也、';
W._2Co3_1='我岂复自荐乎、岂如他人需荐书与尔、抑取于尔乎、';
W._2Co3_2='尔即我书、铭于吾心、众所知而读者、';
W._2Co3_3='显为基督之书、由我著作、非书以墨、乃以维生上帝之神、非于石版、乃于心版、';
W._2Co3_4='我侪由基督、对越上帝而具此信、';
W._2Co3_5='非言自能有所揆度、我之能由上帝而已、';
W._2Co3_6='使我克供新约之役、非恃文、乃恃灵、盖文致死、灵致生也、';
W._2Co3_7='夫致死之役、文镌诸石、尚有其荣、因摩西之荣、以色列人不能注视其面、此荣乃暂耳、';
W._2Co3_8='况属灵之役、其荣不更甚哉、';
W._2Co3_9='若定罪之役为荣、则致义之役益荣矣、';
W._2Co3_10='昔为荣者不足荣、因有超越之荣故也、';
W._2Co3_11='盖暂存者若荣、则永存者更荣矣、○';
W._2Co3_12='我有此望、故侃侃而言、';
W._2Co3_13='非如摩西蒙帕于面、使以色列人不得直视暂存者之终、';
W._2Co3_14='惟其心顽、迄今读旧约时、斯帕犹存、夫此帕因基督而废矣、';
W._2Co3_15='越至于今读摩西书、帕蒙厥心、';
W._2Co3_16='迨其归主、帕则去矣、';
W._2Co3_17='夫主即神也、主神所在、乃得自由、';
W._2Co3_18='我侪露面、得见主荣、如于镜中反照、则皆化为主像、由荣致荣、如出乎主、即圣神也、';
W._2Co4_1='故我侪既蒙矜恤、而受此役、则不馁、';
W._2Co4_2='弃愧耻之隐事、不行诡谲、不混上帝道、惟表彰真理、在上帝前质己于众衷、';
W._2Co4_3='傥我福音有蔽、惟蔽于沦亡者、';
W._2Co4_4='斯世之灵、盲彼不信者之心、使基督有荣之福音、光不之照、夫基督、上帝像也、';
W._2Co4_5='我侪所宣非己、乃基督耶稣为主、己则缘耶稣为尔仆耳、';
W._2Co4_6='盖命光由暗而照之上帝、已照我心、俾知上帝荣耀之光、即显于耶稣基督之面者也、○';
W._2Co4_7='我侪有此宝、置于土器、致莫大之能、非由我、乃由上帝、';
W._2Co4_8='我侪随在遇难、而不厄穷、颠连而不失望、';
W._2Co4_9='窘逐而不遗、倾仆而不毙、';
W._2Co4_10='身常任耶稣之死、致耶稣之生、亦显于我身、';
W._2Co4_11='盖我之生也、恒为耶稣冒死、俾耶稣之生、于我必死之体而显、';
W._2Co4_12='是则死在于我、生在于尔也、';
W._2Co4_13='如经云、我信故言、我侪既有此信、亦因信而言也、';
W._2Co4_14='盖知起耶稣者、亦必偕耶稣起我侪、引尔我谒见之、';
W._2Co4_15='万事皆为尔曹、致恩因众而增、祝谢弥盛、以荣上帝、○';
W._2Co4_16='故我不馁、外体虽坏、而内心日新、';
W._2Co4_17='盖我暂而且微之苦、适成我侪隆重悠久之荣、';
W._2Co4_18='以我侪非顾所见之事、乃不见之事、盖所见者暂、不见者久也、';
W._2Co5_1='我知在地之幕若坏、则有由于上帝之室、非手所造、悠久于天、';
W._2Co5_2='我处此则叹息、深慕自天之室以被体、';
W._2Co5_3='傥得被之、不至裸裎矣、';
W._2Co5_4='我尚处此幕、负重而叹息、非欲脱此、乃欲衣彼、致属死者见灭于生耳、';
W._2Co5_5='备我得此者上帝也、且赐圣神为质、';
W._2Co5_6='是故我常坦然、知居于身、则离乎主、';
W._2Co5_7='盖我由信而行、非凭目睹、';
W._2Co5_8='是以坦然、宁愿离身与主偕居、';
W._2Co5_9='故或居或离、惟务为主悦纳、';
W._2Co5_10='盖我众必显于基督座前、各依身之所行、或善或恶而受报、○';
W._2Co5_11='我知主之可畏而劝人、我已显于上帝、亦望显于尔心、';
W._2Co5_12='我不复自荐、第以因我而夸之故予尔、使可应对夸外貌不夸内心之人、';
W._2Co5_13='我若狂、乃为上帝、若自制、则为尔曹、';
W._2Co5_14='盖基督之爱策我矣、窃思一人为众死、则众已死、';
W._2Co5_15='且其为众死、使生者不仍为己而生、乃为代之死而起者生也、';
W._2Co5_16='今而后我侪不以貌识人、虽曾以貌识基督、今不复如此识之、';
W._2Co5_17='是以在基督中者、乃为新造之人、旧事已逝、诸事更新矣、';
W._2Co5_18='万事本乎上帝、藉基督使我与之复和、且以复和之职授我侪、';
W._2Co5_19='即上帝于基督中、令世人与己复和、不以其咎归之、而以斯道付我焉、○';
W._2Co5_20='是以我为基督使、犹上帝托我劝尔、我代基督求尔与上帝复和、';
W._2Co5_21='彼无罪者、上帝使之代我而为罪、俾我由彼成上帝之义焉、';
W._2Co6_1='我侪与主同劳者、劝尔勿徒受上帝恩、';
W._2Co6_2='盖曰、我于见纳之时听尔、于拯救之日佑尔、今乃见纳之时、拯救之日矣、';
W._2Co6_3='我概不碍人、免我职受谤、';
W._2Co6_4='惟于诸事、自荐为上帝役、有若恒忍、患难、空乏、厄穷、';
W._2Co6_5='受杖、系狱、遭乱、勤劳、不寝、不食、';
W._2Co6_6='廉洁、知识、宽恕、仁慈、圣神之感、无伪之爱、';
W._2Co6_7='真诚之道、上帝之能、义之干戈在于左右、';
W._2Co6_8='或荣、或辱、或恶名、或令闻、似伪而真、';
W._2Co6_9='似人不知而见知、似濒死而实生、似受谴而弗亡、';
W._2Co6_10='似忧而常乐、似贫而富众、似无有而无不有、○';
W._2Co6_11='哥林多人欤、我侪向尔、口启而心广矣、';
W._2Co6_12='尔褊狭、非在我、乃在尔心耳、';
W._2Co6_13='我语尔如子、宜广乃心以报我、○';
W._2Co6_14='勿与不信者耦、盖义与不义、何为侣之有、光与暗、何相交之有、';
W._2Co6_15='基督与恶者、何相契之有、信者与不信者、何与之有、';
W._2Co6_16='上帝殿与偶像、何同之有、我侪乃维生上帝殿、如上帝曰、我将居其中、游其间、我为彼之上帝、彼为我民、';
W._2Co6_17='故曰、尔宜出厥中而自别、勿扪不洁、我则纳尔、';
W._2Co6_18='我将为尔父、尔为我子、此全能之主所言也、';
W._2Co7_1='爱友乎、我侪既有此诸许、当洁己、尽去身心之污、畏上帝而成圣、○';
W._2Co7_2='宜容纳我、我未尝枉人、未尝陷人、未尝欺人、';
W._2Co7_3='我言此、非罪尔、盖我曾言、尔在我心、死生共之、';
W._2Co7_4='我向尔言、侃侃然也、为尔大有矜夸、且于诸难之中、慰为之满、喜为之溢、○';
W._2Co7_5='我至马其顿时、身无宁处、随在遭难、外有争、内有惧、';
W._2Co7_6='然慰卑微者之上帝、以提多之至慰我矣、';
W._2Co7_7='非第因其至、亦因其所受于尔之慰慰我、即以尔之恋慕忧伤、及为我热衷告我、令我益喜、';
W._2Co7_8='昔我遗书使尔忧、虽曾悔之、今不悔矣、盖知此书令尔忧者暂耳、';
W._2Co7_9='今我喜、非因尔忧、乃因尔由忧而生改悔、盖尔忧乃依上帝旨、致尔无所受损于我侪、';
W._2Co7_10='夫依上帝旨而忧、则生改悔、以致得救、无后悔、惟斯世之忧则致死、';
W._2Co7_11='试观尔依上帝旨而忧、生何如之殷勤、自诉、怨艾、恐惧、恋慕、热衷、谴责、尔于斯事、悉自表为洁矣、';
W._2Co7_12='我虽以书遗尔、非因枉人者、亦非因枉于人者、惟令尔为我之殷勤显于尔中、在上帝前、';
W._2Co7_13='缘此我侪受慰、且于是慰、因提多之喜而益喜、以其心为尔众而畅遂、';
W._2Co7_14='我夸尔于提多者、今无愧矣、我所语尔者悉真、夸尔于彼者亦真、';
W._2Co7_15='彼念尔众顺服、以恐惧战栗接纳之、则恋尔之情尤甚、';
W._2Co7_16='我所喜者、凡事因尔而毅然也、';
W._2Co8_1='兄弟乎、我以上帝所赐马其顿诸会之恩告尔、';
W._2Co8_2='即屡试于难中而甚乐、且极贫而益彰施济之厚、';
W._2Co8_3='我证其乐助、量力而过之、';
W._2Co8_4='恳求我侪、俾其与于供事圣徒之恩、';
W._2Co8_5='不第如我所望、且先献己于主、又遵上帝旨、献己于我侪、';
W._2Co8_6='因此我劝提多、既于尔中肇行此惠、亦当毕之、';
W._2Co8_7='尔于凡事、若信、若言、若知识、若殷勤、以及向我之爱既溢、则于此惠亦宜如是、';
W._2Co8_8='我言此、非命尔、乃藉他人之勤恳、验尔仁爱之实、';
W._2Co8_9='尔知我主耶稣基督之恩、彼原富、为尔而致贫、使尔由其贫而致富、';
W._2Co8_10='我于此事、示以己意、乃尔之益、盖尔不第行之、亦定意倡之、已经年矣、';
W._2Co8_11='今当成之、尔既乐此、则依尔之力以成之、';
W._2Co8_12='盖人而乐为、则见纳、乃依所有、非依所无、';
W._2Co8_13='非欲彼逸而尔艰、';
W._2Co8_14='惟欲其均耳、今尔以有余补彼不足、后彼亦以有余补尔不足、是则均矣、';
W._2Co8_15='经云、多者无余、寡者无乏、○';
W._2Co8_16='惟谢上帝感提多心、俾同有为尔之殷勤、';
W._2Co8_17='彼固受我之劝、且甚恳挚、自愿就尔、';
W._2Co8_18='我侪遣一兄弟偕之、乃于福音见誉诸会者、';
W._2Co8_19='不第此也、亦为诸会所选、与我同行、司理所捐之惠、以彰主荣、且表我侪之愿、';
W._2Co8_20='免人以我司理多赀而咎我、';
W._2Co8_21='盖我务善事、不第于主前、亦于人前、';
W._2Co8_22='又遣一兄弟偕往、我于诸事、屡验其殷勤、今以笃信尔曹、而殷勤愈切、';
W._2Co8_23='夫提多者、我侣也、为尔而同劳、二兄弟者、诸会之使、基督之荣也、';
W._2Co8_24='故尔于诸会前、宜向之以彰尔爱、及我夸尔之证、';
W._2Co9_1='论供事圣徒、毋庸书以遗尔、';
W._2Co9_2='盖我知尔之愿、夸于马其顿人、言亚该亚人备之已经年、且尔之热衷、鼓舞多人矣、';
W._2Co9_3='今我遣兄弟、使尔有备、如我所言、免我为尔之夸归于虚也、';
W._2Co9_4='亦恐马其顿人偕来、见尔未备、致我因此笃信而启羞、尔则无待言矣、';
W._2Co9_5='故拟须请兄弟先诣尔、使尔昔所允之惠、豫为之备、则显由于乐输、非由勉强也、○';
W._2Co9_6='夫少稼少穑、多稼多穑、';
W._2Co9_7='宜各随心志、毋忧毋强、盖上帝爱夫乐施者也、';
W._2Co9_8='上帝能沛诸恩于尔、令尔万事恒足、溢于诸善、';
W._2Co9_9='如经云、彼散财、彼济贫、其义永存、';
W._2Co9_10='主赐种与播者、赐粮与食者、所赐者将倍尔所播之种、增尔行义之实、';
W._2Co9_11='俾尔凡事富有、得以博施、致人由我侪而谢上帝、';
W._2Co9_12='盖此供事之役、不第补圣徒之空乏、且因感谢之多、而得充裕也、';
W._2Co9_13='彼由此役验尔、以尔承顺基督福音、博施于彼、且及于众、归荣上帝、';
W._2Co9_14='亦以上帝在尔中之厚恩、恋慕乎尔、为尔祈祷、';
W._2Co9_15='感谢上帝、以其恩赐、言不能罄也、';
W._2Co10_1='我保罗晤对则卑、暌违则勇者、以基督之温柔和平劝尔、';
W._2Co10_2='有以我为依血气而行者、我决意以勇待之、求尔勿使我于晤对时、以待若人者待尔、';
W._2Co10_3='我虽行于血气、非凭血气而战、';
W._2Co10_4='盖我之战具、非属血气、乃上帝视为有能、破诸坚垒、';
W._2Co10_5='举凡计谋及矜高、阻人识上帝者、我悉败之、虏诸心志、降服基督、';
W._2Co10_6='且已设备、俟尔尽服、将谴责诸悖逆者、';
W._2Co10_7='尔观外貌乎、若有自恃属基督者、其再思之、如彼属基督、我侪亦然、';
W._2Co10_8='主赐我权、乃建尔、非覆尔、我虽过夸、亦无所愧焉、';
W._2Co10_9='我言此、免似以书惊尔、';
W._2Co10_10='或谓我书严厉、晤对时、则身柔言鄙、';
W._2Co10_11='然若人当思、暌违时书言如何、晤对时所行亦若是、';
W._2Co10_12='有自誉者、我不敢与之匹、与之较、其人自相度、自相较、不智也、';
W._2Co10_13='但我侪不逾量而夸、惟依上帝所分我之限量、及乎尔者、';
W._2Co10_14='我非逾乎量如不及尔者然、盖我宣基督福音已及乎尔、';
W._2Co10_15='我不以他人之功逾量而夸、惟望尔信增益、则我于尔中、依我限量而见重、致能昌盛、';
W._2Co10_16='使福音宣于尔地之外、而不以他人限量内已成之事而夸、';
W._2Co10_17='夸者宜以主而夸、';
W._2Co10_18='盖见纳者非自誉、乃主所誉也、';
W._2Co11_1='愿尔姑容我愚、尔诚容我、';
W._2Co11_2='我以上帝之眷恋、眷恋于尔、盖我已聘尔于一夫、如贞女以献于基督也、';
W._2Co11_3='惟恐尔心偏邪、顿失向基督之纯洁、如夏娃为蛇诡诱者然、';
W._2Co11_4='设来者别宣一耶稣、非我所宣者、或尔别受一灵、非昔所受者、或别承一福音、非昔所承者、尔容之可也、';
W._2Co11_5='我自谓不亚于至大使徒、';
W._2Co11_6='我言虽鄙、而智则不然、乃凡事向尔而显之于众、';
W._2Co11_7='我自居卑、致尔高举、传尔以上帝福音而无值、此为罪乎、';
W._2Co11_8='我夺他会之值、以为尔役、';
W._2Co11_9='偕尔时乏于用、未累一人、自马其顿来之兄弟、补我所乏、我凡事自守、不至累尔、终必自守、';
W._2Co11_10='我衷基督之诚、于亚该亚境内、无人阻我此夸也、';
W._2Co11_11='何也、我不尔爱耶、上帝知之焉、';
W._2Co11_12='但我所行者、终必行之、以绝机于寻机者、使其所夸无异于我、';
W._2Co11_13='若辈乃伪使徒、行事诡谲、貌为基督使徒、';
W._2Co11_14='原无足怪、盖撒但亦貌为光明之使、';
W._2Co11_15='其役貌为义役、非大事也、其报必依其所行、○';
W._2Co11_16='我复有言、人勿以我为愚、若然、仍当以愚纳我、俾我稍以自夸、';
W._2Co11_17='此言、非主命也、乃若愚者自信而夸、';
W._2Co11_18='既有多人依形躯而夸、则我亦夸矣、';
W._2Co11_19='尔既为智、于愚者则欣然容之、';
W._2Co11_20='人若仆尔、噬尔、虏尔、侮尔、批尔、尔则容之、';
W._2Co11_21='我言此、乃卑己、如尝懦弱、但人所毅然、我亦毅然、斯言有若愚也、';
W._2Co11_22='彼希伯来人乎、我亦然、彼以色列人乎、我亦然、彼亚伯拉罕之裔乎、我亦然、';
W._2Co11_23='彼基督之役乎、我则逾之、此言若狂、盖我多勤劳、多系狱、数被箠楚、屡濒于死、';
W._2Co11_24='受犹太人鞭者五、每四十减一、';
W._2Co11_25='杖责者三、石击者一、舟坏者三、一日夜在深海、';
W._2Co11_26='屡经跋涉、危于河、危于寇、危于同族、危于异邦、危于邑、危于野、危于海、危于伪兄弟、';
W._2Co11_27='劳而苦、屡废寝、饥而渴、屡绝食、寒而裸、';
W._2Co11_28='此外、更有日集于我者、即为诸会之虑也、';
W._2Co11_29='谁弱而我不弱乎、谁踬而我心不如焚乎、';
W._2Co11_30='我若必夸、则夸我弱、';
W._2Co11_31='永颂之上帝、主耶稣之父、知我不诳、';
W._2Co11_32='在大马色亚哩达王之邑宰、严守其城以捉我、';
W._2Co11_33='我乃自牖、以筐缒垣而脱之、';
W._2Co12_1='我自夸固无益、不得已也、惟言主之显象启示耳、';
W._2Co12_2='我识一人宗基督者、十四年前、见摄至三重天、或于身、或不于身、我不知、上帝知之、';
W._2Co12_3=(null)
W._2Co12_4='又知若人见摄至乐园、闻莫能言之言、人所不宜道者、或于身、或不于身、我不知、上帝知之、';
W._2Co12_5='我为若人夸、不为己夸、惟夸我弱、';
W._2Co12_6='即夸亦不为愚、以我所言者真也、但我自戒、恐人拟我、过其所见所闻于我者、';
W._2Co12_7='且以启示莫大之故、恐我自高过甚、加刺于我身、即撒但之役击我、免我自高过甚也、';
W._2Co12_8='我为此求主者三、使之去我、';
W._2Co12_9='主曰、吾之恩、于尔足矣、吾之能、于弱者而成全之、故我欣然、宁夸我弱、使基督之能庇我也、';
W._2Co12_10='我为基督、以荏弱、凌辱、空乏、窘逐、厄穷为喜、盖我弱时则强焉、○';
W._2Co12_11='我为愚矣、缘尔逼我、盖我当为尔所举、我虽不足数、而不亚于至大使徒、';
W._2Co12_12='我为使徒之证、即以恒忍、行异迹奇事殊能于尔中、';
W._2Co12_13='尔何事不及他会耶、惟我不累尔而已、此不韪、请恕我、○';
W._2Co12_14='今我欲就尔者三、亦不累尔、以我所求者尔也、非尔所有也、盖子不必为亲蓄、乃亲为子焉、';
W._2Co12_15='我为尔灵、欣然委身尽己矣、我愈爱尔、而愈鲜见爱乎、';
W._2Co12_16='或云我虽不累尔、而以诡计取尔、';
W._2Co12_17='夫我遣人就尔、岂因之赚尔乎、';
W._2Co12_18='我劝提多就尔、亦遣一兄弟偕之、提多岂赚尔乎、我侪非同一神、而履一迹乎、○';
W._2Co12_19='尔尚意我向尔自诉、然我在基督中上帝前而言也、爱友乎、所言悉以建尔、';
W._2Co12_20='我恐至时、见尔不副我所望、而尔见我亦不副尔所望、或有争鬬、媢嫉、忿怒、朋党、毁谤、隐刺、妄夸、混乱、';
W._2Co12_21='又恐我再至时、上帝卑我于尔前、我将为彼干罪诸人、未改悔其污秽淫乱邪侈之行者而忧也、';
W._2Co13_1='我将三就尔、证以二三人之口、而所言悉定、';
W._2Co13_2='昔我先言之、今虽暌违、仍先言之、如二次觌面时然、即告彼素干罪者、及其余人、迨我复来、必不恕之、';
W._2Co13_3='盖尔乃求基督由我而言之据、夫基督向尔非弱也、乃于尔衷有能也、';
W._2Co13_4='昔彼因弱被钉十架、然由上帝之能而生、我侪亦与之俱弱、然由上帝向尔之能、必将与之俱生、';
W._2Co13_5='尔宜自审止于信否、亦宜自验、岂不自知耶稣基督在尔衷乎、否则尔为见弃者矣、';
W._2Co13_6='我冀尔知、我侪非见弃者、';
W._2Co13_7='我求上帝、俾尔所行无恶、非欲显我见纳、惟欲尔为善、虽视我如见弃者亦可、';
W._2Co13_8='盖我侪不能拒真理、乃辅真理、';
W._2Co13_9='我弱而尔强、我则喜、所求者尔之完全也、';
W._2Co13_10='我暌违时书此、俾晤对时无事严厉、依主赐我之权以建立、非倾覆也、○';
W._2Co13_11='余则问诸兄弟安、愿尔完全安慰、同心辑和、则仁爱平康之上帝必偕尔、';
W._2Co13_12='宜接吻维圣、互相问安、';
W._2Co13_13='诸圣徒问尔安、';
W._2Co13_14='愿主耶稣基督之恩、上帝之爱、圣神之感通、偕尔众焉、';
