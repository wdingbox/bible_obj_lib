W._Isa38_1='维时、希西家遘疾濒死、亚摩斯子先知以赛亚来见之、曰、耶和华云、尔当处置家事、盖尔必死、不得生存、';
W._Isa38_2='希西家面壁、祷耶和华曰、';
W._Isa38_3='耶和华欤、求尔垂念、我在尔前、行为诚实、心志专一、行尔所悦、遂哭甚哀、';
W._Isa38_4='耶和华谕以赛亚曰、';
W._Isa38_5='往告希西家曰、尔祖大卫之上帝耶和华云、我已闻尔祷、见尔泪、必增尔寿十五年、';
W._Isa38_6='且救尔与此城、脱于亚述王手、扞卫此城、';
W._Isa38_7='耶和华必成所言、有其征焉、';
W._Isa38_8='亚哈斯日晷已进之影、我将使之退十度、于是已进之日、循晷而退十度、○';
W._Isa38_9='犹大王希西家遘疾既愈、乃笔之曰、';
W._Isa38_10='我尝自谓、我日当午、将入阴府之门、绝我余龄、';
W._Isa38_11='又曰、我将于生存之地、不复见耶和华、与幽魂同处、不再见世人、';
W._Isa38_12='我室被撤而迁移、若牧者之帐幕、我卷我生、若织者之卷布、尔必断我于机、旦夕终我之命、';
W._Isa38_13='我静默至旦、尔折我骨若狮、旦夕终我之命、';
W._Isa38_14='我之呢喃、如燕如鹤、我之哀鸣、有若班鸠、瞻望目疲、耶和华欤、我遭愁苦、尔其保余、';
W._Isa38_15='我尚何言、彼语我者、已成之矣、因我中心之苦、必以谦逊度我余年、';
W._Isa38_16='主欤、人之生也在此、我神之存在此、尔其医我、使我得生、';
W._Isa38_17='我遭痛苦、致获平康、尔因爱我魂、出我于沦亡之坑坎、掷我罪于尔后、';
W._Isa38_18='阴府不能颂美尔、死亡不能赞扬尔、入坑坎者、不得望尔之诚实、';
W._Isa38_19='惟生者始颂美尔、如我今日然、尔之诚实、父示于子、';
W._Isa38_20='耶和华将拯救我、故我侪毕生弦歌于耶和华室、○';
W._Isa38_21='以赛亚曾曰、取一无花果饼为膏、置于疮痍必愈、';
W._Isa38_22='希西家曰、我登耶和华室、有何征乎、';
W._Isa39_1='维时、巴比伦王、巴拉但子米罗达巴拉但、闻希西家遘疾而愈、致书馈礼、';
W._Isa39_2='希西家因使者而悦、以其府库之宝物、金银、香品、宝膏、与武库之器械、及所藏之宝物、悉示之、凡宫闱暨全国所有者、无不示之、';
W._Isa39_3='先知以赛亚诣希西家王曰、斯人何言、奚自而来、希西家曰、来自远方、即巴比伦也、';
W._Isa39_4='曰、彼于尔室、所见何物、希西家曰、凡我室中所有、彼悉观之、我之宝藏、无不示之、';
W._Isa39_5='以赛亚曰、宜听万军耶和华之言、';
W._Isa39_6='其日将至、尔室中所有者、与尔列祖至今所积者、必迁至巴比伦、不遗一物、耶和华言之矣、';
W._Isa39_7='尔所生诸子中、必有被虏、在巴比伦王宫为宦竖、';
W._Isa39_8='希西家谓以赛亚曰、尔所传耶和华之言善矣、又曰、盖我尚存之日、必得绥安稳固、';
W._Isa40_1='尔之上帝曰、尔其慰藉、慰藉我民、';
W._Isa40_2='以善言慰耶路撒冷、告以彼之战事已终、其罪已赦、因诸愆尤、倍受责罚于耶和华之手、○';
W._Isa40_3='有声呼云、在于旷野、备耶和华之道、在于荒墟、治我上帝之径、';
W._Isa40_4='诸谷填之、山阜卑之、崎岖平之、坎坷治之、';
W._Isa40_5='耶和华将显其荣、凡有血气者、皆得见之、耶和华口言之矣、';
W._Isa40_6='有声曰、当号呼、曰、我呼云何、曰、凡有血气者如草、其美容如田野之花、';
W._Isa40_7='草枯花凋、盖耶和华以气嘘之、斯民诚如草也、';
W._Isa40_8='草枯花凋、惟我上帝之言永存、○';
W._Isa40_9='以嘉音报于锡安者、其陟高山、以嘉音报于耶路撒冷者、其扬厥声、力扬之、勿畏葸、告犹大诸邑云、观尔上帝、';
W._Isa40_10='主耶和华将莅临、施厥大能、手握重权、加以赏赉、行其报施、';
W._Isa40_11='如牧饲羊、手集羔羊、而抱于怀、徐导哺乳之牝羊、○';
W._Isa40_12='谁掬掌以测海、布指以度天、斗量尘寰、权山衡岳、';
W._Isa40_13='谁度耶和华之心、为其谋士、而训迪之、';
W._Isa40_14='谁与参议、谁为其师、训以智慧、诲以公正之途、导以通达之路、';
W._Isa40_15='其视列国、若器中之滴水、若衡上之微尘、其移岛屿、若徙纤微之物、';
W._Isa40_16='欲献燔祭、利巴嫩林不足以焚、其中百兽不敷厥用、';
W._Isa40_17='在于其前、万国若无、视为空旷虚无、';
W._Isa40_18='如是、尔曹以谁比上帝、以何象像之、';
W._Isa40_19='工铸偶像、金工包之以金、为制银链、';
W._Isa40_20='惟彼贫乏、不能取此以献、则选不朽之木、而觅巧工、俾作雕像、坚立不移、';
W._Isa40_21='尔岂未知、岂未闻之、自元始岂未传尔、自舆地肇基时、尔岂未悟耶、';
W._Isa40_22='上帝坐于寰宇、视民若蟿、布天犹帱、张之若可居之幕、';
W._Isa40_23='使牧伯归乌有、地上之士师为虚浮、';
W._Isa40_24='彼也甫植甫种、其根甫盘于土、上帝吹之、则皆枯槁、旋风飘之、有若草芥、';
W._Isa40_25='圣者曰、尔以谁拟我、使之等我、';
W._Isa40_26='尔其仰观、凡此天象、为谁所造、谁核其数、而导之出、悉呼其名、因有大能大力、无不应命、○';
W._Isa40_27='雅各欤、曷言我之途隐于耶和华、以色列欤、曷言我之冤未见理于我上帝乎、';
W._Isa40_28='尔岂未知、岂未闻乎、永生之上帝耶和华、创造地极者、不倦不疲、其智莫测、';
W._Isa40_29='困惫者赐以力、荏弱者增其能、';
W._Isa40_30='少者必疲倦、壮者必颠踬、';
W._Isa40_31='惟仰赖耶和华者、必补其力、如鹰展翼而上、疾趋弗倦、奔走弗疲、';
W._Isa41_1='岛屿之众、宜缄口于我前、列国之民、当补其力、进而致词、尔我共同辩论、';
W._Isa41_2='谁使一人起于东方、以义召之、至其足下、俾服列国、制列王、使其刃如尘埃、使其弓如草芥、';
W._Isa41_3='其人追敌、于彼足迹未经之途、安然而往、';
W._Isa41_4='谁为之、谁成之、谁自元始命定万代、我耶和华也、始我也、终亦我也、';
W._Isa41_5='岛屿之众、见之而惧、地极之民、无不战栗、咸来会集、';
W._Isa41_6='互相辅助、互相劝勉、曰壮乃心、';
W._Isa41_7='木工勉金工、司锤磨光者、勉击砧者、论焊工曰、焊则善矣、遂钉之以钉、使不动摇、○';
W._Isa41_8='我仆以色列、我所选之雅各、我友亚伯拉罕之裔欤、';
W._Isa41_9='我自地极援尔、自天涯召尔、谓曰、尔乃我仆、我已简尔、未尝遗弃、';
W._Isa41_10='勿畏葸、以我偕尔、勿恇怯、以我为尔上帝、我必巩固尔、辅助尔、以我公义之右手扶持尔、';
W._Isa41_11='憾尔者必蒙羞抱愧、敌尔者必若无物、而就灭亡、';
W._Isa41_12='攻尔者、尔将寻而弗得、鬬尔者、必归乌有、';
W._Isa41_13='我耶和华尔之上帝、必携尔右手、谓尔曰、勿惧、我辅助尔、';
W._Isa41_14='耶和华曰、若蚓之雅各、以色列人欤、勿惧、我必助尔、救赎尔者、乃以色列之圣者也、';
W._Isa41_15='我将使尔为打谷之新器、利而有齿、以打诸山、至成虀粉、使诸岗如秕糠、';
W._Isa41_16='尔必簸之、风必扬之、狂风散之、惟尔因耶和华而乐、为以色列之圣者而夸、';
W._Isa41_17='维被贫乏、求水不得、口渴舌燥、我耶和华必俞允之、以色列之上帝必不弃之、';
W._Isa41_18='我将浚河于童山、出泉于幽谷、使旷野成池沼、旱地为源泉、';
W._Isa41_19='在于旷野、我必植香柏木、皂荚木、冈拈木、橄榄木、在于沙漠、我必植松木、杉木、黄杨木、';
W._Isa41_20='使人见之而知、思之而悟、此乃耶和华之手所为、以色列之圣者所造也、○';
W._Isa41_21='耶和华谓偶像曰、呈尔之状、雅各之君曰、述尔之情、';
W._Isa41_22='陈述将遇之事、或以往事告我、俾我研究而知其终、或以未来之事示我、';
W._Isa41_23='试言未来之事、俾我知尔为神、或降祥、或降殃、令我见而骇异、';
W._Isa41_24='尔乃虚无、所行空旷、择尔者可恶也、○';
W._Isa41_25='我自北方兴起一人、呼吁我名、彼自日出之乡而至、将践牧伯如土、若陶人之躏泥、';
W._Isa41_26='谁自始宣之、俾我知之、谁自昔述之、使我韪之、然无有宣之、无有述之、无有闻尔言者、';
W._Isa41_27='先告于锡安者我也、曰观之观之、我将遣报嘉音者至耶路撒冷、';
W._Isa41_28='我观之、中无一人、亦无谋士、我诘之、无能答一词者、';
W._Isa41_29='彼乃虚无、所行空旷、所铸之偶、有若飘风、等于空气、';
W._Isa42_1='试观我仆、我所扶翼、我所遴选、我心所悦者、我曾以我神赋之、彼将以公义示异邦、';
W._Isa42_2='彼不呼不喧、其声不闻于衢、';
W._Isa42_3='已伤之苇不折、燃余之炷不灭、必凭诚实、以宣公义、';
W._Isa42_4='不困惫、不恇怯、迨立公义于世、岛屿必仰其训、';
W._Isa42_5='耶和华上帝创造诸天、而展布之、铺张大地、及其土产、以生气赋亿兆、以神性畀行于地上之人、';
W._Isa42_6='曰、我耶和华以义召尔、必携尔手而护尔、使尔为与民立约之据、亦为列邦之光、';
W._Isa42_7='启瞽者之目、出囹圄之囚、处幽暗者、出之于狱、';
W._Isa42_8='我为耶和华、此我名也、不以我之荣光畀他神、不以我之声誉付雕像、';
W._Isa42_9='昔所预言、已悉应矣、今复告以新事、事尚未发、即示尔焉、○';
W._Isa42_10='航海之人、海中万物、岛屿与其居民、常讴新歌于耶和华、自地极颂美之、';
W._Isa42_11='旷野及其城邑、基达所居之乡、当扬厥声、西拉居民宜讴歌、自山巅而欢呼、';
W._Isa42_12='归荣于耶和华、宣扬其声誉于岛屿、';
W._Isa42_13='耶和华将出、有若力士、勇气奋扬、有若战士、喑呜叱咤、奋力击敌、';
W._Isa42_14='耶和华曰、我久缄默、寂然自抑、今则号呼、如临产之妇、气急而喘、';
W._Isa42_15='必使山冈荒芜、草木枯槁、江河为洲、池沼尽涸、';
W._Isa42_16='惟彼瞽者、我必携之于不识之途、导之于不识之径、在彼之前、使暗为光、使曲为直、我将行此、而不之弃、';
W._Isa42_17='凡恃雕像、对铸像云、尔为我神、必皆退而愧怍、○';
W._Isa42_18='尔曹聋者宜听、盲者宜视而明、';
W._Isa42_19='谁为瞽、非我仆乎、谁为聋、如我所遣之使乎、谁为瞽如我之同盟、谁为瞽如耶和华之仆乎、';
W._Isa42_20='尔多见而不悟、启耳而不闻、';
W._Isa42_21='耶和华为己之义、喜弘法律、而尊重之、';
W._Isa42_22='惟斯民被掠见夺、皆羁于穴幽于狱、被掠而无人施拯、见夺而无人曰返之、';
W._Isa42_23='尔中谁倾耳听此、嗣后闻而从之、';
W._Isa42_24='谁使雅各被掠、付以色列于盗非耶和华乎、我侪获罪于彼、不行其途、不遵其法、';
W._Isa42_25='故彼倾其烈怒、俾遇剧战、火灼四周、而彼不知、焚及其身、不以为意、';
W._Isa43_1='肇造尔雅各、甄陶尔以色列之耶和华曰、勿惧、我已赎尔、呼尔以名、尔为我有、';
W._Isa43_2='尔涉于水、我必与俱、凭河不至淹没、经火不致焚毁、其焰不爇尔身、';
W._Isa43_3='我乃尔之上帝耶和华、以色列之圣者、尔之救主、以埃及赎尔、以古实西巴代尔、';
W._Isa43_4='我视尔为宝为贵、眷爱尔、故以他人易尔、以列邦代尔生命、';
W._Isa43_5='勿惧、我偕尔、必自东方携尔之裔、自西方集尔之众、';
W._Isa43_6='谓北方曰、当令旋返、谓南方曰、勿行拘留、携我诸子、还自远方、携我诸女、归从地极、';
W._Isa43_7='即以我名而称、我所肇造、以彰我荣、我所甄陶、成就者也、';
W._Isa43_8='有目而蒙、有耳而聩之民、当携之出、';
W._Isa43_9='集列邦、会万民、其中孰能言此、而示我以往事、当携证者、以征其言、使人闻之曰、诚是也、';
W._Isa43_10='耶和华曰、尔曹为我之证、为我所选之仆、俾尔知而信我、深悉我为上帝、在我之先、无他上帝、在我之后、亦无有焉、';
W._Isa43_11='惟我为耶和华、我外无他救主、';
W._Isa43_12='耶和华曰、我既宣告、我亦救援、我亦指示、尔中无有异族之神、故尔为我之证、我乃上帝、';
W._Isa43_13='自兹以往、我为上帝、无能夺于我手、我之所为、谁能阻之、○';
W._Isa43_14='赎尔之耶和华、以色列之圣者云、以尔之故、我将遣人至巴比伦、使逃亡之迦勒底人、乘其喜乐之舟而来、';
W._Isa43_15='我乃耶和华、尔之圣者、肇造以色列、为尔君王、';
W._Isa43_16='耶和华曾辟路于沧海、备途于巨浸、';
W._Isa43_17='使车马军旅勇士咸集、而倾覆之、不能复起、悉皆见灭、如熄余烬、';
W._Isa43_18='耶和华云、已往之事勿忆、畴昔之事勿思、';
W._Isa43_19='我今作有新事、将即出现、尔岂不知之、我必备途于旷野、浚川于荒墟、';
W._Isa43_20='野中百兽、野犬鸵鸟、必皆尊我、因我备水于旷野、浚川于荒墟、以饮我之选民、';
W._Isa43_21='即我为己所肇造者、使之扬我声誉、';
W._Isa43_22='惟尔雅各、不呼吁我、以色列厌我、';
W._Isa43_23='不以尔羊燔而献我、不以祭品尊我、我使尔奉礼物、非累尔也、命尔焚香品、非烦尔也、';
W._Isa43_24='尔不以金购之菖蒲奉我、不以牺牲之脂膏供我、乃以尔诸罪累我、以尔诸愆烦我、';
W._Isa43_25='惟我为己之故、涂抹尔愆、不念尔罪、';
W._Isa43_26='尔其使我追忆、互相辩论、陈尔之事、或可称义、';
W._Isa43_27='尔之始祖干罪、尔之师傅又复逆我、';
W._Isa43_28='故我必辱圣所之长、使雅各受诅、以色列被谤焉、';
W._Isa44_1='我仆雅各、我所选之以色列欤、今其听之、';
W._Isa44_2='肇造尔、自胎甄陶尔、辅助尔之耶和华云、我仆雅各、我所选之耶书仑欤、勿惧、';
W._Isa44_3='盖我必注水于渴者、浚川于燥土、注我神于尔苗裔、降福祉于尔子孙、';
W._Isa44_4='彼将滋生于草中、若溪滨之柳、';
W._Isa44_5='将有人曰、我属耶和华、有以雅各之名自称、有手书归耶和华、自称为以色列、○';
W._Isa44_6='万军之耶和华、赎以色列而为其王者云、始我也、终亦我也、我外别无上帝、';
W._Isa44_7='自我肇造上古之民以来、谁能如我宣布之、预言之、陈述之、至于未来之事、必成之事、任其指示之、';
W._Isa44_8='尔勿畏葸、勿惊惶、我岂非自古宣示尔乎、尔为我证、我外岂有上帝乎、无有磐石、我不知其他也、';
W._Isa44_9='造雕像者、悉为虚妄、其所悦者无益、彼之证者不见不知、必致愧怍、';
W._Isa44_10='谁造神像、或铸无益之偶、';
W._Isa44_11='凡宗之者、咸生愧赧、造之之工、世人而已、任其聚会、屹立于此、必同战栗、而惭恧焉、';
W._Isa44_12='铁工炽炭锻之、以锤治之、竭一臂之力、而制造之、饥而疲乏、渴而困惫、';
W._Isa44_13='木工布绳、画之以笔、治之以铴、正之以规、象人之形、犹人之美、处之于室、';
W._Isa44_14='更伐香柏、亦取橡栎、皆林木之坚者、或植杉木、得雨露之养、';
W._Isa44_15='人取之为薪、用之暖体、燃之烘饼、或以之作神像、而崇拜之、雕偶像、而俯伏于其前、';
W._Isa44_16='半以燃火、半以炙肉、食之果腹、复暖其身、曰、噫、我既温暖、亦既观火、';
W._Isa44_17='尚有余木、用之造神、以为雕像、俯伏拜之、祷曰、尔其救予、盖尔为我神也、';
W._Isa44_18='维彼不知不思、其目障翳不见、其心蒙蔽不明、';
W._Isa44_19='无人想念、无知识、无聪明、不云材木之半、我已焚之以火、烘饼于炭、半以炙肉食之、岂可用其余者、而作可憎之物、俯伏以拜木干乎、';
W._Isa44_20='彼乃食灰、中心昏迷、使之离途、弗能自救、不知自言、我之右手所执、非虚诞乎、○';
W._Isa44_21='雅各以色列欤、其忆斯事、尔乃我仆、我甄陶尔、以为我仆、以色列欤、我不忘尔、';
W._Isa44_22='我抹尔愆、若散密云、我涂尔罪、如消阴雾、尔其归我、盖我赎尔、';
W._Isa44_23='诸天欤、尔其讴歌、耶和华已成之矣、下土欤、尔其大声而呼、群山茂林、及其中之百树欤、尔其发声而歌、缘耶和华已赎雅各、必彰其荣于以色列焉、○';
W._Isa44_24='赎尔之耶和华、自胎甄陶尔者云、我耶和华创造万物、独布诸天、而张大地、斯时偕我者谁耶、';
W._Isa44_25='我使诳者之兆不验、卜筮之辈颠狂、智者却退、其聪慧变为愚拙、';
W._Isa44_26='应我仆之言、成我使之谋、论耶路撒冷曰、必有居民、论犹大众邑曰、必再建造、荒芜之区、我必兴之、';
W._Isa44_27='命深渊竭、其河我则涸之、';
W._Isa44_28='论古列曰、乃为我牧、成我所悦、论耶路撒冷曰、必得建造、论圣殿曰、其基必立、';
