W._Exo12_1='耶和华于埃及谕摩西亚伦曰、';
W._Exo12_2='是月必为尔之正月、而作岁首、';
W._Exo12_3='当告以色列会众曰、是月十日、按其家族、各家必取一羔、';
W._Exo12_4='若其人寡、一羔食不能尽、则与比邻同取、随其人数、各如其量、';
W._Exo12_5='羔宜一岁牡而无疵者、取于绵羊山羊、俱可、';
W._Exo12_6='留至是月十四日夕、以色列会众皆宰羔、';
W._Exo12_7='取血以衅左右橛、及门楣、于食羔之室、';
W._Exo12_8='是夕炙其肉、与无酵饼共苦菜食之、';
W._Exo12_9='勿生食、勿水烹、必炙以火、首足与脏、皆食之、';
W._Exo12_10='无留于明晨、留于明晨者、以火毁之、';
W._Exo12_11='当腰束带、足纳履、手执杖、迅速而食、是为耶和华之逾越节、';
W._Exo12_12='是夜我将巡行埃及、击其长子、与群畜首生者、而罚埃及诸神、我乃耶和华、';
W._Exo12_13='惟汝居室、以血为征、我见之、将逾越尔、击埃及时、不令施剿者临尔、';
W._Exo12_14='当志是日、以为耶和华之节期、历世守之、永为定例、○';
W._Exo12_15='七日间、当食无酵饼、首日必于尔室除酵、自首日至七日、凡食酵者、必绝于以色列、';
W._Exo12_16='首日必集圣会、七日亦集圣会、是二日、勿操作、惟备食而已、';
W._Exo12_17='当守除酵节、盖是日我导尔军旅出埃及、历世守之、永为定例、';
W._Exo12_18='正月十四日夕、至二十一日夕、宜食无酵饼、';
W._Exo12_19='七日间、勿存酵于尔室、无论宾旅土著、若食有酵之物、必绝于以色列会、';
W._Exo12_20='有酵者勿食、凡百居所、当食无酵饼、○';
W._Exo12_21='摩西召以色列长老、谓之曰、随尔家数、取羔宰之、以为逾越节礼、';
W._Exo12_22='束牛膝草、濡盂中血、以衅门楣、与左右橛、至明晨勿出户、';
W._Exo12_23='盖耶和华将巡行、击埃及人、见楣橛衅血、必逾越其门、不令施剿者入室击尔、';
W._Exo12_24='尔与子孙、必守此礼、永为定例、';
W._Exo12_25='至耶和华所许锡尔之地、宜守此礼、';
W._Exo12_26='如尔子孙问曰、行此礼曷故、';
W._Exo12_27='则曰、是乃耶和华逾越之祭礼、当耶和华击埃及时、逾越我第宅、拯救我家属、于是以色列民俯首而拜、';
W._Exo12_28='往遵耶和华所谕摩西亚伦之命而行、○';
W._Exo12_29='中夜、耶和华击埃及地诸长子、自居位之法老、至狱中之俘囚、凡其长子、及群畜首生者、无不陨没、';
W._Exo12_30='法老与其群臣、暨埃及民众、夜间悉起、埃及大有哀号、盖无家无死者、';
W._Exo12_31='法老夜召摩西亚伦曰、尔与以色列族、其起、出离我民、而往崇事耶和华、如尔所言、';
W._Exo12_32='亦携牛羊偕往、如尔所言、更请为我祝嘏、';
W._Exo12_33='埃及人促以色列民、速出其境、曰、我侪皆死人也、';
W._Exo12_34='民取未置酵之湿面、以衣裹抟器、荷之于肩、';
W._Exo12_35='亦从摩西言、索金饰银饰及衣服于埃及人、';
W._Exo12_36='耶和华使民沾恩于埃及人、悉予所索、遂取埃及人之财物、○';
W._Exo12_37='以色列人自兰塞启行、至于疏割、童稚而外、徒行丁男、约六十万、';
W._Exo12_38='亦有杂族之众同行、群畜牛羊甚多、';
W._Exo12_39='民以所携无酵湿面、炊为无酵饼、因其被促出境、不得濡滞、且未备糇粮也、';
W._Exo12_40='以色列人旅于埃及、共历四百三十年、';
W._Exo12_41='四百三十年既竟、是日耶和华之军旅、咸出埃及、';
W._Exo12_42='是夜耶和华导之出埃及、当为耶和华特守之、以色列众当历世守是夜、○';
W._Exo12_43='耶和华谕摩西亚伦曰、逾越节例、外人不可食羔、';
W._Exo12_44='惟以金所购之仆、既受割、则可食、';
W._Exo12_45='宾旅与佣人、不可食、';
W._Exo12_46='食之必在一室、毋携肉于外、不折一骨、';
W._Exo12_47='以色列会众、宜皆守此礼、';
W._Exo12_48='有外人寓于尔中、欲为耶和华守逾越节、必其丁男受割、然后容其进而守之、同于土著、惟未受割者不可食、';
W._Exo12_49='土著与寓于尔中之外人、皆同一例、';
W._Exo12_50='以色列人遂遵耶和华所谕摩西亚伦之命而行、';
W._Exo12_51='是日耶和华导以色列人、联队出埃及、';
W._Exo13_1='耶和华谕摩西曰、';
W._Exo13_2='以色列族中、凡首生者、无论人畜、皆当为我区别为圣、乃属于我、○';
W._Exo13_3='摩西语民曰、是日耶和华以其手力、导尔出埃及、脱于奴隶之室、故当志之、毋食有酵饼、';
W._Exo13_4='是日乃亚笔月、即尔出时、';
W._Exo13_5='迨耶和华导尔入迦南人、赫人、亚摩利人、希未人、耶布斯人之境、即其誓于尔祖、赐尔流乳与蜜之地、当于是月守此礼、';
W._Exo13_6='七日间、当食无酵饼、至七日、乃耶和华之节期、';
W._Exo13_7='斯七日、必食无酵饼、酵饼与酵、毋得见于尔之全境、';
W._Exo13_8='其时当告汝子云、是礼也、乃志出埃及时、耶和华为我所行者、';
W._Exo13_9='当以之为号于手、为记于额、俾耶和华之法律、恒在尔口、盖耶和华施厥大能、导尔出埃及、';
W._Exo13_10='每岁届期、必守此例、○';
W._Exo13_11='迨耶和华依其所誓于尔、及尔祖者、导尔入迦南、锡尔以斯土、';
W._Exo13_12='必以初胎之男子、首生之牡畜、区别归于耶和华、';
W._Exo13_13='首生之驴、必赎以羔、否则折其颈、尔中男子、凡为首生、必皆赎之、';
W._Exo13_14='异日尔子若问尔曰、此何意也、则告之曰、耶和华以其手力、导我出埃及、脱于奴隶之室、';
W._Exo13_15='法老顽梗、不释我往、耶和华将埃及之首生者、或人或畜、尽皆诛戮、故我以首生之牡畜祭之、其初胎之男子、则赎之焉、';
W._Exo13_16='当以之为号于手、为饰于额、盖耶和华以其手力、导我出埃及、○';
W._Exo13_17='法老既释斯民、上帝不导之经非利士之近途、盖曰、恐民遇战、或生悔心、旋归埃及、';
W._Exo13_18='乃导之沿红海、绕野而行、以色列人执兵出埃及、';
W._Exo13_19='昔约瑟使以色列人誓、曰、上帝必眷顾尔、须携我骨偕归、故摩西携之归、';
W._Exo13_20='民自疏割启行、列营于以倘、在野之隅、';
W._Exo13_21='耶和华先之而往、昼在云柱以导之、夜在火柱以烛之、俾其行迈、昼夜俱可、';
W._Exo13_22='昼之云柱、夜之火柱、弗离民前、';
W._Exo14_1='耶和华谕摩西曰、';
W._Exo14_2='命以色列人旋返、在密夺与海间之比哈希录境、巴力洗分前、建营于相近之海滨、';
W._Exo14_3='法老必谓以色列族迷于途、困于野、';
W._Exo14_4='我必使之刚愎厥心、追袭于后、我将获荣于法老、及其军旅、俾埃及人知我为耶和华、以色列人遂如是行、';
W._Exo14_5='或以民遁告埃及王、法老与群臣乃变厥心、曰、奚为释以色列族、俾不服役于我、';
W._Exo14_6='遂备其车、率军偕往、';
W._Exo14_7='并率特简之车六百乘、及通国之车、各有车长、';
W._Exo14_8='耶和华使埃及王法老刚愎厥心、追袭以色列人、以色列人毅然而出、';
W._Exo14_9='埃及人众、法老之车马军旅追之、及于濒海建营之处、近比哈希录、在巴力洗分前、○';
W._Exo14_10='法老相去伊迩、以色列族举目、见埃及人追袭其后、惧甚、呼吁耶和华、';
W._Exo14_11='谓摩西曰、岂以埃及无冢地、而导我出、使亡于野乎、曷待我如是、俾我去埃及耶、';
W._Exo14_12='我在埃及时、岂不曰、任我为埃及人服役、与其死于旷野、宁服役于埃及人、';
W._Exo14_13='摩西曰、毋惧、可立而观耶和华今日为尔所施之拯救、盖是日所见之埃及人、后必不复见也、';
W._Exo14_14='耶和华必代尔战、尔惟默然、○';
W._Exo14_15='耶和华谕摩西曰、胡为吁我、当命以色列人前往、';
W._Exo14_16='尔其举杖、伸手指海、令其中判、以色列民入海履陆、';
W._Exo14_17='我必使埃及人刚愎厥心、追入于海、我将因法老、及其军旅车骑而获荣焉、';
W._Exo14_18='我既获荣于法老、及其车骑、则埃及人始知我为耶和华、';
W._Exo14_19='上帝之使昔行于以色列营前、今移于后、云柱亦离其前、而立于后、';
W._Exo14_20='在埃及以色列二营之间、有云有暗、夕则发光、彼此终夜不相近、○';
W._Exo14_21='摩西伸手指海、耶和华令东风大作、海水一夜退流、海遂为陆、水判于中、';
W._Exo14_22='以色列人入海履陆、左右水为壁垒、';
W._Exo14_23='埃及人众、法老之车骑、尽皆追袭其后、而入于海、';
W._Exo14_24='昧爽、耶和华自火云柱中、俯视埃及军旅、乱其行伍、';
W._Exo14_25='脱其车轮、使之难行、埃及人曰、耶和华为以色列族而攻我、我其避之而遁、○';
W._Exo14_26='耶和华谕摩西曰、伸手指海、使水反淹埃及人、及其车骑、';
W._Exo14_27='摩西伸手指海、及旦、水复反如故、埃及人趋而避之、耶和华投之于海、';
W._Exo14_28='法老之军旅车骑、追随以色列族入于海者、海水回流、悉淹没之、靡有孑遗、';
W._Exo14_29='惟以色列人、在海中行陆地、左右水为壁垒、';
W._Exo14_30='是日耶和华拯以色列民、脱于埃及人手、以色列民目睹埃及人之尸于海滨、';
W._Exo14_31='又见耶和华于埃及人所施之大能、遂寅畏耶和华、而笃信之、亦信其仆摩西、';
W._Exo15_1='维时、摩西与以色列民讴歌、颂美耶和华曰、我欲歌颂耶和华、以其显荣获胜、马与骑者、俱投于海、';
W._Exo15_2='耶和华乃我之力、是我所歌、为我之援、我之上帝、我称扬之、我父之上帝、我尊崇之、';
W._Exo15_3='耶和华为战士、其名乃耶和华、';
W._Exo15_4='法老之车、与其军旅、悉投于海、特简之将、胥溺红海、';
W._Exo15_5='波涛覆之、如石沉渊、';
W._Exo15_6='耶和华欤、尔之右手表彰荣力、耶和华欤、尔之右手糜烂寇仇、';
W._Exo15_7='大显威严、倾覆叛逆、爰发烈怒、毁之若蒭、';
W._Exo15_8='鼻嘘水累、浪立如堆、水凝海中、';
W._Exo15_9='敌云、我将追之、且必及之、分其财物、以厌我心、拔我刀剑、手歼厥众、';
W._Exo15_10='尔吹以风、海则淹之、如铅之沉、没于洪水、';
W._Exo15_11='耶和华欤、诸神之中、谁其似汝、既圣且荣、可颂可畏、施行异迹、孰堪比拟、';
W._Exo15_12='尔伸右手、敌为地吞、';
W._Exo15_13='所赎之民、以慈导之、施厥大能、引入圣所、';
W._Exo15_14='列邦闻之而战栗、非利士居民因之而凄怆、';
W._Exo15_15='以东侯伯悚惶、摩押英豪震慑、迦南居民销铄、';
W._Exo15_16='惊骇恐惧、临及其身、耶和华欤、因尔巨臂、彼皆寂然如石、俟尔之民过焉、俟尔所赎之民过焉、';
W._Exo15_17='尔必导之而入、树之于尔恒业之山、即尔耶和华为己所备之居所、尔手所立之圣所、';
W._Exo15_18='耶和华秉权、历世靡暨、○';
W._Exo15_19='法老之马、与其车骑入海、耶和华使水回流淹没之、惟以色列人在海中行陆地、';
W._Exo15_20='亚伦姊女先知米利暗、手执鼗、诸女亦执鼗相从、舞蹈而出、';
W._Exo15_21='米利暗和之曰、尔其歌颂耶和华、以其显荣获胜、马与骑者、俱投于海、○';
W._Exo15_22='摩西引以色列族、离红海而前行、至书珥野历程三日、而不见水、';
W._Exo15_23='至玛拉、水苦不能饮、故其地名曰玛拉、';
W._Exo15_24='民怨摩西曰、我将何饮、';
W._Exo15_25='摩西吁耶和华、耶和华示之以木、遂投诸水中、其水即甘、在彼耶和华立典及律、以试斯民、';
W._Exo15_26='曰、尔若听尔上帝耶和华言、行其所义、循其诫、守其典、则我所加于埃及人之疾、必不加诸尔、我乃耶和华医尔者也、';
W._Exo15_27='民至以琳、在彼有水泉十二、棕树七十、乃近水建营焉、';
W._Exo16_1='以色列人自以琳启行、出埃及后、二月望日、会众至于汛野、在以琳西乃间、';
W._Exo16_2='会众于野、怨摩西亚伦曰、';
W._Exo16_3='愿在埃及、死于耶和华手、尔时坐于肉鼎之侧、食饼而饱、尔导我入此野、是欲以饥杀斯会众也、○';
W._Exo16_4='耶和华谕摩西曰、我必自天雨粮、民宜日出、敛日所需、以试其遵我法律否、';
W._Exo16_5='至于六日、所敛者必备之、其数倍于他日、';
W._Exo16_6='摩西亚伦语以色列人曰、至夕必知导尔出埃及者、乃耶和华、';
W._Exo16_7='诘朝尔将睹耶和华之荣光、盖尔出怨言、耶和华闻之矣、我何人斯、尔乃怨我、';
W._Exo16_8='摩西又曰、迨耶和华夕食尔以肉、朝饱尔以粮、此言始应、盖尔之怨言、耶和华闻之矣、我何人斯、尔非怨我、乃怨耶和华也、';
W._Exo16_9='摩西谓亚伦曰、告以色列会众云、进于耶和华前、盖尔之怨言、彼已闻之、';
W._Exo16_10='亚伦言时、以色列会众瞻望于野、见耶和华之荣光显于云中、';
W._Exo16_11='耶和华谕摩西曰、';
W._Exo16_12='以色列族之怨言、我已闻之、当告之曰、夕必食肉、朝必饱粮、则知我乃尔之上帝耶和华、○';
W._Exo16_13='夕有鹑来、蔽乎营垒、朝有露降、在营四周、';
W._Exo16_14='厥露既晞、野有圆物、细微如霜、';
W._Exo16_15='以色列民见而弗识、相语曰、此何物耶、摩西曰、此耶和华食尔之粮、';
W._Exo16_16='耶和华之命曰、各宜敛取、如其食量、视幕中人数、各得一俄梅尔、';
W._Exo16_17='以色列人遵命而取、或多或寡、';
W._Exo16_18='以量量之、多者无余、寡者无乏、其敛之也、各随其量、';
W._Exo16_19='摩西告民曰、毋留其余、逮于明旦、';
W._Exo16_20='有不从摩西言者、留之明旦、乃生虫而臭恶、摩西怒焉、○';
W._Exo16_21='每晨各如食量而敛之、日暴则消、';
W._Exo16_22='至于六日、敛粮倍之、人得二俄梅尔、诸会长来告摩西、';
W._Exo16_23='摩西曰、耶和华有言曰、翌日安息、乃耶和华之圣日、欲炙者炙、欲煮者煮、食既有余、存于明旦、';
W._Exo16_24='乃遵摩西命、存于明旦、不臭恶、不生虫、';
W._Exo16_25='摩西曰、今日可食此、盖今为耶和华之安息日、在野索之不得、';
W._Exo16_26='六日间、可敛之、惟七日乃安息、必无所有、';
W._Exo16_27='至七日、民有出而敛者、索之不得、';
W._Exo16_28='耶和华谕摩西曰、尔曹不守我诫、不遵我律、将至何时、';
W._Exo16_29='耶和华以安息日赐尔、故于六日、予尔兼日之粮、至七日、各居其地、勿出其所、';
W._Exo16_30='民遂于七日安息焉、○';
W._Exo16_31='以色列族称斯粮曰玛那、状如芫荽子、其色白、味如蜜饼、';
W._Exo16_32='摩西曰、耶和华命以此物一俄梅尔、留于后世、使见我导汝出埃及时、于野所食尔之粮、';
W._Exo16_33='遂语亚伦曰、以壶盛玛那一俄梅尔、置之耶和华前、留于后世、';
W._Exo16_34='亚伦遵耶和华所命摩西者、置于法匮前以存之、';
W._Exo16_35='以色列人食玛那、历四十年、迨至迦南境、人居之处而后已、';
W._Exo16_36='一俄梅尔、乃伊法十分之一、';
W._Exo17_1='以色列会众遵耶和华命、自汛野启行、依程而进、建营于利非订、无水可饮、';
W._Exo17_2='民与摩西争曰、饮我以水、摩西曰、奚与我争、奚试耶和华乎、';
W._Exo17_3='民渴、索水、怨摩西曰、曷导我出埃及、使我与子及畜、燥渴而死、';
W._Exo17_4='摩西吁耶和华曰、斯民几欲以石击我、何以待之、';
W._Exo17_5='耶和华曰、尔执击河之杖、率以色列长老数人、过于民前、';
W._Exo17_6='我于何烈磐上、向尔而立、尔击斯磐、水由之出、使民得饮、摩西遂于以色列长老前行此、';
W._Exo17_7='名其地曰玛撒、亦曰米利巴、因以色列人争于斯、并试耶和华曰、耶和华在我中否也、○';
W._Exo17_8='时、亚玛力族至、与以色列人战于利非订、';
W._Exo17_9='摩西命约书亚曰、为我选人、出与亚玛力战、明日我执上帝杖、立于山巅、';
W._Exo17_10='约书亚遵摩西命、与亚玛力战、摩西亚伦户珥俱陟山巅、';
W._Exo17_11='摩西举手、则以色列胜、垂手、则亚玛力胜、';
W._Exo17_12='摩西手疲、亚伦户珥移石使坐、左右扶持、手乃稳固、至于日入、';
W._Exo17_13='约书亚以刃击仆亚玛力王与其民、';
W._Exo17_14='耶和华谕摩西曰、我将涂亚玛力之志于天下、当笔之于简、诵之于约书亚耳、';
W._Exo17_15='摩西筑坛、名之曰耶和华尼西、';
W._Exo17_16='曰、亚玛力举手攻耶和华之座、故耶和华必与之战、或译耶和华举手而誓必与亚玛力战历世靡暨、';
W._Exo18_1='摩西外戚、米甸祭司叶忒罗、闻上帝为摩西、与上帝之民以色列所为、即耶和华导以色列人出埃及、';
W._Exo18_2='昔摩西遣其妻西坡拉归于父家、今其外戚叶忒罗携之以来、';
W._Exo18_3='及其二子、其一摩西命名革顺、盖曰、我于异邦为旅、';
W._Exo18_4='其一命名以利以谢、盖曰、我父之上帝佑我、拯我脱于法老刃、';
W._Exo18_5='摩西外戚叶忒罗携其妻孥、诣之于野、近上帝山、建营之处、';
W._Exo18_6='遣人告曰、我叶忒罗、尔之外戚、携尔之妻、及其二子、偕来就尔、';
W._Exo18_7='摩西出迓之、伏拜接吻、彼此问安入幕、';
W._Exo18_8='摩西以耶和华缘以色列故、所行于法老与埃及人、并在途所历之艰难、及耶和华之救援、具告其外戚、';
W._Exo18_9='叶忒罗因耶和华施诸恩于以色列、脱之于埃及人手、欣喜不胜、';
W._Exo18_10='曰、当颂美耶和华、彼拯尔曹、脱于埃及人与法老之手、援斯民于埃及人、';
W._Exo18_11='今知耶和华较诸神为大、即于埃及人狂傲之事显之也、';
W._Exo18_12='叶忒罗以燔祭及他祭、献于上帝、亚伦暨以色列长老咸集、与摩西外戚食于上帝前、○';
W._Exo18_13='翌日摩西坐以鞫民、民立于侧、自朝至暮、';
W._Exo18_14='摩西外戚见其所行于民、则曰、汝于斯民何为、尔奚独坐、而民环立、自朝迄暮、';
W._Exo18_15='摩西曰、民就我咨询于上帝耳、';
W._Exo18_16='人与其邻有讼、则至我前、我折中于其间、且以上帝典章法度教之、';
W._Exo18_17='摩西外戚曰、汝所为非宜也、';
W._Exo18_18='此事繁重、尔难独理、如是、则尔与民、必俱惫矣、';
W._Exo18_19='我进一策、其听我言、愿上帝偕尔、汝向上帝、为民代表、而呈其事于上帝、';
W._Exo18_20='教以典章法度、示以必由之道、当为之事、';
W._Exo18_21='于众民中、简其具有才能、寅畏上帝、尚诚实、恶不义之财者、立为千夫长、百夫长、五十夫长、十夫长、以治民、';
W._Exo18_22='使其随时鞫民、事大则呈尔、事小则自鞫、如是、彼与汝共任、而尔事轻矣、';
W._Exo18_23='尔若行是、上帝亦以命尔、则尔可久、民亦安归其所、';
W._Exo18_24='摩西聆其外戚之训、行其所言、';
W._Exo18_25='于以色列众中、简其有才能者、立为民长、即千夫长、百夫长、五十夫长、十夫长、';
W._Exo18_26='随时鞫民、难事则以呈、细故则自鞫、';
W._Exo18_27='摩西任其外戚旋归、遂返故土、';
W._Exo19_1='以色列人出埃及后、由利非订启行、';
W._Exo19_2='越三月、至西乃野、建营山前、';
W._Exo19_3='摩西登山、觐于上帝、耶和华呼之曰、告雅各家、谕以色列族云、';
W._Exo19_4='我所行于埃及人、并负尔、如鹰以翼负雏、俾归于我、尔咸睹之、';
W._Exo19_5='宇内咸属于我、尔果听我言、守我约、则尔于列国中、特为我业、';
W._Exo19_6='亦为祭司之国、成圣之民于我前、其以此言告以色列族、○';
W._Exo19_7='摩西往召民间长老、悉以耶和华所命告之、';
W._Exo19_8='众民佥曰、凡耶和华所谕、我必奉行、摩西乃以民言覆于耶和华、';
W._Exo19_9='耶和华谕摩西曰、我于密云临尔、我与尔言、俾民听闻、而恒久信尔、摩西以民言告耶和华、';
W._Exo19_10='耶和华曰、汝诣于民、使今日明日、洁己濯衣、';
W._Exo19_11='以为三日之备、盖至三日、耶和华必降临西乃山、为众民目击、';
W._Exo19_12='在山四周、为民定界、告之曰、尔其慎之、毋陟于山、毋犯其境、犯之者、杀无赦、';
W._Exo19_13='手勿扪之、必击以石、或射以矢、无论人畜、不存其生、迨鸣角既久、可至山前、';
W._Exo19_14='摩西下山、至于民处、使之自洁、民乃濯衣、';
W._Exo19_15='摩西谓之曰、必为三日之备、勿近妇人、○';
W._Exo19_16='三日黎明、雷电交作、密云蔽山、角鸣甚厉、营中之民、罔不战栗、';
W._Exo19_17='摩西率民出营、以迓上帝、民立山下、';
W._Exo19_18='耶和华于火中降临西乃山、遍山有烟、其烟上腾、有若炉烟、全山大震、';
W._Exo19_19='角鸣愈久、其声愈厉、摩西发言、上帝以声应之、';
W._Exo19_20='耶和华临莅西乃山巅、召摩西陟之、摩西陟焉、';
W._Exo19_21='耶和华谕之曰、尔下戒民、勿越境、以窥耶和华、致多陨没、';
W._Exo19_22='即近耶和华之祭司、亦当自洁、免我突出击之、';
W._Exo19_23='摩西曰、尔曾谕我、在山四周定界、区别为圣、故民不得上之、';
W._Exo19_24='耶和华曰、尔下、同亚伦上、惟祭司庶民、勿越境、上就耶和华、免其突出击之、';
W._Exo19_25='摩西遂下、以此告民、';
W._Exo20_1='上帝垂谕曰、';
W._Exo20_2='我乃尔之上帝耶和华、导尔出埃及、脱于奴隶之室、○';
W._Exo20_3='余而外、勿更有他神、○';
W._Exo20_4='勿雕偶像、勿造上天下地、地下水中、百物之像、';
W._Exo20_5='勿拜跪、勿崇奉、以我耶和华尔之上帝、乃忌邪之上帝、恶我者、讨其罪、自父及子、至三四世、';
W._Exo20_6='爱我守我诫者、锡之慈惠、至千百世、○';
W._Exo20_7='勿妄称尔上帝耶和华之名、盖耶和华必不以妄称者为无罪、○';
W._Exo20_8='当志安息日、守之为圣、';
W._Exo20_9='六日间、宜勤劳、作尔庶务、';
W._Exo20_10='惟七日、乃尔上帝耶和华之安息、是日尔与子女、仆婢牲畜、及寓尔家之远人、皆勿操作、';
W._Exo20_11='盖六日间、耶和华造天地海、暨其中万物、七日休息、故耶和华锡嘏于安息日、别之为圣、○';
W._Exo20_12='当敬尔父母、以致延年于尔上帝耶和华所赐之地、○';
W._Exo20_13='毋杀人、○';
W._Exo20_14='毋行淫、○';
W._Exo20_15='毋攘窃、○';
W._Exo20_16='毋妄证以陷人、○';
W._Exo20_17='毋贪人之第宅、与其妻室、仆婢牛驴、及凡所有、○';
W._Exo20_18='民见雷轰、电闪、角鸣、烟腾于山、则战惧、遥立、';
W._Exo20_19='谓摩西曰、汝与我言、我必听从、上帝勿与我言、恐我死亡、';
W._Exo20_20='摩西曰、勿惧、上帝临格以试尔、俾尔敬畏、免干厥罪、';
W._Exo20_21='民仍遥立、摩西进于上帝所居晦冥之处、○';
W._Exo20_22='耶和华谕摩西曰、告以色列人云、我自天与尔言、尔所睹也、';
W._Exo20_23='勿造神像匹我、勿作金银之像、';
W._Exo20_24='当为我以土筑坛、献牛羊于其上、以为燔祭、及酬恩祭、凡志吾名之所、我必临格、锡嘏于尔、';
W._Exo20_25='如为我以石建坛、勿用雕琢之石、若以器加之、即污厥坛、';
W._Exo20_26='升坛勿历阶、免露下体、';
