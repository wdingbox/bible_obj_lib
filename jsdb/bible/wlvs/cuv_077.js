W._Pro20_1='清酒生侮慢、醇醪致喧哗、因之而摇曳者、是为不智、';
W._Pro20_2='王威如狮吼、撄其怒者戕厥生、';
W._Pro20_3='远争为人之荣、愚人乃务启衅、';
W._Pro20_4='惰者冬时不事耕耘、穑时乞而弗得、';
W._Pro20_5='心藏谋略、有若渊水、惟达者汲之、';
W._Pro20_6='自述其仁者众、忠信之人、谁得遇之、';
W._Pro20_7='义者行正、子孙蒙福、';
W._Pro20_8='王升鞫位、瞠目而视、诸恶消散、';
W._Pro20_9='郭能自谓已清我心、我洁无罪、';
W._Pro20_10='权量不一其制、皆耶和华所恶、';
W._Pro20_11='孩童所为、或清或正、因之而显、';
W._Pro20_12='能闻之耳、能见之目、俱耶和华所造、';
W._Pro20_13='勿贪寝、免致匮乏、当启目、则得饱饫、';
W._Pro20_14='购物之人、每曰恶恶、既去则夸美之、';
W._Pro20_15='黄金既有、珍珠亦多、惟哲言为珍宝、';
W._Pro20_16='为外人作保者、可取其衣、为异族作保者、可质其身、';
W._Pro20_17='欺人得饼、自觉其甘、终则沙充厥口、';
W._Pro20_18='定策每因集议、决战宜有智谋、';
W._Pro20_19='佚游闲谈者、发人阴私、孔张厥口者、勿与交际、';
W._Pro20_20='诅父母者、其灯必灭、幽暗甚深、';
W._Pro20_21='始而骤富、终不为福、';
W._Pro20_22='勿言我必复仇、惟仰望耶和华、彼必救尔、';
W._Pro20_23='异制之石、耶和华所恶、诈伪之衡、乃为不善、';
W._Pro20_24='人之步履、耶和华所定、焉能自识其道、';
W._Pro20_25='遽谓斯物为圣、许愿而后察之、乃自陷于网罗、';
W._Pro20_26='智慧之王簸散恶人、以轮碾之、';
W._Pro20_27='人之灵为耶和华之灯、烛照隐衷、';
W._Pro20_28='仁慈诚实保王身、其位亦因仁慈而坚立、';
W._Pro20_29='能力为少者之荣、皓首为老人之美、';
W._Pro20_30='鞭伤可去罪恶、扑责入人甚深、';
W._Pro21_1='王之心志、在耶和华掌握、如沟洫之水、随意运转之、';
W._Pro21_2='人之所行、自视为正、惟耶和华权衡人心、';
W._Pro21_3='行义秉公、耶和华所悦纳、愈于献祭、';
W._Pro21_4='目高心傲、恶人昌炽、俱为罪戾、';
W._Pro21_5='勤者之思维、足致丰裕、急躁者、乃急贫穷、';
W._Pro21_6='以诡词得财、如追浮气、适以取死、';
W._Pro21_7='恶者不行义、其暴戾必覆之、';
W._Pro21_8='负罪者之路邪曲、清洁者之行正直、';
W._Pro21_9='宁处屋顶之隅、勿与悍妇共居广厦、';
W._Pro21_10='恶者幸人之灾、邻里罔沾其惠、';
W._Pro21_11='侮慢者受刑、则拙人为睿、智慧者受训、则知识愈增、';
W._Pro21_12='恶人之家、义者度之、知其必覆而亡、';
W._Pro21_13='贫者呼吁、塞耳弗闻、则己呼吁、亦莫之听、';
W._Pro21_14='暗中投赠、气愤胥平、馈遗入怀、烈怒以息、';
W._Pro21_15='秉公而行、于义人为喜乐、于恶人为败坏、';
W._Pro21_16='迷失通达之途、必居幽魂之会、';
W._Pro21_17='好宴乐者、必为穷乏、好酒膏者、不致富饶、';
W._Pro21_18='恶者为义者之赎、奸者为正者之代、';
W._Pro21_19='宁处旷野、不与好争烦懑之妇偕居、';
W._Pro21_20='智者之家、藏宝与膏、蠢者吞噬所有、';
W._Pro21_21='追求仁义者、则得生命、公义尊荣、';
W._Pro21_22='智者登勇士之城、败其所恃之势、';
W._Pro21_23='守口舌者、保生免害、';
W._Pro21_24='骄矜者名曰侮慢、惟恃狂傲而妄行、';
W._Pro21_25='惰者手不操作、为其愿欲所杀、';
W._Pro21_26='有人终日贪求、义者施舍不吝、';
W._Pro21_27='恶者之祭为可憎、况以恶意献之乎、';
W._Pro21_28='妄证者必败、据所闻而证之者、其言恒存、';
W._Pro21_29='恶者厚其颜、正人定其行、';
W._Pro21_30='智慧明哲谋略、无有能敌耶和华者、';
W._Pro21_31='备马待战、惟获胜在于耶和华、';
W._Pro22_1='宁求令闻、愈于多财、宁得恩宠、愈于金银、';
W._Pro22_2='贫富错处、悉为耶和华所造、';
W._Pro22_3='精明者见害而隐避、朴拙者前往而遘灾、';
W._Pro22_4='谦逊及寅畏耶和华之报、即富有尊荣与寿考、';
W._Pro22_5='乖戾者之途中、具有荆棘罗网、保其生者必远之、';
W._Pro22_6='以当行之道训童稚、至老必不离之、';
W._Pro22_7='富者握贫人之权、贷者为债主之仆、';
W._Pro22_8='播恶者必敛祸、其怒之势必败、';
W._Pro22_9='善其目者、以食食贫、必获福祉、';
W._Pro22_10='逐侮慢者、则衅端泯焉、争鬬与凌辱息焉、';
W._Pro22_11='好清心者、因其嘉言、王与之友、';
W._Pro22_12='耶和华祐智者、败谲者之言、';
W._Pro22_13='惰者云、外有狮、行于途、必见杀、';
W._Pro22_14='淫妇之口乃深阱、耶和华所恶者、必陷其中、';
W._Pro22_15='孩童之心、包藏愚昧、惩之以杖、则除去之、';
W._Pro22_16='虐贫利己、馈遗富人、俱必匮乏、○';
W._Pro22_17='倾耳以听智者之言、专心于我知识、';
W._Pro22_18='存之于衷、衔之于口、斯为美、';
W._Pro22_19='我今日示尔、俾尔仰赖耶和华、';
W._Pro22_20='谋略知识、我岂未录以遗尔乎、';
W._Pro22_21='使尔确知真理、能以真言复遣尔者、○';
W._Pro22_22='人既贫穷、勿加侵夺、坐于邑门、勿欺困苦、';
W._Pro22_23='盖耶和华必伸其冤、凡夺之者、必夺其命、';
W._Pro22_24='易怒者、勿与交际、暴躁者、勿与相偕、';
W._Pro22_25='恐习其行、自陷网罗、';
W._Pro22_26='勿为人拊掌、勿为债作保、';
W._Pro22_27='胡为使人因尔无偿、夺尔卧榻、';
W._Pro22_28='昔时田界、先祖所定、不可迁移、';
W._Pro22_29='尔不见人勤厥事乎、彼必立于王前、不侍庸人之侧、';
W._Pro23_1='与官长同筵、当注意在尔前者为谁、';
W._Pro23_2='尔若饕餮、宜置刃于尔喉、';
W._Pro23_3='勿贪其珍馐、乃属欺诳、';
W._Pro23_4='勿苦求富饶、勿自恃己智、';
W._Pro23_5='岂可注目虚无、盖货财诚生羽翼、如鹰飞戾天、';
W._Pro23_6='勿食眈眈者之饼、勿贪其珍馐、';
W._Pro23_7='其心若何、为人亦若何、虽曰式食式饮、而心不在尔、';
W._Pro23_8='则尔所食少许、必复哇之、所致美词、归虚费矣、';
W._Pro23_9='勿与蠢人语、彼必蔑尔智言、';
W._Pro23_10='昔时之田界勿徙、孤儿之田亩勿侵、';
W._Pro23_11='盖其赎者有能力、必对尔而伸其冤、';
W._Pro23_12='留心于训诲、侧耳于智言、';
W._Pro23_13='童稚勿缺惩责、以杖扑之、不至死亡、';
W._Pro23_14='当扑之以杖、以救其魂、不入阴府、';
W._Pro23_15='我子、尔心若慧、我心则喜、';
W._Pro23_16='尔口言正、我衷则悦、';
W._Pro23_17='尔心勿妒罪人、惟终日寅畏耶和华、';
W._Pro23_18='必有果报、不绝尔望、';
W._Pro23_19='我子听之、而为智人、导尔心于正路、';
W._Pro23_20='耽酒嗜炙之人、勿与同处、';
W._Pro23_21='沉湎饕餮者、必致贫穷、好寝使人衣敝、';
W._Pro23_22='当听生尔之父、勿轻年迈之母、';
W._Pro23_23='宜购真理、智慧训诲明哲、而勿鬻之、';
W._Pro23_24='义人之父、必甚喜乐、生子而智、因之欢欣、';
W._Pro23_25='当使尔父欢欣、生尔之母喜乐、';
W._Pro23_26='我子、归心于我、注目我道、';
W._Pro23_27='妓女乃深坑、外妇为狭阱、';
W._Pro23_28='伏藏如盗、增奸邪于人间、';
W._Pro23_29='孰咨嗟、孰叹息、孰有争、孰有怨、孰无故受伤、孰二目红赤乎、';
W._Pro23_30='即流连于酒、寻求调和之酒者是也、';
W._Pro23_31='勿视酒之红色、闪烁于杯、下咽畅适、';
W._Pro23_32='终必如蛇之噬、如虺之啮、';
W._Pro23_33='以致尔目见怪异、尔心发乖张、';
W._Pro23_34='如寝于海中、如卧于桅顶、';
W._Pro23_35='乃曰、击我而我无伤、扑我而我不觉、何时而醒、仍复索饮、';
W._Pro24_1='勿妒恶者、勿欲与偕、';
W._Pro24_2='盖彼心习强暴、口言残害、';
W._Pro24_3='家室由智慧建造、因明哲坚立、';
W._Pro24_4='其室充以货财、皆宝贵可悦、由知识而致、';
W._Pro24_5='哲人有力、智者增权、';
W._Pro24_6='战事起、恃智谋、议士多、能获胜、';
W._Pro24_7='智慧极高、蠢者莫及、故在邑门、不启其口、';
W._Pro24_8='谋恶者、必称为奸人、';
W._Pro24_9='愚妄之念皆为罪、侮慢之人众所憎、';
W._Pro24_10='临难而委靡、尔力乃微弱、';
W._Pro24_11='被曳至死地者、尔其援之、将见杀者、勿弗救之、';
W._Pro24_12='尔若曰、此非我所知、而权衡人心者、岂不度之、保佑尔命者、岂不知之、岂不依人所行而报之、';
W._Pro24_13='我子、尔当食蜜、以其美也、食蜂房之滴沥、其味甘也、';
W._Pro24_14='尔心之于智慧、亦当视为若是、如尔得之、必有赏赉、不至绝望、';
W._Pro24_15='恶人欤、勿伏攻义人之家、勿毁其憩所、';
W._Pro24_16='盖义者七蹶而复兴、恶者遇祸而倾覆、';
W._Pro24_17='尔敌颠仆勿欣喜、倾覆勿心欢、';
W._Pro24_18='恐耶和华见之不悦、而迁怒焉、';
W._Pro24_19='勿缘为非者而烦扰、勿于作恶者生嫉妒、';
W._Pro24_20='盖为非者不获赏赉、作恶者其灯必熄、';
W._Pro24_21='我子、宜敬畏耶和华与王、好更张者、勿与之交、';
W._Pro24_22='其灾害之起、必突至、其年寿之绝、孰得知、○';
W._Pro24_23='列于左者、亦系哲言、听讼徇情、乃为不善、';
W._Pro24_24='谓恶者曰、尔乃义人、必为庶民所诅、列邦所恶、';
W._Pro24_25='斥责恶人、必得喜乐、厚福临之、';
W._Pro24_26='应对适宜者、如与人接吻、';
W._Pro24_27='经营于外、操作于田、然后建室、';
W._Pro24_28='勿无故作证以陷邻、勿启口以欺人、';
W._Pro24_29='勿谓人若何待我、我亦若何待人、必如其所行而报之、';
W._Pro24_30='怠惰者之田、无知者之葡萄园、我过之焉、';
W._Pro24_31='荆棘满地、蒺藜蔓延、石垣倾圮、';
W._Pro24_32='我见之而深思、我观之而得训、';
W._Pro24_33='再寝片时、又睡片时、叉手偃卧片时、';
W._Pro24_34='则尔贫穷之来如盗贼、匮乏之至如兵士、';
W._Pro25_1='此亦所罗门之箴言、犹大王希西家之臣所录者、';
W._Pro25_2='秘密其事、乃上帝之荣、鉴察其事、乃君王之荣、';
W._Pro25_3='天高地厚、王心莫测、';
W._Pro25_4='去银之滓、则锻链者可以制器、';
W._Pro25_5='去王前之恶人、其位乃以义而立、';
W._Pro25_6='勿自夸于王前、勿立于大人之位、';
W._Pro25_7='宁有人曰、请尔上升、勿于所觐之君前、令尔下退、';
W._Pro25_8='勿遽出与人争、免致终受其辱、罔知所措、';
W._Pro25_9='与邻争讼、当与其人辩之、勿泄人之秘事、';
W._Pro25_10='恐听者詈尔、遗臭难脱、';
W._Pro25_11='言语适宜、如金果在于银网、';
W._Pro25_12='智者斥责、于顺受之耳、如金制耳环、与精金物饰、';
W._Pro25_13='忠诚之使、俾遣之者心神清爽、如穑时雨雪之凉、';
W._Pro25_14='妄诩馈遗、如有风云而无雨、';
W._Pro25_15='恒忍可以劝君、柔舌能以折骨、';
W._Pro25_16='尔得蜜乎、当如量而食、恐过饱而哇之、';
W._Pro25_17='尔足勿数入邻家、恐其厌尔恶尔、';
W._Pro25_18='妄证以陷邻者、乃槌、乃刃、乃利矢、';
W._Pro25_19='遭难而恃不忠之人、如特破折之齿、错节之足、';
W._Pro25_20='向忧心者讴歌、如寒时解衣、咸上倾醋、';
W._Pro25_21='敌饥则食以饼、渴则饮以水、';
W._Pro25_22='是乃以爇炭积厥首、耶和华必赏赉尔、';
W._Pro25_23='北风致阴雨、谗古致怒容、';
W._Pro25_24='宁处屋顶之隅、勿与悍妇共居广厦、';
W._Pro25_25='嘉音来自远方、如冷水于渴者、';
W._Pro25_26='义人为恶人而却退、如泉浑井浊、';
W._Pro25_27='多食蜜乃非善、自求荣乃可憎、';
W._Pro25_28='人不制心、如城毁而无垣、';
W._Pro26_1='蠢者得荣非宜、如夏时雨雪、如穑时下雨、';
W._Pro26_2='无故之诅、如雀之翔、如燕之飞、靡所栖止、';
W._Pro26_3='鞭为马、勒为驴、杖为蠢人之背、';
W._Pro26_4='应对蠢人、勿循其蠢、恐尔同乎其人、';
W._Pro26_5='应对蠢人、当循其蠢、免彼自视为智、';
W._Pro26_6='以蠢者传言、乃自断其足、必受损伤、';
W._Pro26_7='箴言在蠢者之口、如跛者之足、虚悬而无用、';
W._Pro26_8='尊荣加于愚者、如以宝玉置于砾石、';
W._Pro26_9='箴言在蠢者之口、如荆棘在醉人之手、';
W._Pro26_10='以愚者与路人为佣、如射者发矢伤众、';
W._Pro26_11='蠢者复行其愚、如犬反食其所吐、';
W._Pro26_12='尔见自视为智者乎、蠢者之望、较彼犹大、';
W._Pro26_13='惰者云、途中有狮、衢中有狮、';
W._Pro26_14='惰者辗转于床、如门在枢、';
W._Pro26_15='惰者染指于盂、反之于口、犹以为劳、';
W._Pro26_16='惰者自视为智、愈于善应对者七人、';
W._Pro26_17='行路而预不干己之争、如执犬耳、';
W._Pro26_18='癫者掷炬、发矢行杀、';
W._Pro26_19='人欺邻里、自谓戏玩者、亦如之、';
W._Pro26_20='绝薪则火灭、无谗则争息、';
W._Pro26_21='好竞者之构争、如加炭于焰、如加薪于火、';
W._Pro26_22='谗毁者、言如甘旨、入人甚深、';
W._Pro26_23='口温而心恶、犹以银滓包瓦器、';
W._Pro26_24='怀憾之人、口务文饰、心藏诡谲、';
W._Pro26_25='其言虽甘、尔勿信之、盖其心藏可恶之端有七、';
W._Pro26_26='其憾恨虽盖以诡谲、其邪慝必显于会中、';
W._Pro26_27='掘阱者必自陷、转石者反自伤、';
W._Pro26_28='舌谎者恶其所伤、口谀者败坏是行、';
W._Pro27_1='勿为明日自夸、以尔不知一日出何事也、';
W._Pro27_2='任他人揄扬尔、勿用己口、由外人称赞尔、勿用己唇、';
W._Pro27_3='石重沙沉、愚人之怒、殆有甚焉、';
W._Pro27_4='怒乃残忍、忿为狂澜、至于嫉妒、郭能当之、';
W._Pro27_5='明责愈于隐爱、';
W._Pro27_6='友朋加伤、乃由忠信、仇敌接吻、则显频烦、';
W._Pro27_7='人而饱饫、蜂蜜亦厌、人而饥饿、荼苦亦甘、';
W._Pro27_8='人离家而远游、如鸟离巢而飞翔、';
W._Pro27_9='膏与香悦人心、至契之规劝、其甘亦如是、';
W._Pro27_10='己友与父交、不可遗弃、遭难之时、勿诣昆弟之室、相近之邻里、胜于相远之兄弟、';
W._Pro27_11='我子、当有明智、以悦我心、俾我可答訾我之人、';
W._Pro27_12='精明者见害而隐避、朴拙者前往而遘灾、';
W._Pro27_13='为外人作保者、可取其衣、为外妇作保者、可质其身、';
W._Pro27_14='夙兴而大声祝其友、人则以为诅之、';
W._Pro27_15='大雨之日、水滴不已、悍妇如之、';
W._Pro27_16='御之者乃御风、如以右手执油、';
W._Pro27_17='友朋相磨、如以铁砺铁、';
W._Pro27_18='守无花果树者、必食其实、顾主人者、必得其荣、';
W._Pro27_19='人心相对、如鉴于水、其面维肖、';
W._Pro27_20='阴府死域、永无满足、世人之目、亦无满足、';
W._Pro27_21='鼎以链银、炉以炼金、称赞以链人、';
W._Pro27_22='愚人与谷、以杵并捣于臼、亦不能去其愚、○';
W._Pro27_23='尔当详察羊群、留意牛群、';
W._Pro27_24='盖货财不永存、冠冕岂世袭乎、';
W._Pro27_25='枯草既芟、嫩草复发、山间菜蔬、亦已收敛、';
W._Pro27_26='羔羊之毛、以制尔衣、山羊之值、以购田亩、';
W._Pro27_27='并得山羊之乳、足供尔与眷属所食、婢女所需、';
W._Pro28_1='恶者无人追袭而逃、义者猛勇若狮、';
W._Pro28_2='国有罪恶、则主迭更、人有明哲、则邦恒存、';
W._Pro28_3='贫者虐贫、如暴雨冲没谷食、';
W._Pro28_4='弃法者誉恶人、守法者与之争、';
W._Pro28_5='恶人不明公义、寻求耶和华者、无所不明、';
W._Pro28_6='贫而正行、胜于富而乖戾、';
W._Pro28_7='守法律者为智子、侣饕餮者辱其父、';
W._Pro28_8='人取利以增财、乃为恤贫者积蓄之、';
W._Pro28_9='转耳不听法律者、即其祈祷、亦为可憎、';
W._Pro28_10='使正人误入恶途、必自陷于阱、惟彼完人、必承福祉、';
W._Pro28_11='富人自视为智、明哲之贫人洞悉之、';
W._Pro28_12='义人得志、群众夸耀、恶人兴起、庶民隐匿、';
W._Pro28_13='盖己过者、必不亨通、自承而改之者、必蒙矜恤、';
W._Pro28_14='常存敬畏者乃有福、刚愎厥心者必遘祸、';
W._Pro28_15='暴君制贫民、如咆哮之狮、觅食之熊、';
W._Pro28_16='乏识之君、多行暴厉、贪欲是疾、必延年龄、';
W._Pro28_17='负流血之罪者、奔于陷阱、人勿阻之、';
W._Pro28_18='行正直者、必蒙救援、行邪曲者、猝然倾覆、';
W._Pro28_19='力其田者必足食、从虚浮者必极贫、';
W._Pro28_20='忠诚者、其福充裕、急欲获财者、不免受刑、';
W._Pro28_21='瞻徇情面、乃为不善、为片饼而枉法、亦为不善、';
W._Pro28_22='眈眈者急于获财、不知穷乏之将至、';
W._Pro28_23='斥责人者、终得恩宠、较口谀者尤多、';
W._Pro28_24='窃父母之财、自言无罪者、乃与残贼同流、';
W._Pro28_25='心贪者启争端、恃耶相华者得丰裕、';
W._Pro28_26='师心自用者、乃为愚蠢、以智而行者、必得救援、';
W._Pro28_27='济贫者不至匮乏、佯为不见者、多招咒诅、';
W._Pro28_28='恶者兴起、庶民隐匿、恶者败亡、义人增多、';
W._Pro29_1='屡受斥责、仍复强项、败亡必速、无术可治、';
W._Pro29_2='义者秉权、庶民欣喜、恶人操柄、亿兆咨嗟、';
W._Pro29_3='好智者悦父、狎妓者伤财、';
W._Pro29_4='王秉公义、使国坚立、索贿者倾覆之、';
W._Pro29_5='谄谀邻里、乃投网罗、以绊其足、';
W._Pro29_6='恶人犯罪、内伏网罗、惟彼义人、欢呼喜乐、';
W._Pro29_7='贫者构讼、义者察之、恶人乏识、不达其义、';
W._Pro29_8='侮慢者鼓煽城邑、智慧者止息忿怒、';
W._Pro29_9='智愚相争、智者或怒或笑、其争不息、';
W._Pro29_10='嗜杀者憾完人、索正人之命、';
W._Pro29_11='愚者有怒尽吐之、智者有怒抑制之、';
W._Pro29_12='君长若听诳言、臣仆则尽奸邪、';
W._Pro29_13='贫者暴者错处、其目皆为耶和华所烛照、';
W._Pro29_14='王以诚鞫贫民、其国位必永立、';
W._Pro29_15='杖责兼施益子智、放纵之子贻母羞、';
W._Pro29_16='恶者增不法亦增、义者得见其倾覆、';
W._Pro29_17='惩责尔子、致得绥安、亦悦尔心、';
W._Pro29_18='若无启示、则民放恣、惟守律者有福、';
W._Pro29_19='以言责仆无益、彼虽明晰、亦弗听从、';
W._Pro29_20='尔见语言急躁者乎、蠢者之望、较彼犹大、';
W._Pro29_21='人育奴仆自幼娇之、终则成为其子、';
W._Pro29_22='易怒者启争端、暴怒者多干罪、';
W._Pro29_23='人高傲必致卑下、心谦逊必得尊荣、';
W._Pro29_24='与盗为侣、乃恶己命、闻令发誓、默然无言、';
W._Pro29_25='畏人必陷罗网、惟恃耶和华者、必得安居、';
W._Pro29_26='求王恩者多、定人之谳、由于耶和华、';
W._Pro29_27='不公者为义人所恶、行正者为恶人所疾、';
W._Pro30_1='玛撒人雅基子亚古珥之真言、传于以铁及乌甲曰、';
W._Pro30_2='我蠢于众、无世人之明哲、';
W._Pro30_3='未学智慧、未知唯一之圣者、';
W._Pro30_4='谁升天又降、谁聚风在握、谁包水在衣、谁奠地之四极、其人何名、其子何名、尔知之乎、○';
W._Pro30_5='上帝之言皆纯、凡托庇于彼者、必为其盾、';
W._Pro30_6='其言尔勿增益、恐受斥责、以显尔妄、○';
W._Pro30_7='我所求者有二、于我未死之先、其勿辞焉、';
W._Pro30_8='使虚伪欺诳远我、贫与富皆勿畀我、惟以所需之食食我、';
W._Pro30_9='恐我饱饫、而不识尔、谓耶和华为谁、或贫乏而行窃、亵渎我上帝之名、○';
W._Pro30_10='勿对主谤仆、恐彼诅尔、尔为有罪、';
W._Pro30_11='有人诅其父、不祝其母、';
W._Pro30_12='有人自视为洁、而实未涤其污、';
W._Pro30_13='有人仰其目、高其睫、';
W._Pro30_14='有人牙如剑、齿如刀、欲尽噬世上之困苦者、及人间之穷乏者、○';
W._Pro30_15='水蛭有二女、每呼曰予予、永无餍者有三、谓不足者有四、';
W._Pro30_16='即阴府之所、不妊之胎、渗水未足之地、燃烧不止之火、○';
W._Pro30_17='侮慢其父、藐视背逆其母者、其目必为谷鸦所啄、鹰雏所噬、○';
W._Pro30_18='奇妙之事、我所莫测者有三、我所未知者有四、';
W._Pro30_19='即鹰飞于天、蛇行于磐、舟行于海、男女交合之道、';
W._Pro30_20='淫妇之行亦然、食毕拭口、则曰我未行恶、○';
W._Pro30_21='震动寰宇者有三、寰宇不能堪者有四、';
W._Pro30_22='即奴隶为王、愚者饱食、';
W._Pro30_23='丑女适人、婢继主母、';
W._Pro30_24='在地有四物、虽微而甚慧、';
W._Pro30_25='即蚁族无力、夏时备食、';
W._Pro30_26='沙番弱物、营窟于磐、';
W._Pro30_27='蝗虫无王、分队而出、';
W._Pro30_28='守宫行以掌、居处于王宫、○';
W._Pro30_29='行而有仪者有三、动而有威者有四、';
W._Pro30_30='即狮为百兽长、无所回避、';
W._Pro30_31='猎犬、牡山羊、无敌之王、○';
W._Pro30_32='尔若自高而妄为、或怀恶念、当以手掩口、';
W._Pro30_33='摇乳则成酪、扭鼻则出血、动怒则致争、';
W._Pro31_1='玛撒王利慕伊勒之真言、其母所训者、';
W._Pro31_2='曰、我子欤、我胎所产、我许愿而得之子欤、我何言乎、';
W._Pro31_3='勿耗精力于妇女、勿费经营于害王躬者、';
W._Pro31_4='利慕伊勒欤、王饮清酒、牧伯问醇醪之所在、皆非所宜、';
W._Pro31_5='恐饮酒忘法、枉断困苦者之狱、';
W._Pro31_6='当以醇醪饮濒死者、以清酒饮苦心者、';
W._Pro31_7='纵彼饮之、使忘其贫、不忆其苦、';
W._Pro31_8='当为喑哑者启口、为孤独者伸冤、';
W._Pro31_9='启口秉公判断、为贫苦者辨屈、○';
W._Pro31_10='孰得贤妇、价愈珍珍、';
W._Pro31_11='其夫恃之、得利无匮、';
W._Pro31_12='终妇之身、有益无损、';
W._Pro31_13='求绒与枲、乐于操作、';
W._Pro31_14='譬彼商舟、远运食物、';
W._Pro31_15='未明而起、供食家人、颁工婢女、';
W._Pro31_16='度田亩而购之、以手所获、植葡萄园、';
W._Pro31_17='以力束腰、而健其臂、';
W._Pro31_18='知贸易之获利、其灯终夜不熄、';
W._Pro31_19='手执绩轴、掌持纺具、';
W._Pro31_20='舒手以济贫、举手以振困、';
W._Pro31_21='不虑家人遇雪、因其皆衣紫衣、';
W._Pro31_22='自制华毯、服枲与绛、';
W._Pro31_23='其夫与邑中长老、同坐邑门、为众所识、';
W._Pro31_24='彼制枲衣而鬻之、售绅于商贾、';
W._Pro31_25='势力威仪为其服、念及将来则喜笑、';
W._Pro31_26='智慧发于口、慈训达于舌、';
W._Pro31_27='勤家政、不素餐、';
W._Pro31_28='其子起而祝之、其夫赞之、';
W._Pro31_29='曰、贤女甚多、惟尔为冠、';
W._Pro31_30='美姿属伪、艳色为虚、惟寅畏耶和华之妇、必得称扬、';
W._Pro31_31='以其操作之果效归之、愿其工作于邑门荣之、';
