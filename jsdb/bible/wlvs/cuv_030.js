W._Jos17_1='玛拿西支派掣签而得其地、玛拿西乃约瑟长子、玛吉乃玛拿西长子、基列之父、素为战士、故得基列、巴珊、';
W._Jos17_2='玛拿西其余子孙、循其室家、掣签得业、其人如左、亚比以谢之裔、希勒之裔、亚斯列之裔、示剑之裔、希弗之裔、示米大之裔、此皆约瑟子玛拿西之丁男、循其室家、';
W._Jos17_3='玛拿西玄孙、玛吉曾孙、基列孙、希弗子西罗非哈、无子有女、名玛拉、挪阿、曷拉、密迦、得撒、';
W._Jos17_4='咸就祭司以利亚撒、及嫩之子约书亚、与诸牧伯、曰、耶和华命摩西、在兄弟中以业给我、约书亚遂遵耶和华命、以业给之、在叔伯中、';
W._Jos17_5='除约但东之基列巴珊外、玛拿西族得业十区、';
W._Jos17_6='盖玛拿西之女、得业于其诸子中、基列地乃属玛拿西余子、';
W._Jos17_7='玛拿西族之界、自亚设至示剑相对之密米他、转右至隐他普亚居民之地、';
W._Jos17_8='他普亚地、属玛拿西人、惟近其界之他普亚邑、属以法莲人、';
W._Jos17_9='其界下至加拿溪南、玛拿西境内之邑、有属以法莲者、见十六章九节玛拿西界、沿溪北、极于海、';
W._Jos17_10='溪南属以法莲、溪北属玛拿西、海为其界、北至亚设、东至以萨迦、';
W._Jos17_11='玛拿西在以萨迦亚设境内、得伯善与其乡里、以伯莲与其乡里、多珥与其居民乡里、隐多珥与其居民乡里、他纳与其居民乡里、米吉多与其居民乡里、上乃三冈之邑、';
W._Jos17_12='斯邑之民、玛拿西人不能逐之、迦南人执意居其地、';
W._Jos17_13='迨以色列人强盛、使之服役、不尽逐之、○';
W._Jos17_14='约瑟裔谓约书亚曰、耶和华既锡嘏于我、使为大族、何仅予我一区为业、';
W._Jos17_15='约书亚曰、尔若为大族、以法莲山地狭小、可往比利洗利乏音地、伐木以居、';
W._Jos17_16='约瑟裔曰、此地不足容我、而居伯善与其乡里、及耶斯列谷之迦南人、皆有铁车、';
W._Jos17_17='约书亚谓约瑟家以法莲玛拿西人曰、尔乃大族、且有大力、不可仅有一区、';
W._Jos17_18='山与附近之地、必悉归尔、虽为森林、可伐其木而居、迦南人虽强、而有铁车、尔必逐之、';
W._Jos18_1='斯土既服、以色列会众集于示罗、而立会幕、';
W._Jos18_2='以色列中、尚有七支派、未得其业、';
W._Jos18_3='约书亚谓以色列族曰、尔祖之上帝耶和华予尔之地、尔迟迟不往取之、将至何时乎、';
W._Jos18_4='尔于各支派中、宜简三人、我将遣之周行其地、循所应得之业绘图、归而就我、';
W._Jos18_5='分地为七、犹大族居南境、约瑟家居北境、';
W._Jos18_6='其地绘为七区、以覆于我、我为尔掣签于我上帝耶和华前、';
W._Jos18_7='利未人在尔中无业、因供耶和华祭司之职为其业、迦得流便二支派、玛拿西半支派、已得其业在约但东、即耶和华仆摩西所予者、';
W._Jos18_8='所委绘图之人起而往、约书亚嘱之曰、尔往周行其地、绘图归而就我、我在示罗、为尔掣签于耶和华前、';
W._Jos18_9='其人遂往、周行其地、依其城邑、绘为七区、注之于册、返示罗营、见约书亚、';
W._Jos18_10='约书亚在示罗、为之掣签于耶和华前、以地分与以色列人、循其班列、○';
W._Jos18_11='首掣签、乃便雅悯支派、循其室家得业、其境摄乎犹大约瑟二族之间、';
W._Jos18_12='其北界、自约但上至耶利哥北、转西越乎山地、极于伯亚文野、';
W._Jos18_13='由此而南、至路斯阪、路斯即伯特利、又下至亚他绿亚达、近下伯和仑南之山、';
W._Jos18_14='由此而西转南、自伯和仑南相对之山、至犹大族之邑基列巴力、即基列耶琳、是为西境、';
W._Jos18_15='南界自基列耶琳极处、转西至尼弗多亚泉、';
W._Jos18_16='下至欣嫩子谷相对之麓、在利乏音谷之北、又至欣嫩谷、近耶布斯南、延及隐罗结、';
W._Jos18_17='转北至隐示麦、及基利绿、在亚都冥阪相对之所、下至流便子波罕之石、';
W._Jos18_18='沿亚拉巴之隅、下至亚拉巴、';
W._Jos18_19='又沿伯曷拉北、至盐海之北澳、即约但河南口、是为南界、';
W._Jos18_20='东则约但为界、此乃便雅悯裔之业、依其四界、循其室家、';
W._Jos18_21='便雅悯支派、循其室家、所得之邑、乃耶利哥、伯曷拉、伊麦基悉、';
W._Jos18_22='伯亚拉巴、洗玛脸、伯特利、';
W._Jos18_23='亚文、巴拉、俄弗拉、';
W._Jos18_24='基法阿摩尼、俄弗尼、迦巴、共十二邑、与其乡里、';
W._Jos18_25='基遍、拉玛、比录、';
W._Jos18_26='米斯巴、基非拉、摩撒、';
W._Jos18_27='利坚、伊利毗勒、他拉拉、';
W._Jos18_28='洗拉、以利弗、耶布斯、即耶路撒冷、基比亚、基列、共十四邑、与其乡里、此乃便雅悯裔之业、循其室家、';
W._Jos19_1='次掣签、乃西缅支派、循其室家得业、其境在犹大人业中、';
W._Jos19_2='所得之业、乃别是巴、或名示巴、及摩拉大、';
W._Jos19_3='哈萨书亚、巴拉、以森、';
W._Jos19_4='伊利多拉、比土力、何珥玛、';
W._Jos19_5='洗革拉、伯玛加博、哈萨苏撒、';
W._Jos19_6='伯利巴勿、沙鲁险、共十三邑、与其乡里、';
W._Jos19_7='亚因、利门、以帖、亚珊、共四邑、与其乡里、';
W._Jos19_8='及上诸邑四周乡里、延至巴拉比珥、即南方拉玛、此乃西缅支派之业、循其室家、';
W._Jos19_9='因犹大人之业不可胜用、故西缅人得业、在于其中、○';
W._Jos19_10='三掣签、乃西布伦裔、循其室家得业、其境极于撒立、';
W._Jos19_11='转西、上至玛拉拉、达于大巴设、延及约念相对之溪、';
W._Jos19_12='自撒立转东、向日出之所、至吉斯绿他泊界、延及大比拉、上至雅非亚、';
W._Jos19_13='自此而东、至迦特希弗、及以特加汛、出临门、至尼亚、';
W._Jos19_14='沿此而北、至哈拿顿、极于伊弗他伊勒谷、';
W._Jos19_15='又有加他、拿哈拉、伸仑、以大拉、伯利恒、共十二邑、与其乡里、';
W._Jos19_16='以上诸邑、与其乡里、乃西布伦裔之业、循其室家、○';
W._Jos19_17='四掣签、乃以萨迦裔、循其室家得业、';
W._Jos19_18='其界内、有耶斯列、基苏律、书念、';
W._Jos19_19='哈弗连、示按、亚拿哈拉、';
W._Jos19_20='拉璧、基善、亚别、';
W._Jos19_21='利蔑、隐干宁、隐哈大、伯帕薛、';
W._Jos19_22='延至他泊、沙哈洗玛、伯示麦、极于约但、共十六邑、与其乡里、';
W._Jos19_23='以上诸邑、与其乡里、乃以萨迦支派之业、循其室家、○';
W._Jos19_24='五掣签、乃亚设支派、循其室家得业、';
W._Jos19_25='其界内、有黑甲、哈利、比田、押煞、';
W._Jos19_26='亚拉米勒、亚末、米沙勒、西至迦密及希曷立纳、';
W._Jos19_27='转往日出之所、至伯大衮、及细布伦、转北至伊弗他伊勒谷、及伯以墨、尼业、达于迦步勒之左、';
W._Jos19_28='又至义伯仑、利合、哈们、加拿、及西顿大邑、';
W._Jos19_29='转至拉玛、及推罗坚城、又转至何萨、极于海、在亚革悉境、';
W._Jos19_30='又有乌玛、亚弗、利合、共二十二邑、与其乡里、';
W._Jos19_31='以上诸邑、与其乡里、乃亚设支派之业、循其室家、○';
W._Jos19_32='六掣签、乃拿弗他利裔、循其室家得业、';
W._Jos19_33='其界自希利弗、及撒拿音橡树、亚大米尼吉、雅比聂、至拉共、极于约但、';
W._Jos19_34='转西至亚斯纳他泊、由此而往户割、南至西布伦、西至亚设、东至犹大、在约但滨、日出之所、';
W._Jos19_35='其坚城、乃西丁、侧珥、哈末、拉甲、基尼烈、';
W._Jos19_36='亚大玛、拉玛、夏琐、';
W._Jos19_37='基低斯、以得来、隐夏琐、';
W._Jos19_38='以利稳、密大伊勒、和琏、伯亚纳、伯示麦、共十九邑、与其乡里、';
W._Jos19_39='以上诸邑、与其乡里、乃拿弗他利支派之业、循其室家、○';
W._Jos19_40='七掣签、乃但之支派、循其室家得业、';
W._Jos19_41='其界内、有琐拉、以实陶、伊珥示麦、';
W._Jos19_42='沙拉宾、亚雅仑、伊提拉、';
W._Jos19_43='以伦、亭拿他、以革伦、';
W._Jos19_44='伊利提基、基比顿、巴拉、';
W._Jos19_45='伊胡得、比尼比拉、迦特临门、';
W._Jos19_46='美耶昆、拉昆、与约帕相对之境、';
W._Jos19_47='厥后但人之界开拓、或作厥后但人失其土地往攻利善云云因其往攻利善而取之、击之以刃、据而居之、以祖但之名、名利善曰但、';
W._Jos19_48='以上诸邑、与其乡里、乃但支派之业、循其室家、○';
W._Jos19_49='依界分地既毕、以色列人乃于其中、以地给嫩之子约书亚为业、';
W._Jos19_50='遵耶和华命、以其所求之邑、以法莲山地亭拿西拉与之、遂重建其邑而居焉、';
W._Jos19_51='以上所载、乃祭司以利亚撒、与嫩之子约书亚、及以色列支派族长、在示罗会幕门、耶和华前、掣签所分之业、于是分地之事毕焉、';
W._Jos20_1='耶和华谕约书亚曰、';
W._Jos20_2='告以色列人云、当遵我藉摩西所命尔者、简立逃城、';
W._Jos20_3='俾无心而误杀人者、可遁于彼、为尔逃避复仇之所、';
W._Jos20_4='逃至斯邑者、当立邑门、自诉其事于长老、长老接之入邑、给之以所、使居其中、';
W._Jos20_5='若复仇者追之、勿以杀人者付于其手、盖彼误杀其邻、素无仇恨、';
W._Jos20_6='彼居是邑、迨其受鞫于会众前、俟当时之大祭司卒、乃返所逃出之故邑、而归其家、';
W._Jos20_7='遂简立加利利之基低斯、在拿弗他利山地、示剑、在以法莲山地、基列亚巴、即希伯仑、在犹大山地、';
W._Jos20_8='又于约但滨、耶利哥东、简立流便支派平原、在野之比悉、迦得支派基列之拉末、玛拿西支派巴珊之哥兰、';
W._Jos20_9='斯邑既定、凡以色列人、与其中宾旅、误杀人者、可逃于彼、免死于复仇者之手、迨其受鞫于会众前、';
W._Jos21_1='维时、利未族长就祭司以利亚撒、与嫩之子约书亚、及以色列支派族长、于迦南地示罗、';
W._Jos21_2='谓之曰、耶和华藉摩西命给邑为我居所、给郊以牧牲畜、';
W._Jos21_3='以色列人、遂遵耶和华命、由其业中、以邑与郊给利未人如左、○';
W._Jos21_4='为哥辖室家掣签、利未人中、祭司亚伦之裔、由犹大西缅便雅悯三支派中、得十三邑、';
W._Jos21_5='哥辖他裔、由以法莲及但二支派、与玛拿西半支派室家中、得十邑、';
W._Jos21_6='革顺裔、由以萨迦亚设拿弗他利三支派、与巴珊玛拿西半支派室家中、得十三邑、';
W._Jos21_7='米拉利裔、循其室家、由流便迦得西布伦三支派中、得十二邑、';
W._Jos21_8='以上邑郊、乃以色列人掣签、予利未人、循耶和华藉摩西所命、○';
W._Jos21_9='由犹大西缅二支派中、所予利未人之邑如左、';
W._Jos21_10='利未人哥辖室家、亚伦裔、首掣签而得邑、';
W._Jos21_11='乃亚衲族祖亚巴之邑、即犹大山地之基列亚巴、及其四郊、';
W._Jos21_12='惟邑之田畴乡里、予耶孚尼子迦勒为业、';
W._Jos21_13='予祭司亚伦裔者、乃杀人者之逃城希伯仑与其郊、立拿与其郊、';
W._Jos21_14='雅提珥与其郊、以实提摩与其郊、';
W._Jos21_15='何仑与其郊、底璧与其郊、';
W._Jos21_16='亚因与其郊、淤他与其郊、伯示麦与其郊、由此二支派中、共予九邑、';
W._Jos21_17='又由便雅悯支派中、予以基遍与其郊、迦巴与其郊、';
W._Jos21_18='亚拿突与其郊、亚勒们与其郊、共四邑、';
W._Jos21_19='亚伦裔为祭司者、共得十三邑、与其郊、○';
W._Jos21_20='利未人哥辖他裔之室家、由以法莲支派中、掣签得邑、';
W._Jos21_21='乃杀人者之逃城、即以法莲山地之示剑与其郊、基色与其郊、';
W._Jos21_22='基伯先与其郊、伯和仑与其郊、共四邑、';
W._Jos21_23='由但之支派中、得伊利提基与其郊、基比顿与其郊、';
W._Jos21_24='亚雅仑与其郊、迦特临门与其郊、共四邑、';
W._Jos21_25='由玛拿西半支派中、得他纳与其郊、迦特临门与其郊、共二邑、';
W._Jos21_26='哥辖他裔之室家、共得十邑与其郊、○';
W._Jos21_27='利未室家革顺裔、由玛拿西半支派中、得杀人者之逃城、即巴珊之哥兰与其郊、比施提拉与其郊、共二邑、';
W._Jos21_28='由以萨迦支派中、得基善与其郊、大比拉与其郊、';
W._Jos21_29='耶末与其郊、隐干宁与其郊、共四邑、';
W._Jos21_30='由亚设支派中、得米沙勒与其郊、押顿与其郊、';
W._Jos21_31='黑甲与其郊、利合与其郊、共四邑、';
W._Jos21_32='由拿弗他利支派中、得杀人者之逃城、即加利利之基低斯与其郊、哈末多珥与其郊、加珥坦与其郊、共三邑、';
W._Jos21_33='革顺裔循其室家、共得十三邑与其郊、○';
W._Jos21_34='其余利未人、米拉利裔之室家、由西布伦支派中、得约念与其郊、加珥他与其郊、';
W._Jos21_35='丁拿与其郊、拿哈拉与其郊、共四邑、';
W._Jos21_36='由流便支派中、得比悉与其郊、雅杂与其郊、';
W._Jos21_37='基底莫与其郊、米法押与其郊、共四邑、';
W._Jos21_38='由迦得支派中、得杀人者之逃城、即基列之拉末与其郊、玛哈念与其郊、';
W._Jos21_39='希实本与其郊、雅谢与其郊、共四邑、';
W._Jos21_40='利未人米拉利裔、循其室家、共得十二邑、';
W._Jos21_41='利未人在以色列族中、共得四十八邑与其郊、';
W._Jos21_42='邑有四郊、各邑皆然、○';
W._Jos21_43='耶和华以全地赐以色列人、即昔誓许其列祖者、以色列人据而居之、';
W._Jos21_44='耶和华使之四周绥安、如其所誓厥祖之言、以敌付于其手、诸敌莫之能御、';
W._Jos21_45='耶和华所许锡嘏以色列家、其言悉应无遗、';
W._Jos22_1='维时、约书亚召流便人、迦得人、及玛拿西半支派人、';
W._Jos22_2='告之曰、耶和华仆摩西所命、尔悉遵守、我之所命、尔亦听从、';
W._Jos22_3='至今日久、不离尔兄弟、且守尔上帝耶和华所命、';
W._Jos22_4='今尔上帝耶和华践其前言、使尔兄弟得其绥安、尔可返幕、在约但东、耶和华仆摩西所赐尔为业之地、';
W._Jos22_5='惟当谨慎、遵行耶和华仆摩西所谕尔之诫命法度、爱尔上帝耶和华、悉从其道、尽守其诫、一心一意附而事之、';
W._Jos22_6='于是约书亚为之祝嘏、而遣之往、遂归其幕、○';
W._Jos22_7='昔摩西在巴珊、给业于玛拿西半支派、其他半支派、约书亚给之以业于兄弟中、在约但西、遣之归幕时、为之祝嘏、';
W._Jos22_8='谓曰、尔携资财丰裕、牲畜殷繁、金银铜铁、衣服孔多、今返尔幕、以尔所获敌财、分与兄弟、○';
W._Jos22_9='于是流便人、迦得人、玛拿西半支派人、别以色列族、离迦南之示罗、归基列地、即循耶和华藉摩西所命、而据之业、';
W._Jos22_10='既至迦南地、近约但之境、乃筑高坛、巍然可观、';
W._Jos22_11='以色列闻流便人、迦得人、玛拿西半支派人、在迦南地、近约但之境、以色列人界内筑坛、';
W._Jos22_12='以色列会众遂集于示罗、欲往攻之、';
W._Jos22_13='遣祭司以利亚撒子非尼哈往基列地、见流便人、迦得人、玛拿西半支派人、';
W._Jos22_14='又遣以色列各支派牧伯十人、即以色列亿兆之族长偕往、';
W._Jos22_15='咸至基列地、见流便人、迦得人、玛拿西半支派人曰、';
W._Jos22_16='耶和华会众云、尔今转离、不从耶和华、干犯以色列之上帝、为己筑坛、悖逆耶和华、此何罪耶、';
W._Jos22_17='昔拜毗珥之罪、我侪以为小乎、耶和华会众缘此遘疠、至今罪未尽免、';
W._Jos22_18='尔今又欲转离、不从耶和华乎、今日悖逆耶和华、明日彼必怒以色列会众、';
W._Jos22_19='如尔所得之地、以为不洁、可归耶和华会幕所在之地、得业于我侪中、但除我上帝耶和华坛外、勿筑别坛、悖逆耶和华及我侪、';
W._Jos22_20='昔谢拉裔亚干、岂非于当灭之物干罪、致怒及于以色列会众乎、是其人之罪、不独亡一人也、○';
W._Jos22_21='流便人、迦得人、玛拿西半支派人、对以色列亿兆之族长曰、';
W._Jos22_22='全能之上帝耶和华、全能之上帝耶和华知之、以色列人亦将知之、如我悖逆耶和华、或干犯之、愿其今日不救我、';
W._Jos22_23='若我筑坛、转离不从耶和华、或献燔祭素祭酬恩祭于其上、愿耶和华讨之、';
W._Jos22_24='我侪行此、乃由预防之故、有意而为、言恐日后尔裔谓我裔曰、尔与以色列之上帝耶和华何与、';
W._Jos22_25='尔流便人、迦得人欤、耶和华既定约但为尔我之界、尔与耶和华无与、如是、尔裔必使我裔不寅畏耶和华、';
W._Jos22_26='故曰、不如筑坛、非为献燔祭或他祭、';
W._Jos22_27='惟在尔我间、及尔我之裔间为证、使我亦以燔祭、酬恩祭、及他祭、供事于耶和华前、免日后尔裔谓我裔曰、尔与耶和华无与、';
W._Jos22_28='故曰、日后有人以此问我、或我后裔、则可答曰、试观我祖所筑耶和华坛之式、非为献燔祭及他祭、惟在尔我间为证而已、';
W._Jos22_29='我今决不悖逆耶和华、转离不从之、在我上帝耶和华幕前之坛外、更筑他坛、以献燔祭素祭及他祭、○';
W._Jos22_30='祭司非尼哈、及所偕会众之牧伯、即以色列亿兆之族长、闻流便迦得玛拿西人之言则悦、';
W._Jos22_31='祭司以利亚撒子非尼哈、谓流便迦得玛拿西人曰、我今日知耶和华在我侪中、因尔未干罪于耶和华、援以色列人脱于耶和华手、';
W._Jos22_32='祭司以利亚撒子非尼哈、与诸牧伯、别流便迦得人、离基列、返迦南、见以色列人而覆之、';
W._Jos22_33='以色列人亦悦之、颂美上帝、不复言往攻流便迦得人、毁其所居之地、';
W._Jos22_34='流便迦得人名其坛曰证、盖曰耶和华为上帝、是坛于尔我间为证也、';
W._Jos23_1='耶和华使以色列人绥安、脱于四周之敌、历日已久、约书亚亦寿高年迈、';
W._Jos23_2='乃召以色列众、及其长老族长、士师有司、谓之曰、我寿高年迈、';
W._Jos23_3='尔上帝耶和华缘尔故、所行于列国者、尔所目击、盖为尔战者、乃尔上帝耶和华也、';
W._Jos23_4='自约但至大海日入之乡、所遗之民、及我所灭之族、我以其地分与尔诸支派为业、';
W._Jos23_5='尔上帝耶和华必逐斯民于尔前、使离尔目、尔则据有其地、如尔上帝耶和华所言、';
W._Jos23_6='故当毅然遵行摩西律书所录、勿偏于左、勿偏于右、';
W._Jos23_7='尔中遗民、勿与之交、勿称其神之名、勿指以誓、勿奉事、勿跪拜、';
W._Jos23_8='惟亲近尔上帝耶和华、如素所为、';
W._Jos23_9='强大之民、耶和华逐之于尔前、无能御尔、至于今日、';
W._Jos23_10='尔中之人、一能驱千、盖尔上帝耶和华为尔战、如其所言、';
W._Jos23_11='故当谨慎、爱尔上帝耶和华、';
W._Jos23_12='尔若转而合于尔中遗民、与之嫁娶往来、';
W._Jos23_13='则当确知尔上帝耶和华、必不复逐斯民于尔目前、彼必于尔为网罗、为机槛、胁下之鞭、目中之刺、迨尔灭亡、于尔上帝耶和华所赐之美地、';
W._Jos23_14='今我将行举世必行之路、尔乃一心一意、知尔上帝耶和华所许赐尔之福、无或少遗、无一弗应、';
W._Jos23_15='尔上帝耶和华所许之福既已临尔、诸祸亦必临尔、迨尔上帝耶和华灭绝尔、于其所赐之美地、';
W._Jos23_16='如尔背尔上帝耶和华所命之约、崇事他神、而跪拜之、耶和华必震怒乎尔、致尔速亡于其所赐之美地、';
W._Jos24_1='约书亚集以色列诸支派于示剑、召其长老族长、士师有司、咸至、立于上帝前、';
W._Jos24_2='约书亚谓民曰、以色列之上帝耶和华云、古昔尔祖亚伯拉罕、及拿鹤之父他拉、居于河东、崇事他神、';
W._Jos24_3='我携尔祖亚伯拉罕、自河东导之遍行迦南地、赐之以撒、繁其苗裔、';
W._Jos24_4='又赐以撒生雅各、以扫、以西珥山锡以扫为业、惟雅各与其子孙下埃及、';
W._Jos24_5='我遣摩西亚伦、且降灾于埃及、依我所行、后导尔出、';
W._Jos24_6='尔祖出埃及、至红海、埃及人率车骑追至海滨、';
W._Jos24_7='彼呼吁耶和华、则置幽暗于尔与埃及人间、并使海水反淹其人、我所行于埃及、乃尔目击、尔居旷野、历时既久、';
W._Jos24_8='我导尔入亚摩利人所居之地、在约但东、彼与尔战、我付之于尔手、灭之于尔前、尔遂据有其地、';
W._Jos24_9='其时摩押王西拨子巴勒、起攻以色列人、遣人召比珥子巴兰诅尔、';
W._Jos24_10='我不听之、彼乃祝尔、如是救尔脱于其手、';
W._Jos24_11='尔过约但、至耶利哥、耶利哥人、亚摩利人、比利洗人、迦南人、赫人、革迦撒人、希未人、耶布斯人、咸与尔战、我悉付之尔手、';
W._Jos24_12='使大蜂驱亚摩利二王于尔前、不藉尔刃尔弓、';
W._Jos24_13='非尔所垦之地、我以赐尔、非尔所建之邑、赐尔居之、非尔所植之葡萄园、橄榄园、尔食其果、';
W._Jos24_14='今当寅畏耶和华、以真以诚崇事之、去除尔祖昔在河东、暨在埃及所事之神、惟崇事耶和华、';
W._Jos24_15='尔若以事耶和华为不善、今日可择所欲事者、或尔祖在河东所事之神、或尔所居斯土、亚摩利人之神、至我及我家、必事耶和华、';
W._Jos24_16='民对曰、我决不离弃耶和华、而事他神、';
W._Jos24_17='盖我上帝耶和华导我祖及我出埃及、脱于奴隶之室、行大异迹、使我目击、护我于所行之途、所过之国、';
W._Jos24_18='耶和华又于我前驱逐诸民、即居斯土之亚摩利人、故我亦必事耶和华、以其为我上帝也、';
W._Jos24_19='约书亚曰、尔不能事耶和华、因彼乃维圣之上帝、忌邪之上帝、不赦尔之罪愆、';
W._Jos24_20='尔若离弃耶和华、而事异族之神、则彼福尔之后、转而祸尔、至于灭亡、';
W._Jos24_21='民曰、不然、我必奉事耶和华、';
W._Jos24_22='约书亚曰、尔择耶和华而事之、尔自为证、曰、我自为证、';
W._Jos24_23='曰、尔中所有异族之神、今当去之、专心归从以色列之上帝耶和华、';
W._Jos24_24='民曰、我必奉事我上帝耶和华、而听其言、';
W._Jos24_25='是日约书亚与民立约、为之定典章律例于示剑、';
W._Jos24_26='约书亚以此言录于上帝律书、立大石于橡下、在耶和华圣所之侧、';
W._Jos24_27='谓民曰、耶和华谕我之言、此石悉闻之、可对我为证、必为尔证、免尔违尔上帝、';
W._Jos24_28='约书亚遂遣众各归其业、○';
W._Jos24_29='此后、耶和华仆嫩之子约书亚卒、年百有十岁、';
W._Jos24_30='葬于其业之界、即亭拿西拉、在以法莲山地、迦实冈北、';
W._Jos24_31='约书亚存日、以色列人奉事耶和华、约书亚卒后、长老尚在时、亦然、以斯长老知耶和华为以色列人所行之事也、○';
W._Jos24_32='约瑟之骨、以色列人自埃及携出者、葬于示剑、在雅各以百金、自示剑父哈抹裔所购之地、为约瑟裔之业、';
W._Jos24_33='亚伦子以利亚撒卒、葬于以法莲山地、其子非尼哈所得之冈、';
