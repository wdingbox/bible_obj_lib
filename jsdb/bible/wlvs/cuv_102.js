W._Dan6_1='大利乌悦立方伯百二十人、分治全国、';
W._Dan6_2='更立宰辅三人、但以理居其一、俾方伯述职于其前、免王受损、';
W._Dan6_3='但以理心性佳妙、愈于其他宰辅、及诸方伯、王欲立之治理全国、';
W._Dan6_4='宰辅方伯、索但以理政事之失以讼之、惟但以理忠诚、无错无谬、无隙可乘、';
W._Dan6_5='其人相语曰、除但以理遵其上帝之法而外、我侪不得其隙以讼之、';
W._Dan6_6='宰辅方伯咸集、诣王奏曰、愿大利乌王万岁、';
W._Dan6_7='国之宰辅、督臣方伯、议士牧伯会议、请降诏谕、立一禁令、三旬之内、惟王是求、此外、凡求神与人者、必投之狮洞、';
W._Dan6_8='请王立此禁令、签押其文、俾不得改、循玛代波斯人之例、不可更易、';
W._Dan6_9='王乃签押、立此禁令、';
W._Dan6_10='但以理知王签押此文、则归其家、其室之牖、启向耶路撒冷、屈膝而跪、日凡三次、祷告称谢其上帝、同于往日、';
W._Dan6_11='彼众会集、见但以理祷告祈求于其上帝前、';
W._Dan6_12='遂诣王、论其禁令曰、王欤、尔非签押禁令、三旬之内、惟王是求、此外、凡求神与人者、必投之狮洞乎、王曰、诚有其事、循玛代波斯人之例、不可更易、';
W._Dan6_13='众对王曰、王欤、犹大俘囚中之但以理、不尊重尔、不遵尔所签押之禁令、每日祈祷三次、';
W._Dan6_14='王闻此言、忧甚、决志救但以理、苦筹至于日没、';
W._Dan6_15='彼众会集、诣王奏曰、王欤、当知玛代波斯人之例、凡王所立之禁令典章、不可更易、';
W._Dan6_16='王乃出命、则携但以理至、投于狮洞、王谓但以理曰、尔所恒事之上帝必救尔、';
W._Dan6_17='遂移石于洞口、王封以己玺、又钤以大臣之章、使处但以理之旨、不得更易、';
W._Dan6_18='王乃返宫、终夜禁食、彻乐于其前、亦不成寐、';
W._Dan6_19='翌日夙兴、急往狮洞、';
W._Dan6_20='既近于洞、哀声呼但以理曰、维生上帝之仆但以理欤、尔恒事之上帝、能救尔脱于狮害乎、';
W._Dan6_21='但以理对曰、愿王万岁、';
W._Dan6_22='我之上帝遣其使箝狮口俾不伤我、以我于其前无罪、在王前亦未行不善也、';
W._Dan6_23='王喜甚、命取但以理出洞、遂取之出、其身毫无所伤、因信赖其上帝也、';
W._Dan6_24='王命既出、遂曳讼但以理之人、及其妻孥、投于狮洞、未至洞底、狮即攫之、尽碎其骨、○';
W._Dan6_25='大利乌王诏天下诸民诸国、诸方言者曰、愿尔平康增益、';
W._Dan6_26='我今降诏、谕我全国人民、当于但以理之上帝前、战栗畏惧、彼乃维生永存之上帝、其国永不见灭、其权至于终极、';
W._Dan6_27='彼施拯救、在天在地、行神迹奇事、今救但以理脱于狮势、';
W._Dan6_28='但以理于大利乌及波斯人古列在位时、俱得亨通、';
W._Dan7_1='巴比伦王伯沙撒元年、但以理得梦、在床见异象、遂书其梦、述其大略、';
W._Dan7_2='曰、我夜见异象、天之四风骤起、与大海相搏、';
W._Dan7_3='有四巨兽、自海而出、其状各殊、';
W._Dan7_4='其一若狮、有鹰之翼、我视之、见其翼被拔、厥兽被举而起、立以二足如人、且得畀以人心、';
W._Dan7_5='其次之兽若熊、半身侧立、其口齿间、衔三胁骨、有谓之曰、起、吞噬多肉、';
W._Dan7_6='厥后、又见一兽若豹、背有四鸟翼、兽亦有四首、得赐以权、';
W._Dan7_7='此后于夜间异象中、我见其四之兽、可畏可惧、极强有力、亦有铁牙甚巨、吞噬碎裂、足践所余、与前诸兽迥异、首有十角、';
W._Dan7_8='我思维其角时、见一小角生于其中、前角中之三角、为小角所拔、小角有目若人、有口出言夸大、';
W._Dan7_9='我视之、见有座设立、一年高者坐焉、衣皓如雪、发洁若纯粹之羊毛、火炎其座、烈焰其轮、';
W._Dan7_10='火川出于其前、服役者千千、侍立者万万、鞫事已备、书卷悉展、';
W._Dan7_11='其时我因小角出言夸大、则注目而视、迨至其兽见杀、其身被毁、为火所焚、';
W._Dan7_12='所余之兽、其权被夺、惟延其生、以待时期、';
W._Dan7_13='我于夜间异象中、又见一人若人子者、乘天云而来、诣年高者、被引至于其前、';
W._Dan7_14='乃锡以权、与荣与国、使诸民诸国、诸方言咸事之、其权恒存弗替、其国永不见灭、○';
W._Dan7_15='我但以理心忧于中、所见之异象、令我烦扰、';
W._Dan7_16='我乃就一侍者、询诸事之实、彼以之告我、为我解其义曰、';
W._Dan7_17='此四巨兽即四王、将出于世者、';
W._Dan7_18='惟至上者之圣民、必承其国、以为己有、永世靡暨、';
W._Dan7_19='我欲知第四兽之实、以其异于他兽、甚可畏惧、其牙为铁、其爪为铜、吞噬碎裂、足践所余、';
W._Dan7_20='又欲知其首之十角、及生于其中之一角、使三角坠于其前者、是角有目、有口出言夸大、其状大于他角、';
W._Dan7_21='我视之、见斯角与圣民战而获胜、';
W._Dan7_22='迨年高者至、为至上者之圣民伸冤、圣民得国之期已届、';
W._Dan7_23='侍者曰、第四兽、即在世之第四国、异于诸国、将吞噬天下、践而碎之、';
W._Dan7_24='其十角即十王、将由此国而兴、其后有一王起、异于前者、将服三王、';
W._Dan7_25='彼出言逆至上者、销磨其圣民、意欲改易节期法律、圣民将付于其手、历一载二载半载、';
W._Dan7_26='鞫事已备、必夺其权、毁之灭之、至于终极、';
W._Dan7_27='惟国与权、及天下万邦之尊显、必咸畀于至上者之圣民、其国为永久之国、凡秉权者、必服事顺从之、';
W._Dan7_28='其言至此而竟、我但以理中怀烦扰、容色改变、惟存此事于心、';
W._Dan8_1='伯沙撒王三年、我但以理于前见异象后、复见异象、';
W._Dan8_2='其时、我恍若在以拦州、书珊宫、我于异象中、在乌莱河滨、';
W._Dan8_3='我举目而观、见牡绵羊一、立于河滨、有二角、二角俱高、此高于彼、高者后出、';
W._Dan8_4='我见其羊、向西向北向南而触、凡兽莫能御之、亦莫能施拯救于其手、彼乃随意而行、自为强大、';
W._Dan8_5='我思维时、见牡山羊一、自西而来、遍行天下、足不履地、两目间有一卓荦之角、';
W._Dan8_6='诣我所见立于河滨、二角之牡绵羊、奋怒疾趋、而力触之、';
W._Dan8_7='我见其既近、盛怒而触之、折其二角、牡绵羊无力抵御、乃仆之于地、而蹂躏之、无能拯牡绵羊而脱之、';
W._Dan8_8='牡山羊自大特甚、其强壮时、巨角断折、有四卓荦之角代出、向天四方、';
W._Dan8_9='其一又生小角、渐成极大、向南向东、亦向荣美之地、';
W._Dan8_10='渐即高大、及于天象、天象星宿、有被掷于地者、加以蹂躏、';
W._Dan8_11='彼乃自大、而敌天象之君、去其日献之祭、倾其圣所、';
W._Dan8_12='因讨罪而得军、以敌日献之祭、委弃真理于地、随意而行、无不利达、';
W._Dan8_13='我闻一圣者宣言、又有一圣者询之曰、异象所示、论去日献之祭、与行毁灭之罪、且付圣所与军旅、而受足践、其事延至何时、';
W._Dan8_14='对曰、迨至二千三百昼夜、圣所乃得洁清、○';
W._Dan8_15='我但以理既睹此异象、欲明其义、见有一立于我前者、其貌若人、';
W._Dan8_16='亦闻乌莱河两岸之间、有人声呼曰、加百列欤、其使斯人知此异象、';
W._Dan8_17='彼遂近我所立之处、既至、我则惧、面伏于地、彼谓我曰、人子欤、其知此异象、因关乎末期也、';
W._Dan8_18='彼与我言时、我乃沉睡、面伏于地、彼抚我、使我起立、';
W._Dan8_19='曰、我以震怒末期、所有之事示尔、盖此异象、乃关末日之定期也、';
W._Dan8_20='尔所见二角之牡绵羊、即玛代波斯二王、';
W._Dan8_21='牡山羊即希腊王、其两目间之巨角、乃其元王、';
W._Dan8_22='巨角断折、四角代出、即由其国、将有四国崛兴、惟权不及于彼、';
W._Dan8_23='四国末期、悖逆之人、罪恶贯盈、有一王兴、其貌猛厉、能明秘奥、';
W._Dan8_24='将执大权、非由己力、彼必施行毁灭、异于寻常、随意而行、无不利达、毁灭有能者、爰及圣民、';
W._Dan8_25='彼用权术、成其诡谲、中心自大、乘民安居、多行歼灭、且起而抗逆万君之君、然终必见折、非由人手、';
W._Dan8_26='所示尔昼夜日数之异象乃真、惟当封之、盖关乎多日之后也、';
W._Dan8_27='我但以理昏迷、疾病数日、后乃起理王事、我骇诧此异象、无人明其意焉、';
W._Dan9_1='玛代族、亚哈随鲁子大利乌立为王、治迦勒底人之国、';
W._Dan9_2='元年、我但以理阅书所载、知耶和华谕先知耶利米之言、耶路撒冷荒芜、历七十年乃满、';
W._Dan9_3='我决意以祷告祈求、禁食衣麻蒙灰、寻主上帝、';
W._Dan9_4='遂祷我上帝耶和华、认罪曰、主欤、尊大可畏之上帝、爱主而遵主命者、为之践约施恩、';
W._Dan9_5='我侪犯罪乖戾、行恶悖逆、离尔训词律例、';
W._Dan9_6='未听尔仆诸先知、奉尔之名告我君王、牧伯列祖、及国中庶民之言、';
W._Dan9_7='主欤、惟尔为义、我则蒙羞、有如今日、犹大人、耶路撒冷居民、及以色列众、因其获罪于尔、或远或近、被驱至于诸国、';
W._Dan9_8='主欤、我与我之君王、牧伯列祖、因获罪于尔、俱蒙羞耻、';
W._Dan9_9='我主我上帝、恒怀矜悯赦宥、而我侪悖逆之、';
W._Dan9_10='不听我上帝耶和华之言、不行尔藉尔仆诸先知所示我之法律、';
W._Dan9_11='以色列全族干犯尔律、转而离尔、不听尔言、故上帝仆摩西律中、所载之咒诅誓词、临于我躬、以我获罪于上帝也、';
W._Dan9_12='彼对我侪、及鞫我之士师所言者、今则成之、而降大灾于我、耶路撒冷所遘之灾、天下未尝遭焉、';
W._Dan9_13='斯灾临我、乃依摩西律中所载、而我犹不求恩于我上帝耶和华、弃离我之罪愆、洞悉尔之真道、';
W._Dan9_14='故耶和华顾视、而降此灾于我、盖我上帝耶和华所行、无不公义、惟我不听其言、';
W._Dan9_15='主我之上帝欤、昔以巨能之手、导尔民出埃及、而得声誉、有如今日、惟我犯罪行恶、';
W._Dan9_16='主欤、愿依尔仁义、使尔忿怒、转离尔邑耶路撒冷、即尔圣山、今因我侪之罪、及我列祖之愆、耶路撒冷与尔民、为四周之人所辱、';
W._Dan9_17='我上帝欤、请听尔仆之祷告祈求、为尔之故、以尔容光、照尔荒寂之圣所、';
W._Dan9_18='我上帝欤、求尔倾耳而听、启目视我荒芜之区、及以尔名而称之邑、我陈所祈于尔前、非因己义、乃因尔之鸿慈也、';
W._Dan9_19='主欤、听之、主欤、宥之、主欤、俯听而施行之、我上帝欤、为尔之故、勿延缓、盖斯邑斯民、俱以尔名而称也、○';
W._Dan9_20='我尚出言祈祷、自认己罪、及我民以色列之罪、为我上帝圣山、陈所祈于我上帝耶和华前、';
W._Dan9_21='祈祷之际、献晚祭时、我前于异象中、所见之加百列、疾飞诣我、';
W._Dan9_22='与我言而诲我曰、但以理欤、今我出而至此、锡尔聪明智慧、';
W._Dan9_23='尔始祈时、有命出、我则来示尔、盖尔大蒙眷爱、当思维斯事、而明其异象、';
W._Dan9_24='为尔民与尔圣邑、已定以七日为期、以七十相乘、用是遏过犯、除罪戾、涤愆尤、彰永义、证异象及预言、膏至圣者、';
W._Dan9_25='尔当知觉、自初命复建耶路撒冷、至有受膏之君、必历七日、相乘以七、又历七日、乘以六十二、其邑必复建、且有街有濠、斯时必际困难、';
W._Dan9_26='七日乘以六十二后、受膏者必见绝、空诸所有、且有一君之民将至、毁城及圣所、其终若为洪水所淹、战鬬至终、荒芜已定、';
W._Dan9_27='彼与多人将立坚约、历至七日、一七之间、使祭祀与祭品俱息、残贼者藉可憎之翼而来、且有忿怒、倾于行毁灭者、至于所定之末期、';
W._Dan10_1='波斯王古列三年、有一事示但以理、称伯提沙撒者、其事诚确、关乎大战、但以理洞悉其事、明此异象、';
W._Dan10_2='维时、我但以理忧戚、历三七日、';
W._Dan10_3='不御美食、酒肉不入于口、不膏我身、盈三七日之期、';
W._Dan10_4='正月二十四日、我在希底结大河之滨、';
W._Dan10_5='举目而观、见一人衣枲衣、腰束乌法精金、';
W._Dan10_6='身若碧玉、面若闪电、目若火炬、手足若磨光之铜、声若群众之声、';
W._Dan10_7='我但以理独见此异象、偕我者未见之、惟大战栗、遁逃自匿、';
W._Dan10_8='遗我独在、见此大异象、身力无存、容色灰变、精力尽废、';
W._Dan10_9='然我犹闻其言之声、既闻之、则沉睡、面伏于地、';
W._Dan10_10='有手抚我使起、我以膝与掌、抵地而动摇、';
W._Dan10_11='其人谓我曰、大蒙眷爱之但以理欤、我今奉遣就尔、当明我所语尔之言而起立、彼既言此、我则颤然而立、';
W._Dan10_12='又谓我曰、但以理欤、勿惧、自尔初日、决志欲明斯事、自卑于尔上帝前、尔言升闻矣、我因尔言而至、';
W._Dan10_13='惟波斯国之君、阻我二十一日、而君长之一米迦勒前来助我、我则无庸留于波斯王所、';
W._Dan10_14='今我来此、俾尔知尔民末日所遭之事、盖此异象、历多日始应也、';
W._Dan10_15='彼以此言告我、我则俯首视地、默尔无言、';
W._Dan10_16='有状若人者扪我唇、我则启口、谓立我前者曰、我主欤、我因异象、忧苦转加我身、精力无存、';
W._Dan10_17='我主之仆、焉得与我主言乎、斯时我力尽废、我气俱无、';
W._Dan10_18='又有状若人者抚我、壮我、';
W._Dan10_19='曰、大蒙眷爱者欤、勿惧、愿尔平康、强乃心、壮乃志、彼与我言、我则得力、曰、请我主言之、以尔壮我也、';
W._Dan10_20='彼曰、我之诣尔、尔知其故乎、今我将返、与波斯之君战、我既去、希腊之君必至、';
W._Dan10_21='惟真经所载者、我将示尔、除尔君米迦勒外、无有奋勇、助我御之者也、';
W._Dan11_1='玛代王大利乌元年、我尝兴起、助而壮之、';
W._Dan11_2='今我以真实示尔、波斯国犹有三王崛兴、其四者较为富饶、迨其因富而强、则怂恿群众、以攻希腊国、';
W._Dan11_3='将有英勇之王崛兴、以大权施治、随意而行、';
W._Dan11_4='彼既兴起、其国乃裂、依天之四风而分之、不传其裔、其权不如昔日、盖其国必见拔、归于外人、';
W._Dan11_5='南方之王、与其军长之一俱强、惟此军长、较之尤强、而秉国钧、其权甚大、';
W._Dan11_6='越数年、彼此结盟、南方之公主、将归于北方之王、以图敦睦、而公主之力必不久、北王之权亦不存、公主及其侍从、与生之者、暨当时助之者俱被陷焉、';
W._Dan11_7='惟自公主本族、将挺生一人、以嗣其位、统率军旅、入北王之保障、攻而胜之、';
W._Dan11_8='掠其神像铸像、金银宝器、携至埃及、数年之间、不攻北王、';
W._Dan11_9='厥后、北王必侵南王之境、而返故土、';
W._Dan11_10='其子备战、大集军旅而来、势若洪水泛滥、以攻南王之保障、';
W._Dan11_11='南王震怒而出、陈列大军、与北王战、北军付于其手、';
W._Dan11_12='既集其众、心则骄侈、仆敌数万、而不终强、';
W._Dan11_13='北王还、复集军旅、较前尤众、越数年、率大军及辎重甚多而至、';
W._Dan11_14='其时将有多人、起攻南王、民中强暴者亦起、欲使异象得应、然必陨亡、';
W._Dan11_15='于是北王必至、筑营垒、取坚城、南方之军、不能御之、其选兵亦无力以御焉、';
W._Dan11_16='来攻之者、随意而行、无能御之、彼必立于荣美之地、手操毁灭之权、';
W._Dan11_17='决志以其全国之力而至、与之修好、以女妻之、欲倾其国、然其计不成、无所裨益、';
W._Dan11_18='厥后、转向洲岛、而多取之、第有军长、必洒其所施之辱、以之加于其身、';
W._Dan11_19='遂转向故土之保障、惟必颠仆、杳然不见、';
W._Dan11_20='嗣其位者、使虐索者、遍行国内美地、惟彼无怒无战、不日陨亡、';
W._Dan11_21='嗣其位者、为卑陋之夫、国位之荣、原不宜得、乃乘宴安之际、以谄谀而得国、';
W._Dan11_22='军旅弥漫、破于其前、同盟之君亦然、';
W._Dan11_23='立约之后、彼必行诈、率军而来、其民虽寡、亦为强盛、';
W._Dan11_24='乘宴安之际、侵州内腴壤、行其祖父、及其列祖所未行者、以所劫所夺之货财、颁其从者、设谋攻取保障、迨其期届、';
W._Dan11_25='奋其力、壮其胆、率大军以攻南王、南王亦率至大至强之军迎战、而不能抵御、因有设谋以敌之者、';
W._Dan11_26='食其珍馐者败坏之、军旅弥漫、见杀而仆者甚众、';
W._Dan11_27='二王居心行恶、同席言诳、然所谋不成、迨及所定之期、其事乃终、';
W._Dan11_28='北王多得货财而归、志废圣约、随意而行、乃返其国、';
W._Dan11_29='迨及定期、复反而至南方、然是次之至、不如初次、';
W._Dan11_30='盖基提之舰、至而攻之、彼则怀忧而归、甚怒圣约、随意而行、既归、背圣约者、则重视之、';
W._Dan11_31='立意募兵、污圣所保障、去日献之祭、置残贼可恶之物于其中、';
W._Dan11_32='以谄谀惑背约行恶之人、惟识上帝之民、终必刚强而行、';
W._Dan11_33='民中智者、将诲厥众、第有陨亡于锋刃及火焰、俘虏劫夺、历至多日、';
W._Dan11_34='彼陨亡时、少得扶助、然以谄谀而从之者亦多、';
W._Dan11_35='智者亦有陨亡、以链乎众、洁之白之、直至末期、盖此事有定期焉、';
W._Dan11_36='王任意而行、自尊自大、越于诸神、发奇异之言词、侮诸神之上帝、且得亨通、迨及忿怒尽泄、盖所定之事必成也、';
W._Dan11_37='其列祖之神、与妇女所慕者、以及他神、彼皆不顾、而自尊大、越于所有、';
W._Dan11_38='惟在其位、崇事保障之神、且以金银宝石、可悦之物、奉其列祖所不识之神、';
W._Dan11_39='亦恃异神之助、取巩固之保障、凡所识者、则加以尊荣、立之治众、受贿而锡分土、';
W._Dan11_40='末期既届、南王将与之战、北王逆之、势若旋风、率车骑及艨艟、侵其诸国、冲而过之、';
W._Dan11_41='亦侵荣美之地、倾覆多国、惟以东摩押、及亚扪族之强半、脱于其手、';
W._Dan11_42='又伸厥手、以攻列邦、埃及地不得免焉、';
W._Dan11_43='埃及之宝藏金银、与所有珍宝、归其掌握、吕彼亚与古实之人、为其侍从、';
W._Dan11_44='惟有音耗、自东自北而至、使之烦扰、遂盛怒而出、欲戮多人、而翦灭之、';
W._Dan11_45='张其宫帷、于海及荣圣之山间、然必陨亡、无助之者、';
W._Dan12_1='斯时也、护卫尔民之大君米迦勒将兴、亦有大难、自有国以来、迄于是日、未之有也、其时尔民之中、凡名录于册者、必蒙拯救、';
W._Dan12_2='长眠于尘土者、多有复醒、得永生者有之、蒙羞而受永辱者有之、';
W._Dan12_3='智者辉煌、若穹苍之光耀、使多人归义者、若星宿之明朗、永久弗替、';
W._Dan12_4='但以理欤、尔其封此言、钤此书、以待末期、将有多人往来、世人增其识见、○';
W._Dan12_5='我但以理视之、见又有二使、一立河之此岸、一立河之彼岸、';
W._Dan12_6='其一问河上衣枲衣者曰、此奇异之事、何时始毕、';
W._Dan12_7='我闻河上衣枲衣者、向天举左右手、指永生者而誓曰、必历一载二载半载、迨摧圣民之权已尽、则诸事毕焉、';
W._Dan12_8='我闻而不悟、则曰、我主欤、此事之终局若何、';
W._Dan12_9='曰、但以理欤、尔其往哉、因斯言封而钤之、以俟末期、';
W._Dan12_10='将有多人自洁而白、以得试链、惟恶人仍行恶、恶者不悟此、智者则悟焉、';
W._Dan12_11='自去日献之祭、置残贼可恶之物时、必历一千二百九十日、';
W._Dan12_12='凡待至一千三百三十五日者、其人福矣、';
W._Dan12_13='尔其往哉、以待终期、尔将安息、末日既届、立于尔业、';
