W._Jer6_1='便雅悯人欤、逃出耶路撒冷以求安、吹角于提哥亚、立斾于伯哈基琳、盖祸自北而著、毁灭甚巨、';
W._Jer6_2='美丽娇娆之锡安女、我必殄灭之、';
W._Jer6_3='牧者与其群羊必至、张幕于其四周、各于其地牧之、';
W._Jer6_4='尔其备战、我侪其起、乘午以上、祸哉、日已西斜、夕影长矣、';
W._Jer6_5='起哉、夤夜而上、毁其宫室、';
W._Jer6_6='万军之耶和华云、伐木筑垒、以攻耶路撒冷、其中充斥苛虐、乃宜罚之邑也、';
W._Jer6_7='彼肆行邪恶、如泉之涌水、强暴毁灭、闻于其间、疾病疮痍、常在我前、';
W._Jer6_8='耶路撒冷欤、尔宜受教、免我心厌尔、使尔地荒芜、无人居处、';
W._Jer6_9='万军之耶和华曰、人必尽拾以色列之遗民、若采葡萄、尔其反手、若采葡萄者攀枝而摘之、';
W._Jer6_10='我将与谁言以警之、使之闻乎、其耳未洁、致不能听、耶和华之言、彼视为辱、不以为悦、';
W._Jer6_11='故我充以耶和华之怒、疲倦难忍、可倾之于衢中之童、及少壮之会、夫妇耆老、及年迈者、必皆被执、';
W._Jer6_12='耶和华曰、我将伸手于此地之居民、其第宅田畴妻室、同归他人、';
W._Jer6_13='因其自尊逮卑、咸属贪婪、先知祭司、俱行虚诞、';
W._Jer6_14='彼医我民之伤、略而为之、曰、平康平康、实无平康、';
W._Jer6_15='彼行可恶之事、岂知耻乎、非也、毫不知耻、亦不赧颜、故必仆于仆者之中、我谴责之际、彼必颠踬、耶和华言之矣、○';
W._Jer6_16='耶和华曰、尔宜立道中而观、访其古道之善者而行之、如是、则心获安、惟彼曰、我弗由之、';
W._Jer6_17='予立守望者以警尔、命尔听其角声、惟彼曰、我弗听之、';
W._Jer6_18='列邦欤、宜听之、会众欤、宜知斯民将遇之事、';
W._Jer6_19='大地欤、其听之、我必降灾于斯民、为其图谋之果报、盖彼不从我言、而弃我律、';
W._Jer6_20='乳香来自示巴、菖蒲至自远方、而献于我、果何益哉、尔之燔祭、我不纳之、尔之素祭、我不悦之、';
W._Jer6_21='耶和华曰、我将置窒碍于民前、使父子同蹶、邻友皆亡、○';
W._Jer6_22='耶和华曰、有一族自北方而来、有大国自地极而兴、';
W._Jer6_23='执弓与戟、彼乃残忍、不加矜恤、声若海涛漰渤、锡安女欤、彼皆乘马列陈、如战士以攻尔、';
W._Jer6_24='我既闻其风声、手则弱焉、痛苦迫我、憯怛若临产之妇、';
W._Jer6_25='勿往于田、勿行于道、盖敌刃环绕、随在震惊、';
W._Jer6_26='我民女欤、尔其束麻、辗转灰尘、尔其举哀、号啕痛哭、若丧独子、盖残贼者将倏然临我、';
W._Jer6_27='主曰、我已立尔在我民中、为试者、为保障、使尔察知其途、';
W._Jer6_28='彼众悖逆特甚、随在诽谤、为铜为铁、悉行邪恶、';
W._Jer6_29='风箱猛烈、铅销于火、链之不已、终属徒劳、恶者未除也、';
W._Jer6_30='人必称为弃银、盖耶和华弃之矣、';
W._Jer7_1='耶和华谕耶利米之言、';
W._Jer7_2='曰、立于耶和华室门、宣是言曰、凡属犹大、入此诸门、崇拜耶和华者、宜听其言、';
W._Jer7_3='万军之耶和华、以色列之上帝云、正尔行径、及尔作为、我则俾尔居于此地、';
W._Jer7_4='或曰、耶和华之殿、耶和华之殿、耶和华之殿即此、斯虚诞之词、尔勿恃之、';
W._Jer7_5='尔若至终正尔行径、及尔作为、且行公义于人、及其邻中、';
W._Jer7_6='不虐羇旅孤寡、不流无辜之血于斯、不从他神以自害、';
W._Jer7_7='我则俾尔居于斯土、即我自昔赐尔列祖之地、迄于永久、';
W._Jer7_8='惟尔恃无益之虚词、';
W._Jer7_9='攘窃杀戮、行淫妄誓、焚香于巴力、从事素所未识之他神、';
W._Jer7_10='且诣我寄名之室、立于我前曰、我得释矣、致尔行此可恶之事、';
W._Jer7_11='我寄名之室、尔乃视为盗穴乎、耶和华曰、我鉴之矣、';
W._Jer7_12='可往示罗、昔我寄名之所、视我为我民以色列邪恶、所行之事、';
W._Jer7_13='耶和华曰、尔既行此、我屡戒尔、夙兴与言、惟尔弗听、我呼尔而弗应、';
W._Jer7_14='故我于我寄名之室、尔所恃者、及我锡尔列祖与尔之地、必有所为、如昔在示罗然、';
W._Jer7_15='我必屏尔于我前、犹昔屏尔昆弟以法莲全族焉、○';
W._Jer7_16='勿为斯民祈祷、勿为之扬声呼吁、勿为之祈求于我、我不尔听也、';
W._Jer7_17='彼于犹大诸邑、及耶路撒冷街衢所行者、尔未见之乎、';
W._Jer7_18='子取薪、父举火、妇人抟面为饼、而奉天后、灌酒于他神、以激我怒、';
W._Jer7_19='耶和华曰、彼激我怒乎、岂非自激、致面有惭色哉、';
W._Jer7_20='故主耶和华曰、我必倾我忿怒于斯土、在其人民牲畜、田木土产、如火之烈、焚毁不熄、○';
W._Jer7_21='万军之耶和华、以色列之上帝曰、以尔燔祭加于他祭、而食其肉、';
W._Jer7_22='盖我导尔列祖出埃及时、未尝以燔祭及他祭命之、';
W._Jer7_23='惟命之曰、当听我言、我则为尔上帝、尔为我民、悉行我所命尔之道、必蒙福祉、';
W._Jer7_24='惟彼不从、不倾耳以听、乃行己谋、徇其恶心之刚愎、退却不前、';
W._Jer7_25='自尔列祖出埃及时、以迄于今、我日遣我仆诸先知诣尔、乃夙兴而遣之、';
W._Jer7_26='惟尔不从、不倾耳以听、乃强厥项、作恶甚于列祖、';
W._Jer7_27='尔将告以斯言、惟彼不听、尔将呼之、惟彼不应、';
W._Jer7_28='宜语之曰、斯乃不听其上帝耶和华之言、不受训诲之国、真实亡矣、绝于其口、○';
W._Jer7_29='耶路撒冷民欤、当剪发而掷之、举哀于荒邱、盖耶和华怒斯世、而弃之矣、';
W._Jer7_30='耶和华曰、犹大人行我所恶、以其可憎者、置于我寄名之室、俾染污蔑、';
W._Jer7_31='且建陀斐特崇邱、即在欣嫩子谷、焚其子女于火、此事非我所命、亦非我心所思、';
W._Jer7_32='故耶和华曰、时日将至、此地不复称陀斐特、亦不称欣嫩子谷、惟称杀戮谷、盖必葬死人于陀斐特、致无隙地、';
W._Jer7_33='空中飞鸟、地上野兽、将食斯民之尸、无人驱之、';
W._Jer7_34='维时、我必使犹大诸邑、及耶路撒冷街衢、无有欢欣喜乐之声、与新娶者及新妇之声、以斯土成为荒芜矣、';
W._Jer8_1='耶和华曰、当是时、人必取犹大君王之骨、牧伯之骨、祭司之骨、先知之骨、耶路撒冷居民之骨、出于其墓、';
W._Jer8_2='陈于日月天象之下、即其所恋慕、服事顺从、寻求崇拜者、无人收而瘗之、将于地上同乎粪土、';
W._Jer8_3='此恶族之遗民、为我所逐、居于各处、宁求死、不求生、万军之耶和华言之矣、○';
W._Jer8_4='又告之曰、耶和华云、人蹶、岂不复起乎、人去、岂不旋归乎、';
W._Jer8_5='然则此耶路撒冷民、恒久悖逆何为乎、彼坚持诡谲、弗肯旋转、';
W._Jer8_6='我倾耳以听、彼不言正直、无人悔其恶行、曰、噫、我所为何事、彼各行其道、若马之奔驰于陈、';
W._Jer8_7='空中之鹤、识厥定期、班鸠燕雁、咸依当来之时、惟我民不识耶和华之法律、';
W._Jer8_8='尔曹奚曰、我乃智者、耶和华之法律在于我中、然文士虚伪之笔、使法律为虚伪、';
W._Jer8_9='智者愧耻、惊惶而被执、彼既弃耶和华之言、其智维何、';
W._Jer8_10='故我必以其妻室予他人、以其田畴付虏者、因其自尊逮卑、咸属贪婪、先知祭司、俱行虚诞、';
W._Jer8_11='彼医我民女之伤、略而为之、曰、平康平康、实无平康、';
W._Jer8_12='彼行可恶之事、岂知耻乎、非也、毫不知耻、亦不赧颜、故必仆于仆者之中、我谴责之际、彼必颠踬、耶和华言之矣、';
W._Jer8_13='耶和华曰、我必歼灭之、其葡萄树无葡萄、无花果树无无花果、厥叶变色、蹂躏之者、我已命之、';
W._Jer8_14='我侪静坐何为乎、其会集而入巩固之邑、陨亡于彼、我上帝耶和华饮我以毒水、使我陨亡、缘我干犯耶和华也、';
W._Jer8_15='我望平康、未得裨益、我期医治、而受恐惶、';
W._Jer8_16='敌马喷气、闻自但境、健马嘶鸣、震动全地、彼众已至、吞灭土壤、暨其所有、吞灭城邑、及厥居民、';
W._Jer8_17='耶和华曰、我必遣蛇入尔中、无术可制之、蝮必啮尔、○';
W._Jer8_18='深愿得慰、免我忧戚、我心疲惫、';
W._Jer8_19='有我民女哀号之声、来自远方、曰、耶和华不在锡安乎、厥王不在其中乎、曰、彼胡为以雕像、及异邦之虚物、激我怒耶、';
W._Jer8_20='穑时既逝、夏日已过、我侪犹未获救、';
W._Jer8_21='我民女受伤、我因之受伤、我乃哀恸、中怀惊骇、';
W._Jer8_22='在基列岂无乳香、岂无医士、我民女之疾、胡不得瘳耶、';
W._Jer9_1='愿我首为水泉、我目为泪源、则可为我被戮之民女、旦夕哭泣、';
W._Jer9_2='愿我于野得有旅邸、则可离我民而去、以彼俱为淫乱之徒、诡诈之党、';
W._Jer9_3='彼弯舌如弓、以发诳言、在国中为强大、而不行信实、行恶有加无已、而不我识、耶和华言之矣、';
W._Jer9_4='尔曹各当谨防邻里、勿信昆弟、盖昆弟相欺特甚、邻里往来谗毁、';
W._Jer9_5='各迋其邻、不言诚实、舌习诳言、作恶致惫、';
W._Jer9_6='耶和华曰、尔居诡诈之中、彼缘诡诈、不肯识我、○';
W._Jer9_7='万军之耶和华曰、因我民女如是、我必陶镕之、煆炼之、否则何以处之、';
W._Jer9_8='其舌乃毒矢、而出诈言、对于邻里、口言平康、心伏残害、';
W._Jer9_9='耶和华曰、我岂不缘此而加谴责、岂不复仇于若是之国哉、○';
W._Jer9_10='我为山岳哭泣号啕、为旷野之草场悲哀、因其焚毁、无人经之、不闻牲畜之声、飞禽走兽、俱已逃亡、';
W._Jer9_11='我必使耶路撒冷为墟、作野犬之居所、犹大诸邑荒芜、无人居处、';
W._Jer9_12='孰为智者、克明斯事、耶和华与谁言、使之宣告、斯土何为被毁遭焚、有若旷野、无人经之、';
W._Jer9_13='耶和华曰、缘彼弃我所示之律、不听我言、不行我道、';
W._Jer9_14='惟徇己心之刚愎、从诸巴力、即其祖所教者、';
W._Jer9_15='故万军之耶和华、以色列之上帝曰、我必食斯民以茵陈、饮之以毒水、';
W._Jer9_16='散之于列邦、即彼与其祖所未识者、使锋刃随之、至于尽灭、○';
W._Jer9_17='万军之耶和华曰、尔其思之、召哀悼之妇、善哭之女至、';
W._Jer9_18='使其速为我举哀、俾我目堕泪、我眼流涕、';
W._Jer9_19='自锡安闻有号啕之声、曰、噫、我侪败矣、惭愧特甚、因离故土、我之第宅为敌所毁、';
W._Jer9_20='维尔诸妇、当听耶和华言、耳聆其口所出之词、其训尔女号啕、各诲尔邻哀哭、';
W._Jer9_21='盖死亡至于我牖、入于我宫、我子殄于外、少壮灭于衢、';
W._Jer9_22='当告之曰、耶和华云、人尸必若粪土、僵于田间、又如禾束、遗于刈者之后、无人拾之、○';
W._Jer9_23='耶和华曰、智者勿夸其智、勇者勿夸其勇、富者勿夸其富、';
W._Jer9_24='凡夸者、当夸其明哲、知我为耶和华、施行慈爱公平仁义于地、盖我以此为悦、耶和华言之矣、';
W._Jer9_25='耶和华曰、时日将至、彼受割而未洁者、我必罚之、';
W._Jer9_26='即埃及、犹大、以东、亚扪族、摩押、及凡薙须鬓、居旷野者、盖列邦俱未受割、以色列家、中心亦未受割也、';
W._Jer10_1='以色列家欤、其听耶和华谕尔之言、';
W._Jer10_2='耶和华曰、勿习异邦之俗、勿惧天象之兆、斯乃列邦所惧也、';
W._Jer10_3='列邦之例虚伪、有人由林伐木、匠人以斧制之、';
W._Jer10_4='以银与金饰之、以锤与钉钉之、使不动摇、';
W._Jer10_5='依棕树之形旋之、彼不能言、亦不能行、须人舁之、不能作恶、无能行善、尔勿畏之、';
W._Jer10_6='耶和华欤、无如尔者、惟尔为大、尔名大有能力、';
W._Jer10_7='万国之王欤、孰不宜寅畏尔、此为尔所应得、列邦智者显厥尊荣、无如尔者、';
W._Jer10_8='彼皆冥顽无知、偶像之道、惟木而已、';
W._Jer10_9='有银运自他施、捣之成片、有金至自乌法、金匠制之、有蓝紫之布为衣、悉属巧工所制、';
W._Jer10_10='惟耶和华诚为上帝、乃维生之上帝、永久之王、震怒则大地颤动、发忿则列国莫当、○';
W._Jer10_11='宜告之曰、非造天地之神、必灭于地上、亡于天下、';
W._Jer10_12='耶和华以其能力创造大地、以其智慧奠定寰宇、以其明哲展布诸天、';
W._Jer10_13='彼发厥声、则穹苍之水鸣动、地极之云上腾、电随雨作、风自库出、';
W._Jer10_14='人皆冥顽无知、金匠因其雕像而羞惭、所铸之像、乃为虚伪、内无气息、';
W._Jer10_15='悉属虚无、惑人之工、谴责之际、俱必灭亡、';
W._Jer10_16='雅各之业非若是、彼造万物、以色列为其嗣业之族、万军之耶和华、乃其名也、○';
W._Jer10_17='尔处困者欤、收拾行囊、离乎斯土、';
W._Jer10_18='盖耶和华曰、我于此时、必掷斯土居民、以困苦之、俾其觉悟、○';
W._Jer10_19='民曰祸哉我也、我受残害、我受重伤、我曰、是诚我忧、我必承之、';
W._Jer10_20='我幕毁、厥绳断、我之子女离我无存、无人为我张幕立帷、';
W._Jer10_21='民牧冥顽、未寻求耶和华、故作事不智、其群四散、';
W._Jer10_22='风声传至、大乱来自北方、将使犹大诸邑荒芜、为野犬之居所、';
W._Jer10_23='耶和华欤、我知人之道途不由己、人行于世、不能自定其步履、';
W._Jer10_24='耶和华欤、从宽责我、毋加震怒、免我归于乌有、';
W._Jer10_25='其倾尔怒于不识尔之异邦、及不吁尔名之诸族、盖彼吞噬雅各、而歼灭之、令其居所荒芜、';
W._Jer11_1='耶和华谕耶利米之言、';
W._Jer11_2='曰、当听此约之词、告犹大人、及耶路撒冷居民、';
W._Jer11_3='曰、以色列之上帝耶和华云、不听此约之言、其人必受诅、';
W._Jer11_4='此约、即我导尔列祖出埃及、脱铁鑪之日所谕者、曰、宜遵我言、循我所命而行、则可为我民、我为尔上帝、';
W._Jer11_5='俾践与尔列祖所誓之言、锡彼流乳与蜜之地、有如今日、我对曰、耶和华欤、诚所愿也、○';
W._Jer11_6='耶和华谕我曰、当宣斯言于犹大诸邑、及耶路撒冷街衢曰、宜听此约之言、而遵行之、';
W._Jer11_7='自我导尔列祖出埃及、以迄于今、我切戒之、即夙兴而戒之、曰、宜听我言、';
W._Jer11_8='彼乃不从、不侧耳以听、惟徇其恶心之刚愎而行、不遵我所命之约、故我以此约所言加之、○';
W._Jer11_9='耶和华谕我曰、犹大人及耶路撒冷居民中、有叛逆之谋、';
W._Jer11_10='厥祖不遵我言、彼效其尤、从他神而事之、以色列家与犹大家、背我与其祖所立之约、';
W._Jer11_11='故耶和华曰、我必降灾于彼、不能避之、彼呼吁我、我不垂听、';
W._Jer11_12='当时犹大诸邑、及耶路撒冷居民、将往呼吁其素所焚香之神、惟彼不拯之于难、';
W._Jer11_13='犹大欤、尔神之数、等于尔邑、耶路撒冷街衢若干、尔依其数、为可耻之物立坛、焚香于巴力、○';
W._Jer11_14='勿为斯民祈祷、勿为之扬声呼吁、彼遭难而呼吁我、我必不听、';
W._Jer11_15='我所爱者、尔既多行淫乱、在我圣室何为、圣胙岂能除尔罪恶、致尔得脱乎、';
W._Jer11_16='昔耶和华称尔名曰青橄榄树、美好而结嘉果、今在轰声之中、燃火焚之、枝条摧折、';
W._Jer11_17='万军之耶和华昔培植尔、今命灾祸击尔、因以色列家与犹大家行恶、为巴力焚香、以激我怒也、○';
W._Jer11_18='彼之所为、耶和华示我、我悉知之、';
W._Jer11_19='惟我若柔顺之羔、被牵而就死地、不知彼谋害我曰、我侪其毁厥树与果、绝之于生人之地、使其名不复见忆、';
W._Jer11_20='万军之耶和华欤、尔维秉公行鞫、鉴察人之心肠、我以我狱诉于尔前、必见尔复仇于其身、';
W._Jer11_21='耶和华曰、亚拿突人索尔生命、曰、勿托耶和华名而预言、免尔死于我手、';
W._Jer11_22='故万军之耶和华曰、我必罚之、少壮必亡于锋刃、子女必死于饥馑、';
W._Jer11_23='俾无遗民、盖谴责之年、我必降灾于亚拿突人、';
W._Jer12_1='耶和华欤、我与尔辩、尔乃公义、然我犹欲与尔论之、恶人之道、何故亨通、行诈之流、奚为安泰、';
W._Jer12_2='尔栽植之、使之盘根、生长结实、其口则近尔、其心则远尔、';
W._Jer12_3='耶和华欤、尔知我、尔见我、试我向尔之心、惟彼恶人、当曳之出、如将宰之羊、别之以待杀期、';
W._Jer12_4='斯土悲哀、四境草木枯槁、伊于胡底、因其居民行恶、禽兽尽灭、众犹自谓、我之终局、彼必不及见之、○';
W._Jer12_5='尔与步卒同趋、尚犹疲惫、焉能与马角逐哉、在平康之地、尔可安泰、约但溢于丛林、尔将若何、';
W._Jer12_6='尔昆弟宗族、以诈待尔、大声呼于尔后、彼虽以善言语尔、勿信之、';
W._Jer12_7='我离我室、而弃我业、以我心所爱者付于敌手、';
W._Jer12_8='我业于我、若林中之狮、向我咆哮、故我恶之、';
W._Jer12_9='我业于我、岂成为斑鹰乎、凡鹰岂环而攻之乎、尔其往集田间之兽、俾至而噬之、';
W._Jer12_10='彼诸牧者、毁我葡萄园、践我业于足下、使我嘉业成为寂寞之野、';
W._Jer12_11='且为荒芜、向我悲哀、全地荒芜、无人介意、';
W._Jer12_12='残贼者陟旷野之荒邱、耶和华之刃吞噬斯土、自此至彼、凡有血气者、罔获绥安、';
W._Jer12_13='彼所播者麦、所获者荆棘、自苦无益、因耶和华烈怒、地之所产、尔必耻之、○';
W._Jer12_14='耶和华曰、我之恶邻、附于我赐我民以色列为业之地、我必拔之离乎其境、亦拔犹大家出于其中、';
W._Jer12_15='既拔之后、我必反而矜恤之、导之各复故业故土、';
W._Jer12_16='如彼勤学我民之道、以我名而誓曰、我指维生之耶和华而誓、若昔诲我民指巴力而誓、则必建立于我民中、';
W._Jer12_17='如其不听、我必拔其国、而毁灭之、耶和华言之矣、';
