W._Job35_1='以利户又曰、';
W._Job35_2='尔以为有理、自谓我之义、愈于上帝之义乎、';
W._Job35_3='致云、我何所得、较之干罪、何所益乎、';
W._Job35_4='我将答尔、及尔同侣、';
W._Job35_5='试观诸天、瞻视高于尔之穹苍、';
W._Job35_6='如尔干罪、与上帝何涉、尔罪增多、与上帝何与、';
W._Job35_7='如尔为义、于彼何加、彼于尔手何所得乎、';
W._Job35_8='尔恶或损同类、尔义或利世人、';
W._Job35_9='人因多虐而呼号、缘强者之臂而呼救、';
W._Job35_10='惟无人云、造我之上帝、赐人夜歌者安在、';
W._Job35_11='其教我侪、使胜于地上之兽、俾智于空中之鸟、';
W._Job35_12='人因恶者之骄侈而呼吁、而莫之应、';
W._Job35_13='虚诞之呼吁、上帝诚不之听、全能者不之顾、';
W._Job35_14='况尔乎、尔乃曰、不得见之、我之事理在其前、惟俟之而已、';
W._Job35_15='今因上帝未加以怒、不甚介意于傲慢、';
W._Job35_16='故约伯空启厥口、多发无知之言、';
W._Job36_1='以利户又曰、';
W._Job36_2='容我片时、我将示尔、我为上帝犹有所言、';
W._Job36_3='我之所知、取诸深远、归义于造我者、';
W._Job36_4='我言实不为诳、有智识俱备者、与尔偕也、';
W._Job36_5='上帝大能、不藐视人、其智甚广、';
W._Job36_6='为恶者不卫其生、困苦者俾得其直、';
W._Job36_7='彼顾义人、不转厥目、使同君王、永坐于位、以致崇高、';
W._Job36_8='若系于缧绁、拘于困苦之索、';
W._Job36_9='则指其作为、与其过失、即其骄泰之行、';
W._Job36_10='爰启其耳、俾受训诲、命之去恶而返、';
W._Job36_11='如其听从奉事、则必度日亨通、历年安乐、';
W._Job36_12='苟不听从、则必死于锋刃、无知而亡、';
W._Job36_13='心不虔者、积累震怒、虽受束缚、而不祈求、';
W._Job36_14='其灵夭折、其毕命也、与受污者同科、';
W._Job36_15='困苦者、上帝以其苦拯之、于暴虐之际启其耳、';
W._Job36_16='亦欲导尔、出于危迫、入于宽广不狭之区、且陈于尔几者、俱满肥甘、';
W._Job36_17='惟尔充盈恶人之议、故鞫与义、拘执尔身、';
W._Job36_18='勿为怒激而拒惩责、勿因赎重而致偏行、';
W._Job36_19='尔之财贿、及所有之势力、能使尔免于患难乎、';
W._Job36_20='勿慕黑夜、即众民见除、而离其所之时、';
W._Job36_21='慎之哉、勿恋恶、盖尔择此、愈于苦也、';
W._Job36_22='上帝巍然、以能而行、彼之为师、谁其如之、';
W._Job36_23='谁定其道、孰能谓之曰、尔所行非义、';
W._Job36_24='当忆大其作为、乃人所歌颂者、';
W._Job36_25='人皆见之、自远观之、';
W._Job36_26='上帝至大、我侪不之悉、其寿不可测、';
W._Job36_27='彼取涓滴、由雾化为雨、';
W._Job36_28='空际淋漓、沛然普及于众、';
W._Job36_29='云雾之展布、天幕之震轰、谁能明之、';
W._Job36_30='闪光普照其四周、覆以海底、';
W._Job36_31='彼以此惩罚万民、亦以之丰赐粮食、';
W._Job36_32='掌握电光、命其中的、';
W._Job36_33='雷声显著之、亦以其升腾、示牲畜焉、';
W._Job37_1='缘此、我心战栗、离乎其所、';
W._Job37_2='试听其声、其口所出之响、';
W._Job37_3='发声遍于天下、闪电至于地极、';
W._Job37_4='继有雷轰、威声大发、其声既闻、闪电不已、';
W._Job37_5='上帝行雷、其声甚奇、彼作大事、吾人莫测、';
W._Job37_6='命雪雨于地、降细雨与大雨、';
W._Job37_7='彼封人手、不得操作、俾凡所造、知其作为、';
W._Job37_8='百兽入穴、群居其窟、';
W._Job37_9='狂风发于南库、寒气出于北方、';
W._Job37_10='上帝嘘气成冰、巨川凝结、';
W._Job37_11='使密云涵蒸气、散布蕴电之云、';
W._Job37_12='依其引导、旋转往还、运行于全地、悉遵厥命、';
W._Job37_13='或以之润土壤、或以为惩、或以为惠、';
W._Job37_14='约伯乎、尔其听之、上帝之妙用、当立而思之、';
W._Job37_15='上帝如何施令、使云中电光闪烁、尔知之乎、';
W._Job37_16='云之平铺、全智者之奇妙、尔悉之乎、';
W._Job37_17='南风既起、全地寂静、尔衣温暖、尔明之乎、';
W._Job37_18='尔能偕上帝展布穹苍、坚如铸鉴乎、';
W._Job37_19='我侪蒙昧、不能陈词、请尔教我、何以与言、';
W._Job37_20='岂可对上帝曰、我欲与尔言乎、人岂自愿灭亡乎、';
W._Job37_21='风过天清、日光炳耀、人莫能注视之、';
W._Job37_22='金光见于北方、上帝有威可畏、';
W._Job37_23='若夫全能者、我侪莫能测之、其力卓越、其义充足、不行残虐、';
W._Job37_24='故人畏之、惟有慧心之人、上帝不之顾也、';
W._Job38_1='耶和华自旋风中、谕约伯曰、';
W._Job38_2='孰以无知之词、晦我意旨乎、';
W._Job38_3='束尔腰、如丈夫、我问尔、其答我、';
W._Job38_4='我肇基大地时、尔安在、尔有智、则言之、';
W._Job38_5='谁定其度、谁引绳于其上、尔必知之、';
W._Job38_6='何处置地基、何人立隅石、';
W._Job38_7='当时晨星同歌咏、神子咸欢呼、';
W._Job38_8='海水汹涌、若出于胎、谁设门以闭之、';
W._Job38_9='我以云为其衣、以幽暗为襁褓、';
W._Job38_10='为定界限、而设门楗、';
W._Job38_11='曰、尔至此则可、毋得逾越、尔之狂澜、至此而止、';
W._Job38_12='尔自诞生以来、岂曾命定晨光、使黎明知其所乎、';
W._Job38_13='俾光烛照四极、驱逐恶人、';
W._Job38_14='地面更新、如印印泥、万物出现、若衣文绣、';
W._Job38_15='作恶者流、不得其光、强臂乃折、';
W._Job38_16='尔曾入于海泉乎、尔曾行于深渊乎、';
W._Job38_17='阴府之户、曾显于尔乎、阴翳之门、尔曾见之乎、';
W._Job38_18='大地之广、尔洞悉乎、知则言之、';
W._Job38_19='光之居所、何由而至、暗之处所安在、';
W._Job38_20='尔能导之至其境乎、尔能识其屋宇之路乎、';
W._Job38_21='尔既生于其时、而年又高、必知之矣、';
W._Job38_22='尔曾入雪库、见雹仓乎、';
W._Job38_23='乃我存贮、以备降灾、以待战争之日、';
W._Job38_24='辉光何由四射、东风何由布地、';
W._Job38_25='谁为雨水开渠、谁为雷电备路、';
W._Job38_26='使雨降于无人之处、雨于空旷之野、';
W._Job38_27='霑足荒田、滋殖草莱、';
W._Job38_28='雨岂有父、露珠谁生、';
W._Job38_29='冰出何胎、天霜谁育、';
W._Job38_30='水结如石、渊面凝冱、';
W._Job38_31='尔能系昴之结、解参之带乎、';
W._Job38_32='尔能循时引十二宫、导北斗及其从星乎、';
W._Job38_33='尔知天之常经、能立其主权于地乎、';
W._Job38_34='尔能呼云、使霖雨沛于尔身乎、';
W._Job38_35='尔能遣电、俾应之曰、我在此乎、';
W._Job38_36='谁置明哲于密云、谁畀聪慧于流星、';
W._Job38_37='谁能以智核云之数、谁能倾天之瓴、';
W._Job38_38='使土成泥、使块胶结、';
W._Job38_39=(null)
W._Job38_40='牝狮稚狮、伏于窟穴、藏于丛林、尔能为之觅食、以充其饥乎、';
W._Job38_41='鸦雏乏食、飞翔还往、向上帝哀鸣、孰予之食乎、';
W._Job39_1='岩间野羊生羔、尔知其时乎、麀鹿产子、尔悉其期乎、';
W._Job39_2='岂能计其月数、知其孳生之时乎、';
W._Job39_3='卷曲生子、劬劳诞育、';
W._Job39_4='其子渐壮、长于原野、去而不返、';
W._Job39_5='谁令野驴任意游行、谁为迅驴解其絷维、';
W._Job39_6='我使旷野为其室家、卤地为其居所、';
W._Job39_7='彼轻忽邑中之喧哗、不听驱者之叱咤、';
W._Job39_8='诸山为其牧场、遍觅青草、';
W._Job39_9='野牛岂役于尔、抑安处尔槽乎、';
W._Job39_10='尔能在陇亩中、系之以索乎、彼岂从尔耙于谷乎、';
W._Job39_11='尔岂因其力大、而恃之乎、抑以尔劳委之乎、';
W._Job39_12='尔岂赖其运谷于家、积禾于场乎、';
W._Job39_13='鸵鸟昂然展翼、惟其毛羽不慈、';
W._Job39_14='盖遗其卵于地、暖之于沙、';
W._Job39_15='不念人足或践之、野兽或躏之、';
W._Job39_16='忍心待雏、若非己有、虽则徒劳、亦无惧也、';
W._Job39_17='盖上帝去其慧心、不赋以灵明、';
W._Job39_18='及其高展、则轻视马与乘者、';
W._Job39_19='马力尔赐之乎、其项奋扬之鬣、尔被之乎、';
W._Job39_20='其跃如蝗、尔令之乎、咆哮之威、甚可畏也、';
W._Job39_21='跑地于谷、自喜有力、出迓兵械、';
W._Job39_22='遇有可畏、轻视而不惧、不因锋刃而却退、';
W._Job39_23='其上箭弢、与光明之戈矛、震震有声、';
W._Job39_24='彼乃猛烈忿怒、气吞土地、一闻角声、则不耐立、';
W._Job39_25='角响则嘶、远嗅战气、乐闻将帅之雷霆、士卒之鼓噪、';
W._Job39_26='鹰隼飞翔、振翮南往、岂由尔智乎、';
W._Job39_27='雕鹗腾空、营巢高岭、岂因尔命乎、';
W._Job39_28='巢于巉岩、峰巅巩固之处、';
W._Job39_29='自彼窥食、其目远观、';
W._Job39_30='其雏吮血、尸之所在、彼亦在焉、';
W._Job40_1='耶和华又谕约伯曰、';
W._Job40_2='好驳折者、可与全能者争论乎、与上帝辩者、尚其答之、';
W._Job40_3='约伯对耶和华曰、';
W._Job40_4='我乃微贱、何以答尔、惟以手掩口耳、';
W._Job40_5='我言之、一而再、不复答之、不复赘矣、';
W._Job40_6='耶和华自旋风中、谕约伯曰、';
W._Job40_7='束尔腰、如丈夫、我问尔、其答我、';
W._Job40_8='尔欲废我所拟、罪我以义己乎、';
W._Job40_9='尔有臂若上帝乎、能如彼之发雷乎、';
W._Job40_10='尔其以光耀威严自饰、以尊荣赫奕自衣、';
W._Job40_11='倾尔满溢之怒、观矜高者而卑之、';
W._Job40_12='视骄傲者而降之、践恶人于其所、';
W._Job40_13='同匿之于尘土、蒙其面于幽冥、';
W._Job40_14='我则认尔能以右手自救、';
W._Job40_15='试观河马、啮草若牛、我造尔、亦造彼、';
W._Job40_16='其力在腰脊、其能在腹筋、';
W._Job40_17='尾摇若香柏、骽筋相连络、';
W._Job40_18='骨如铜管、肋如铁干、';
W._Job40_19='上帝所造、此物为最、惟造之者、赐以锋刃、';
W._Job40_20='其食出于山邱、百兽优游之处、';
W._Job40_21='伏于莲下、卧于水泽芦中、';
W._Job40_22='莲荫覆之、溪柳环之、';
W._Job40_23='河水涨溢、彼不战栗、约但涨及其口、彼仍自若、';
W._Job40_24='当其儆备之时、孰能捕之、以钩贯其鼻乎、';
W._Job41_1='尔能以钩钓鳄鱼、以索制其舌、';
W._Job41_2='以绳穿其鼻、以钩贯其颊乎、';
W._Job41_3='彼岂屡求于尔、以甘言语尔乎、';
W._Job41_4='岂与尔约、永为尔仆乎、';
W._Job41_5='岂可玩之若鸟、为尔幼女系之乎、';
W._Job41_6='渔者之辈、以之为货乎、能脔其肉、以给商贾乎、';
W._Job41_7='岂能以戈矛遍刺其皮、以鱼叉遍刺其首乎、';
W._Job41_8='尔试以手扪之、念及与鬬、一而不再、';
W._Job41_9='捕之乃属虚妄、见之岂不恇怯、';
W._Job41_10='勇猛之士、亦莫之敢撄、然则孰能立于我前乎、';
W._Job41_11='谁先施诸我、使我偿之、天下所有、皆属我也、';
W._Job41_12='若夫鳄鱼之肢体、大力美格、我不能缄默焉、';
W._Job41_13='孰能去其外衣、近其两鳃、';
W._Job41_14='孰能启其口门、其齿环列可畏、';
W._Job41_15='其鳞成行、乃其所诩、密若缄封、';
W._Job41_16='骈比无间、气不得入、';
W._Job41_17='互相连络、胶结不分、';
W._Job41_18='嚏发有光、目若曙色、';
W._Job41_19='口吐爇炬、火星发扬、';
W._Job41_20='鼻孔出烟、如釜在芦火上之沸腾、';
W._Job41_21='呼吸燃岸、口吻发焰、';
W._Job41_22='颈项有力、在于其前、无不惊跃、';
W._Job41_23='其肉比连、坚不可动、';
W._Job41_24='心刚如石、坚若底磨、';
W._Job41_25='其兴起也、英豪畏惧、惊惶失措、';
W._Job41_26='人若以刃击之、乃无益也、擐甲以矛以矢攻之、亦无效也、';
W._Job41_27='彼视铁若草芥、视铜若朽木、';
W._Job41_28='矢不能使之遁、视机石为禾稿、';
W._Job41_29='视梃为藳、挥戈则笑、';
W._Job41_30='其腹之下、利同瓦片、如耙经泥、';
W._Job41_31='使渊若沸鼎、使海若调膏之镬、';
W._Job41_32='其游行也、后路皎然、令人视渊、如飘白发、';
W._Job41_33='全地莫与为俦、受造无所畏惧、';
W._Job41_34='盱衡高大之类、雄长骄悍之族、';
W._Job42_1='约伯对耶和华曰、';
W._Job42_2='我知尔万事能为、尔之意旨、莫能止之、';
W._Job42_3='孰以无知之词、晦厥意旨乎、我所言者、我不自知、奥妙之事、我所不明、';
W._Job42_4='我将言之、求尔垂听、我将问尔、愿尔示之、';
W._Job42_5='昔我耳闻尔、今我目睹尔、';
W._Job42_6='故我自憾、在于灰尘、而自悔焉、○';
W._Job42_7='耶和华谕约伯之后、谕提幔人以利法曰、我怒及尔、与尔二友、因尔曹论我、不如我仆约伯之正、';
W._Job42_8='当取牡牛七、牡羊七、诣我仆约伯、为己献燔祭、我仆约伯将为尔祈祷、我悦纳之、不依尔之愚昧待尔、盖尔曹论我、不如我仆约伯之正、';
W._Job42_9='于是提幔人以利法、书亚人比勒达、拿玛人琐法、往遵耶和华命而行、耶和华悦纳约伯、';
W._Job42_10='约伯既为其友祈祷、耶和华则转其困厄、依昔所有、赐之维倍、';
W._Job42_11='时、约伯兄弟姊妹、与素相识者俱至、同食于其家、因耶和华降灾、悼而慰之、各馈金一、金环一、';
W._Job42_12='耶和华锡嘏约伯之暮年、尤盛于畴昔、有羊一万四千、驼六千、牛一千耦、牝驴一千、';
W._Job42_13='子七女三、';
W._Job42_14='长女命名耶米玛、次女命名基洗亚、季女命名基连哈朴、';
W._Job42_15='境内女子、未有如约伯女之美者、其父赐以遗业、于其兄弟中、';
W._Job42_16='嗣后约伯享寿百有四十岁、得见子孙四代、';
W._Job42_17='约伯寿高年迈而终、';
