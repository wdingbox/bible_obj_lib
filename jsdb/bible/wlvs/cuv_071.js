W._Psm82_1='上帝立于上帝会中、行鞫于诸神兮、';
W._Psm82_2='曰、尔曹听讼不公、偏袒恶人、将至何时乎、';
W._Psm82_3='当为孤贫伸冤、为艰苦困乏者行义兮、';
W._Psm82_4='救援贫乏、脱于恶人之手兮、';
W._Psm82_5='惟彼不知不识、行于幽暗、地基动摇兮、';
W._Psm82_6='我曾谓尔为神、咸为至上者之子、';
W._Psm82_7='然尔必死、等于世人、颠仆同于他伯兮、';
W._Psm82_8='上帝欤、尚其兴起、行鞫于世、以尔必得万邦为业兮、';
W._Psm83_1='上帝欤、勿静默、上帝欤、勿缄口、勿寂然兮、';
W._Psm83_2='尔敌喧哗、憾尔者昂首兮、';
W._Psm83_3='彼诡谋以攻尔民、协议敌尔所藏者兮、';
W._Psm83_4='曰、其来绝之、不复为国、使以色列之名、不复见忆兮、';
W._Psm83_5='彼和衷共议、结盟以抵尔兮、';
W._Psm83_6='即以东以实玛利之幕、摩押夏甲之人、';
W._Psm83_7='暨迦巴勒、亚扪、亚玛力、非利士、爰及推罗居民兮、';
W._Psm83_8='亚述与之连和、为罗得裔之臂兮、';
W._Psm83_9='尔其惩之、如待米甸、如在基顺河、待西西拉与耶宾兮、';
W._Psm83_10='皆亡于隐多珥、为地上粪土兮、';
W._Psm83_11='使其显者、如俄立西伊伯、使其牧伯、如西巴撒慕拿兮、';
W._Psm83_12='彼云、其取上帝之牧场、以为己业兮、';
W._Psm83_13='我上帝欤、使之如飞旋之尘埃、如风飘之草芥兮、';
W._Psm83_14='如焚林之火、如燎山之焰、';
W._Psm83_15='追之以烈风、惊之以雷雨兮、';
W._Psm83_16='耶和华欤、使之羞惭满面、致寻尔名兮、';
W._Psm83_17='愿其永久愧耻惊惶、惭怍灭亡兮、';
W._Psm83_18='俾知尔名耶和华者、在于寰宇、独为至高兮、';
W._Psm84_1='万军之耶和华欤、尔之帷幕、何其可爱兮、';
W._Psm84_2='我灵慕耶和华院宇、至于疲惫、我之心身、呼吁维生之上帝兮、';
W._Psm84_3='万军之耶和华、我王我上帝欤、雀得其室、燕得伏雏之巢、在尔坛侧兮、';
W._Psm84_4='居尔室者福矣、必赞尔不已兮、';
W._Psm84_5='得力于尔、心向郇之大道、斯人其有福兮、';
W._Psm84_6='彼经流涕谷、变为有泉之处、秋雨被以福祉兮、';
W._Psm84_7='彼众行迈、其力递增、各觐上帝于郇兮、';
W._Psm84_8='万军之上帝耶和华欤、垂听我祈祷、雅各之上帝欤、倾耳以听兮、';
W._Psm84_9='上帝我盾欤、尚其垂鉴、顾尔受膏者之面兮、';
W._Psm84_10='居尔院宇一日、愈于平居千日、宁在我上帝室为阍、胜于居恶人之幕兮、';
W._Psm84_11='盖耶和华上帝为日为盾、耶和华锡恩锡荣、于正行者、不靳嘉物兮、';
W._Psm84_12='万军之耶和华欤、恃尔之人、其有福兮、';
W._Psm85_1='耶和华欤、尔已施恩于尔地、反雅各之俘囚兮、';
W._Psm85_2='宥尔民之愆、蔽其诸罪兮、';
W._Psm85_3='蠲尔之忿、转尔烈怒兮、';
W._Psm85_4='拯我之上帝欤、使我回转、息怒于我兮、';
W._Psm85_5='怒我岂永久、延忿至万世乎、';
W._Psm85_6='不复苏我、俾尔民因尔而欢乐乎、';
W._Psm85_7='耶和华欤、以尔慈惠示我、以尔拯救赐我兮、';
W._Psm85_8='上帝耶和华所谕、我愿听之、必言和平于民、即其圣民、惟彼勿复妄为兮、';
W._Psm85_9='主之拯救、迩于敬畏之者、致其荣光、著于我境兮、';
W._Psm85_10='慈惠与诚实相遇、公义与和平相亲、';
W._Psm85_11='诚实由地而萌、公义自天而鉴、';
W._Psm85_12='耶和华必锡嘏、我之土壤、必出其产兮、';
W._Psm85_13='公义为其先导、俾其足迹、为当行之路兮、';
W._Psm86_1='耶和华欤、我乃贫乏、尚其倾听俞允我兮、';
W._Psm86_2='我乃敬虔、尚其保存我命、我上帝欤、拯救恃尔之仆兮、';
W._Psm86_3='主欤、我终日呼吁尔、其矜悯我兮、';
W._Psm86_4='我仰望尔、其使尔仆之心欢悦兮、';
W._Psm86_5='盖主乃善、乐行赦宥、呼吁尔者、盛施以慈惠兮、';
W._Psm86_6='耶和华欤、倾听我祈祷、垂听我恳求之声兮、';
W._Psm86_7='我遭难之日呼吁尔、尔必俞允我兮、';
W._Psm86_8='主欤、诸神之中、无似尔者、尔之作为、无可比拟兮、';
W._Psm86_9='主欤、尔所造之万邦、必来拜于尔前、尊荣尔名兮、';
W._Psm86_10='盖尔为大、且行奇事、惟尔为上帝兮、';
W._Psm86_11='耶和华欤、示我以尔道、我必遵行尔真理、俾我一心、敬畏尔名兮、';
W._Psm86_12='主我之上帝欤、我必一心赞尔、永尊尔名兮、';
W._Psm86_13='尔施鸿慈于我、拯救我魂、免入最深之阴府兮、';
W._Psm86_14='上帝欤、骄傲之辈、起而攻我、强暴之党、索我之命、目中无尔兮、';
W._Psm86_15='主欤、尔为慈仁之上帝、迟于发怒、广有慈惠诚实兮、';
W._Psm86_16='尚其顾而悯我、赐仆以力、救援尔婢之子兮、';
W._Psm86_17='示我休征、俾憾我者视之而愧、以尔耶和华助我慰我兮、';
W._Psm87_1='维其基址、在于圣山、';
W._Psm87_2='耶和华喜爱郇门、逾于雅各诸室兮、';
W._Psm87_3='上帝之邑欤、有荣之事、指尔而言兮、';
W._Psm87_4='我必言及拉哈伯巴比伦、在识我者之中、非利士推罗古实、各有其人生于郇兮、';
W._Psm87_5='论郇必曰、此也彼也、生于其中、至高者必亲坚斯邑兮、';
W._Psm87_6='耶和华录万民时、核其数曰、斯人生于彼兮、';
W._Psm87_7='歌者舞者、佥曰我之泉源、咸在于尔兮、';
W._Psm88_1='拯我之上帝耶和华欤、我于尔前、昼夜呼吁兮、';
W._Psm88_2='愿我祈祷、达于尔前、尚其侧耳、听我呼吁兮、';
W._Psm88_3='我心充以患难、我命近于阴府、';
W._Psm88_4='列于就墓者中、若无助之人兮、';
W._Psm88_5='被掷于死者中、如见杀者卧于墓、尔不复垂念、绝于尔手兮、';
W._Psm88_6='尔置我于至深之坑、幽暗之处、深邃之域兮、';
W._Psm88_7='尔怒重压我、尔以波涛困苦我兮、';
W._Psm88_8='使我相识疏远、为其所憎、我被禁锢、不得出兮、';
W._Psm88_9='因遭患难、我目昏眊、耶和华欤、我日吁尔、向尔举手兮、';
W._Psm88_10='尔岂于死者显奇行、幽魂讵起而赞尔乎、';
W._Psm88_11='尔之慈惠岂宣于幕中、尔之信实、岂传于死域乎、';
W._Psm88_12='尔之奇行、岂见知于幽暗之所、尔之公义、岂见知于遗忘之地乎、';
W._Psm88_13='耶和华欤、我呼吁尔、侵晨祈祷、必达尔前兮、';
W._Psm88_14='耶和华欤、奚为弃我、何掩面不我顾兮、';
W._Psm88_15='我自幼遭难而濒死、遘尔威烈而迷乱兮、';
W._Psm88_16='尔之忿怒覆没我、威烈灭绝我、';
W._Psm88_17='犹之波涛、终日环我、协同困我兮、';
W._Psm88_18='尔使我之良朋密友远我、相讥隐匿于暗兮、';
W._Psm89_1='我必永歌耶和华之慈惠、以口传尔信实、至于万世兮、';
W._Psm89_2='我曾云慈惠必永立、尔之信实、建于诸天兮、○';
W._Psm89_3='我与所简之人立约、对于我仆大卫宣誓兮、';
W._Psm89_4='必立尔裔于永久、坚尔位至万世兮、';
W._Psm89_5='耶和华欤、诸天赞尔奇行、圣者会中、颂尔信实兮、';
W._Psm89_6='在于穹苍、孰比耶和华、上帝子中、孰如耶和华乎、';
W._Psm89_7='彼在圣者会中为神、极为可畏、较环之者、尤为可惧兮、';
W._Psm89_8='万军之上帝耶和华欤、孰为有能、如尔耶和华、尔之信实、在于四周兮、';
W._Psm89_9='尔制海狂、波涛澎湃、尔平之兮、';
W._Psm89_10='尔击破拉哈伯、等于被戮之人、以尔臂力溃尔敌兮、';
W._Psm89_11='诸天属尔、地亦尔有、世与充其中者、为尔所立兮、';
W._Psm89_12='南北为尔所创、他泊黑门、因尔名而欢欣兮、';
W._Psm89_13='尔臂有能、尔手有力、尔之右手高举兮、';
W._Psm89_14='尔位之基、惟公与义、慈惠诚实、行于尔前兮、';
W._Psm89_15='耶和华欤、得闻欢呼之声、行于尔容光者、斯民其有福兮、';
W._Psm89_16='彼为尔名、终日喜乐、在于尔义、得高举兮、';
W._Psm89_17='尔为其力之荣、缘尔之恩、我角高举兮、';
W._Psm89_18='我侪之盾、属耶和华、我侪之王、属以色列之圣者兮、○';
W._Psm89_19='尔见异象、谕尔圣民曰、我以助力、畀有能者、高举一人、自民所简兮、';
W._Psm89_20='寻获我仆大卫、膏以圣膏兮、';
W._Psm89_21='我手恒与之偕、我臂必增其力、';
W._Psm89_22='仇敌不得勒索之、恶党不得困苦之兮、';
W._Psm89_23='我必击仆其敌、挞憾之者兮、';
W._Psm89_24='我之信实慈惠、必与之偕、藉我之名、其角高举兮、';
W._Psm89_25='我使其手及于海、右手至于河兮、';
W._Psm89_26='彼必呼我曰、尔为我父、我之上帝、我拯救之磐石兮、';
W._Psm89_27='我必立之为冢子、地上至高之王兮、';
W._Psm89_28='为之永存我慈惠、坚定我盟约兮、';
W._Psm89_29='我必永延其裔、俾其位如天悠久兮、';
W._Psm89_30='如其子孙违弃我法度、不遵我律例、';
W._Psm89_31='玷辱我典章、不守我诫命、';
W._Psm89_32='我必以杖责其愆尤、以鞭惩其罪戾兮、';
W._Psm89_33='然我之慈惠、不尽追回、我之信实、不忍废弃、';
W._Psm89_34='不爽我约、不易我口所出兮、';
W._Psm89_35='我指己圣而誓、一次而已、必不欺诳大卫兮、';
W._Psm89_36='其裔永存、其位在于我前、如日之久、';
W._Psm89_37='如月之恒、如上天之确证兮、○';
W._Psm89_38='惟尔怒尔受膏者、屏而弃之兮、';
W._Psm89_39='厌恶尔仆之约、亵其冕于地兮、';
W._Psm89_40='拆其藩篱、毁其保障、';
W._Psm89_41='路人皆攘夺之、为邻邦之辱兮、';
W._Psm89_42='尔举其敌之右手、使其诸仇欢欣兮、';
W._Psm89_43='却其兵刃、临陈不使之卓立兮、';
W._Psm89_44='息其光辉、倾其国位于地兮、';
W._Psm89_45='促其幼日、被以羞耻兮、';
W._Psm89_46='耶和华欤、历时何久、岂将永隐乎、尔怒如火之焚、何其久乎、';
W._Psm89_47='愿尔垂念、我之时日、何其短促、尔造世人、使之何其虚幻兮、';
W._Psm89_48='何人生而不死、自拯其魂、脱于阴府之势乎、';
W._Psm89_49='主欤、尔之慈惠、昔依信实、誓行于大卫者、今安在哉、';
W._Psm89_50='主欤、念尔诸仆之辱、念我所怀、多民加我之辱兮、';
W._Psm89_51='耶和华欤、尔敌所加之辱、即辱尔受膏者之行踪兮、○';
W._Psm89_52='当颂美耶和华、迄于永久、诚所愿兮、诚所愿兮、';
W._Psm90_1='主欤、尔为我居所、历世不易兮、';
W._Psm90_2='山冈尚未生出、寰区尚未造成、自亘古迄永久、尔为上帝兮、';
W._Psm90_3='尔使人归于土、曰尔世人其旋返兮、';
W._Psm90_4='自尔视之、千年如已逝之昨日、同于夜之一更兮、';
W._Psm90_5='尔冲人若大水、彼如寝寐、如朝生之草兮、';
W._Psm90_6='晨则萌芽滋长、夕则芟刈枯槁兮、';
W._Psm90_7='我侪因尔怒而消亡、缘尔忿而惊惶兮、';
W._Psm90_8='我之罪愆、尔陈之于目前、我之隐恶、尔显之于容光兮、';
W._Psm90_9='我之时日、度于尔怒、毕我岁月、如叹息之发兮、';
W._Psm90_10='我之年数、乃为七旬、如其强健、可至八旬、然其所夸、祇为忧苦、其逝迅速、我去如飞兮、';
W._Psm90_11='孰识尔怒之势、孰依畏尔之道、而知尔忿乎、';
W._Psm90_12='求尔教我计己之日、俾获慧心兮、';
W._Psm90_13='耶和华欤、历时何久、尚其回转、悔心于尔仆兮、';
W._Psm90_14='使我侵晨饫尔慈惠、致我毕生欢欣喜乐兮、';
W._Psm90_15='依尔苦我之日、遘难之年、俾我喜乐兮、';
W._Psm90_16='显尔作为于尔仆、著尔荣光于其裔兮、';
W._Psm90_17='愿我主上帝之恩临我、尚其坚立我手所作、我手所作、坚立之兮、';
W._Psm91_1='居于至高者之密所、必恒在全能者之荫下兮、';
W._Psm91_2='我论耶和华云、彼为我避所、我保障、我所恃之上帝兮、';
W._Psm91_3='彼必拯尔、脱于捕鸟之网、疫疠之毒兮、';
W._Psm91_4='必覆尔以其羽、尔托庇其翼下、彼之诚实、乃盾乃干兮、';
W._Psm91_5='夜之惊骇、昼之飞矢、';
W._Psm91_6='暗中流行之疫疠、午间剿灭之灾患、尔皆不惧兮、';
W._Psm91_7='仆于尔侧者千、仆于尔右者万、灾不及尔兮、';
W._Psm91_8='惟得目睹、而观恶人受报兮、';
W._Psm91_9='尔以耶和华为避所、以至高者为居所、';
W._Psm91_10='灾祸不临尔身、疫疠不近尔幕兮、';
W._Psm91_11='彼必为尔命其使、佑尔于诸途兮、';
W._Psm91_12='扶尔以手、免尔足触石兮、';
W._Psm91_13='尔必踏狮与虺、践稚狮与蛇兮、';
W._Psm91_14='上帝曰、因其爱予、我必救援之、彼知我名、我必高举之兮、';
W._Psm91_15='彼吁予、我必允之、彼遭难、我必偕之、救援而尊荣之兮、';
W._Psm91_16='必以遐龄惬之、以我拯救示之兮、';
W._Psm92_1='称谢耶和华、歌颂至高者之名、斯为美兮、';
W._Psm92_2='朝宣尔之慈惠、夕彰尔之信实、';
W._Psm92_3='用十弦之乐器与瑟、以琴清肃之声和之兮、';
W._Psm92_4='耶和华欤、尔以所为、使我悦怿、我因尔手所作、而欢呼兮、';
W._Psm92_5='耶和华欤、尔经营何其大、尔意綦深兮、';
W._Psm92_6='愚蠢者弗知、蒙昧者不明乎此兮、';
W._Psm92_7='恶人发生如草、作慝者兴盛、无非使之恒亡兮、';
W._Psm92_8='耶和华欤、惟尔崇高、永世靡暨兮、';
W._Psm92_9='耶和华欤、尔敌将亡、恶党必散兮、';
W._Psm92_10='惟尔使我昂角如兕、我乃新膏所膏兮、';
W._Psm92_11='我敌遭报、我得目睹、攻我之恶党受罚、我已耳闻兮、';
W._Psm92_12='义人必畅茂如棕树、生长如利巴嫩之香柏兮、';
W._Psm92_13='植于耶和华室、盛于我上帝院兮、';
W._Psm92_14='暮年犹结其实、汁满而色青兮、';
W._Psm92_15='以彰耶和华之正直、彼乃我之磐石、无有不义兮、';
W._Psm93_1='耶和华秉权、自被威严、耶和华以力为衣、以力自束、世界坚立、永不动摇兮、';
W._Psm93_2='尔位亘古坚立、尔自太古而有兮、';
W._Psm93_3='耶和华欤、波涛汹涌、波涛漰渤、波涛澎湃、';
W._Psm93_4='耶和华有能、巍巍在上、越于大水之漰渤、沧海之激浪兮、';
W._Psm93_5='耶和华欤、尔法至实、尔室宜其为圣、迄于永久兮、';
W._Psm94_1='耶和华欤、尔乃报复之上帝、报复之上帝欤、尚其显著兮、';
W._Psm94_2='鞫世者欤、尚其兴起、使骄者受应得之报兮、';
W._Psm94_3='耶和华欤、恶人欢呼、将至何时、伊于胡底兮、';
W._Psm94_4='彼乃喋喋、出言傲慢、作恶者皆自夸兮、';
W._Psm94_5='耶和华欤、彼压制尔民、困苦尔业、';
W._Psm94_6='杀嫠妇、戮覉旅、屠孤儿、';
W._Psm94_7='乃曰耶和华不及见、雅各之上帝不介意兮、';
W._Psm94_8='愚蠢之民、尔其思之、蒙昧之辈、何时为智乎、';
W._Psm94_9='造耳者岂无闻、制目者岂无见乎、';
W._Psm94_10='教诲列邦者、岂不惩责、以智训人者、岂无知识乎、';
W._Psm94_11='人之意念为虚、耶和华知之兮、';
W._Psm94_12='耶和华欤、尔所惩责、训以律者、其有福兮、';
W._Psm94_13='脱之于患难、锡之以绥安、迨为恶人掘阱兮、';
W._Psm94_14='耶和华不弃其民、不遗其业兮、';
W._Psm94_15='行鞫必归公义、心正者遵循之兮、';
W._Psm94_16='行恶者、孰为我起而攻之、作慝者、孰为我立而敌之、';
W._Psm94_17='微耶和华助我、我则速归幽寂兮、';
W._Psm94_18='耶和华欤、我曰我足滑跌时、尔之慈惠扶我兮、';
W._Psm94_19='我怀多虑、尔之慰藉娱我兮、';
W._Psm94_20='奸恶在位、藉律作慝、岂能与尔交通乎、';
W._Psm94_21='彼乃集攻义人、定无辜之罪兮、';
W._Psm94_22='惟耶和华为我高台、我上帝为我托庇之磐石兮、';
W._Psm94_23='乃以其罪加之、必因其恶绝之、耶和华我上帝、必绝之兮、';
W._Psm95_1='其来歌颂耶和华、向救我之磐石欢呼兮、';
W._Psm95_2='以称谢诣其前、以诗歌向之欢呼兮、';
W._Psm95_3='盖耶和华为大神、为大君、超越诸神兮、';
W._Psm95_4='地之隐处在其手、山之高处亦属之、';
W._Psm95_5='沧海为其所有、乃其所造、陆地其手所甄陶兮、';
W._Psm95_6='其来鞠躬而拜、跪于造我之耶和华前兮、';
W._Psm95_7='彼乃我上帝、我侪为其所牧之民、手下之羊、愿尔今听其言兮、';
W._Psm95_8='勿刚愎乃心、如在米利巴、在旷野玛撒之日兮、';
W._Psm95_9='维时、尔祖见我所为、犹探我试我兮、';
W._Psm95_10='历年四十、我厌此代曰、斯民心迷、未识我途兮、';
W._Psm95_11='故我怒而誓曰、彼必不得入我安息兮、';
W._Psm96_1='尔其向耶和华唱新歌、全地歌颂耶和华兮、';
W._Psm96_2='讴歌耶和华、颂赞其名、日宣其拯救兮、';
W._Psm96_3='述其尊荣于列邦、道其奇行于万民兮、';
W._Psm96_4='盖耶和华为大、宜宏赞美、超越诸神、宜切敬畏兮、';
W._Psm96_5='列邦之神、尽属虚无、惟耶和华创造诸天兮、';
W._Psm96_6='尊荣威严、在于其前、能力光华、显于圣所兮、';
W._Psm96_7='万民诸族欤、当以尊荣能力归于耶和华、咸归于耶和华兮、';
W._Psm96_8='以耶和华名应得之荣归之、奉礼入其院宇兮、';
W._Psm96_9='当衣圣服、崇拜耶和华、全地战栗于其前兮、';
W._Psm96_10='宣告列邦曰、耶和华秉权、世界坚立、不至动摇、彼必秉公、以鞫万民兮、';
W._Psm96_11='诸天其欢、大地其喜、海及充其中者、悉扬厥声兮、';
W._Psm96_12='田与其中所有、尚其欢欣、林间诸木、则欢呼于耶和华前兮、';
W._Psm96_13='盖彼将临、行鞫于地、以公义鞫斯世、以诚实鞫万民兮、';
W._Psm97_1='耶和华秉权、大地其欢忭、群岛其喜乐兮、';
W._Psm97_2='密云黑暗环之、仁义公平、为其位之基兮、';
W._Psm97_3='火燎其前、焚四周之敌兮、';
W._Psm97_4='其电照耀世界、大地见之而颤兮、';
W._Psm97_5='山岳如蜡销镕、因其见耶和华、全地之主兮、';
W._Psm97_6='诸天宣其义、诸民见其荣兮、';
W._Psm97_7='凡奉雕像、以虚无自夸者、愿其蒙羞、尔诸神欤、敬拜上帝兮、';
W._Psm97_8='耶和华欤、郇民闻尔行鞫而喜、犹大之女、因之而乐兮、';
W._Psm97_9='耶和华欤、尔乃至高、超乎全地、尔被尊崇、越于诸神兮、';
W._Psm97_10='爱耶和华者欤、尔其恶恶、彼保圣民之命、拯之于恶人手兮、';
W._Psm97_11='光辉为行义者而布、喜乐为心正者所获、';
W._Psm97_12='尔义人欤、缘耶和华而喜、为其圣名而称谢兮、';
W._Psm98_1='尔其向耶和华唱新歌、以其行奇事、彼之右手圣臂施救兮、';
W._Psm98_2='耶和华显其拯救、彰其公义于列邦兮、';
W._Psm98_3='对以色列家之慈惠信实、彼记忆之、地之四极、咸见我上帝之拯救兮、';
W._Psm98_4='全地其向耶和华欢呼、发声歌咏、而颂赞之兮、';
W._Psm98_5='鼓琴歌颂耶和华、以琴与和谐之声兮、';
W._Psm98_6='和以角笳之声、欢呼于大君耶和华前兮、';
W._Psm98_7='海及充其中者、世与居其间者、悉扬厥声兮、';
W._Psm98_8='波涛鼓掌、山岳应之、欢呼于耶和华前兮、';
W._Psm98_9='盖彼将临、行鞫于地、以公义鞫斯世、以中正鞫万民兮、';
W._Psm99_1='耶和华秉权、万民其战栗、彼居基路伯上、大地其震动兮、';
W._Psm99_2='耶和华在郇为大、超越万民兮、';
W._Psm99_3='其名大而可畏、宜颂赞之、彼乃为圣兮、○';
W._Psm99_4='王有能力、而好公平、建立中正、在雅各家秉公行义兮、';
W._Psm99_5='尊崇我上帝耶和华、于其足几前敬拜之、彼乃为圣兮、○';
W._Psm99_6='其祭司中、有摩西亚伦、呼吁其名者中、有撒母耳、彼众呼吁耶和华、蒙其俞允兮、';
W._Psm99_7='在云柱中谕之、彼众守其法度、遵其所赐之典章兮、';
W._Psm99_8='耶和华我上帝欤、尔俞允之、为其行赦之上帝、然犹报其所行兮、';
W._Psm99_9='尊崇我上帝耶和华、敬拜于其圣山、盖我上帝耶和华为圣兮、';
W._Psm100_1='全地其向耶和华欢呼、';
W._Psm100_2='欣喜而奉耶和华、讴歌而诣其前兮、';
W._Psm100_3='当知耶和华为上帝、彼乃造我、我亦属之、我为其民、为其牧场之羊兮、';
W._Psm100_4='以称谢入其门、以赞美入其院、感谢其恩、颂美其名兮、';
W._Psm100_5='盖耶和华乃善、其慈惠永存、其信实万世不易兮、';
W._Psm101_1='我必讴歌慈惠公义、耶和华欤、我歌颂尔兮、';
W._Psm101_2='我致志于纯全之道、尔何时临莅我、必以纯全之心、行于家庭兮、';
W._Psm101_3='卑陋之事、我不寓目、偏僻之行、我所深恶、不沾我躬兮、';
W._Psm101_4='邪曲之心、我必远之、奸恶之事、我不识之兮、';
W._Psm101_5='潜毁其邻者、我必绝之、目高心傲者、我不容之兮、';
W._Psm101_6='境内忠诚之民、我目顾之、令其与我偕居、行纯全之道者、必服事我兮、';
W._Psm101_7='行诈者不得居于我室、言诳者不得立于我前、';
W._Psm101_8='境内恶人、我每晨必殄之、作慝之辈、必绝于耶和华之邑兮、';
W._Psm102_1='耶和华欤、听我祈祷、使我呼吁达于尔前兮、';
W._Psm102_2='我遭难之日、勿向我掩面、我呼吁之时、其向我侧耳、速允我兮、';
W._Psm102_3='我之时日、如烟之消、我之骸骨、如炬之焚兮、';
W._Psm102_4='我心被伤、如草枯槁、以至忘餐兮、';
W._Psm102_5='发声呻吟、肤革贴骨兮、';
W._Psm102_6='我如旷野之鹈鹕、荒墟之鸱鸮兮、';
W._Psm102_7='醒而不寐、如屋顶之孤雀兮、';
W._Psm102_8='我敌终日诋我、狂待我者、指我而诅兮、';
W._Psm102_9='我食灰如饼、和泪而饮兮、';
W._Psm102_10='因尔忿恚震怒、取我而掷之兮、';
W._Psm102_11='我日如晷延长、我躬如草枯槁兮、○';
W._Psm102_12='耶和华欤、惟尔永存、尔志历世弗替兮、';
W._Psm102_13='尔将兴起、矜悯郇邑、今届抚恤之时、定期已至兮、';
W._Psm102_14='尔仆悦其石、而惜其土兮、';
W._Psm102_15='列邦必敬畏耶和华名、地上诸王、敬畏尔荣兮、';
W._Psm102_16='盖耶和华建筑郇邑、见于其荣兮、';
W._Psm102_17='垂念贫者之祷、不轻视其祈兮、';
W._Psm102_18='此言必为后人录之、将来受造之民、必颂赞耶和华兮、';
W._Psm102_19='盖耶和华自圣所高处垂鉴、自天俯视下土兮、';
W._Psm102_20='听俘囚之欷歔、释濒死之人兮、';
W._Psm102_21='俾人宣耶和华名于郇、播其声誉于耶路撒冷、';
W._Psm102_22='在万民诸国会集、崇事耶和华之时兮、';
W._Psm102_23='彼于中道、败我精力、促我时日兮、';
W._Psm102_24='我曰、我上帝欤、尔年历万世、勿使我中年而逝兮、';
W._Psm102_25='上古尔奠地基、诸天尔手所造兮、';
W._Psm102_26='斯必灭没、惟尔恒存、此皆如衣渐旧、尔将易之如服、则俱改变兮、';
W._Psm102_27='惟尔不易、尔年无尽兮、';
W._Psm102_28='尔仆之子必恒存、其裔坚立于尔前兮、';
