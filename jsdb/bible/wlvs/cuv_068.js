W._Psm35_1='耶和华欤、与我争者、尔与之争、与我战者、尔与之战、';
W._Psm35_2='持干与盾、立而助我、';
W._Psm35_3='拔戟御追我者、谓我魂曰、我为尔之拯救兮、';
W._Psm35_4='俾索取我命者、受辱蒙羞、谋害我躬者、却退愧耻兮、';
W._Psm35_5='使如风前之糠、耶和华使者驱逐之兮、';
W._Psm35_6='其路幽暗而滑?、耶和华使者追袭之兮、';
W._Psm35_7='以彼无端暗设其网、掘阱欲害我魂兮、';
W._Psm35_8='愿灾祸猝临之、自罹暗设之网、自陷所掘之阱兮、';
W._Psm35_9='我心必因耶和华而乐、缘其拯救而喜兮、';
W._Psm35_10='我形骸曰、耶和华欤、拯贫者于强梁、援穷乏于盗劫、孰似尔兮、';
W._Psm35_11='凶恶之证兴起、以所不知之事诘我兮、';
W._Psm35_12='以恶报善、使我魂孤苦兮、';
W._Psm35_13='若我、于彼病时、衣麻禁食、刻苦己心、然我所祈、返于我衷兮、';
W._Psm35_14='我之所行、如丧友朋昆弟、屈身悲哀、如哭母兮、';
W._Psm35_15='惟我遭难、彼众欢聚、下流之辈、我不识者、集而攻我、裂之不已兮、';
W._Psm35_16='彼如筵间戏谑之妄人、向我切齿兮、';
W._Psm35_17='主欤、旁观不顾、将至何时、拯我魂于强暴、救我命于壮狮兮、';
W._Psm35_18='我则于大会中称谢尔、于多民中颂赞尔兮、';
W._Psm35_19='勿容无理仇我者、向我夸口、无端憾我者、向我眨目兮、';
W._Psm35_20='彼不言和平、安居地上者、图诡词以害之兮、';
W._Psm35_21='肆口谤我曰、嘻嘻、我目见之兮、';
W._Psm35_22='主耶和华欤、尔既见止、勿缄默、勿远我兮、';
W._Psm35_23='我上帝、我主欤、奋然而兴、伸我冤、判我狱兮、';
W._Psm35_24='耶和华我上帝欤、依尔义而判之、勿使敌为我而夸兮、';
W._Psm35_25='勿容其心曰、嘻、适如我愿、勿容彼曰、我已吞之兮、';
W._Psm35_26='幸我遘灾者、俾其怀惭抱愧、向我夸大者、俾其被辱蒙羞兮、';
W._Psm35_27='乐我义谳者、愿其欢呼欣喜、悦其仆获福之耶和华、宜恒尊之为大兮、';
W._Psm35_28='我舌必言尔义、终日颂赞兮、';
W._Psm36_1='恶人之罪、谓其心曰、目中无惧上帝之由兮、';
W._Psm36_2='因彼自欺、以为其恶不显、不见恶兮、';
W._Psm36_3='厥口所言、奸恶诡谲、绝于智慧善行兮、';
W._Psm36_4='在床谋孽、立于邪途、不憎恶事兮、○';
W._Psm36_5='耶和华欤、尔之慈惠、上及穹苍、尔之诚实、高凌霄汉兮、';
W._Psm36_6='尔之公义、如上帝之山、尔之判断、如深广之渊、耶和华欤、人与禽兽、尔咸护佑兮、';
W._Psm36_7='上帝欤、尔之慈惠、何其宝贵、尔翼荫下、世人托庇兮、';
W._Psm36_8='饱之以尔室之肥甘、饮之于乐河兮、';
W._Psm36_9='生命之源在尔、于尔光中、必蒙烛照兮、';
W._Psm36_10='识尔者、愿仍施之以慈惠、心正者、锡之以公义兮、';
W._Psm36_11='勿容骄人之足践我、恶人之手逐我兮、';
W._Psm36_12='作恶者仆、既已颠蹶、不能复振兮、';
W._Psm37_1='勿因作恶者生烦扰、勿因为非者怀妒嫉、';
W._Psm37_2='彼如草芥、速被芟除、犹之青蔬、不久萎败兮、';
W._Psm37_3='当赖耶和华而行善、居于斯土、以其信实为食兮、';
W._Psm37_4='以耶和华为悦、尔心所欲、彼必赐之兮、';
W._Psm37_5='以尔行径托耶和华、惟彼是赖、则必成之兮、';
W._Psm37_6='著尔之义、如光发耀、显尔之公、如日方中兮、';
W._Psm37_7='缄默于耶和华前、忍以望之、人之道途通达、人之恶谋得成、勿为之生烦扰兮、';
W._Psm37_8='息怒蠲忿、勿生烦扰、以致作慝兮、';
W._Psm37_9='盖作恶者必被翦除、惟望耶和华者、得承斯土兮、';
W._Psm37_10='再延片时、恶者归于乌有、察其居所、已杳然兮、';
W._Psm37_11='惟谦卑者得承斯土、因雍和之盛而乐兮、';
W._Psm37_12='恶人谋害义人、向之切齿、';
W._Psm37_13='主必哂之、因见其日将至兮、';
W._Psm37_14='恶者拔刃弯弓、欲覆穷乏、杀正行之人兮、';
W._Psm37_15='其刃必刺己心、其弓见折兮、';
W._Psm37_16='义人所有些微、胜于恶人之丰裕兮、';
W._Psm37_17='恶者之臂必见折、惟义者为耶和华所扶兮、';
W._Psm37_18='完人之时日、耶和华所知、其业永存兮、';
W._Psm37_19='遘难之时、不至羞愧、遭饥之日、必得饱饫兮、';
W._Psm37_20='恶人必亡、耶和华之敌、如草场之华美、必将消灭、如烟之散兮、';
W._Psm37_21='恶者贷而弗偿、义者行仁、而好施兮、';
W._Psm37_22='耶和华所祝者、必承斯土、惟其所诅者、必被翦除兮、';
W._Psm37_23='善人之步履、为耶和华所定、其行径、为耶和华所悦兮、';
W._Psm37_24='彼即颠蹶、不至不振、耶和华扶之以手兮、';
W._Psm37_25='我幼而老、未见义者被遗、其裔丐食兮、';
W._Psm37_26='义人终日行仁施贷、其裔蒙福兮、';
W._Psm37_27='去恶从善、则得久居兮、';
W._Psm37_28='盖耶和华惟义是悦、不遗圣民、使之永存、恶者之裔、必被翦除兮、';
W._Psm37_29='义人必承斯土、恒久居处兮、';
W._Psm37_30='义人口言智慧、舌道公平、';
W._Psm37_31='上帝之律在于其心、步履不滑跌兮、';
W._Psm37_32='恶人窥伺义人、意欲杀之兮、';
W._Psm37_33='耶和华不付于其手、鞫时亦不罪之兮、';
W._Psm37_34='当企望耶和华、遵守其道、彼必擢尔、俾承斯土、恶人见绝、尔必目睹兮、';
W._Psm37_35='我见恶人势盛、张大如青葱之树、在其本土兮、';
W._Psm37_36='或经其地、彼已乌有、我寻觅之、不得见兮、';
W._Psm37_37='察完人、观正人、慕和平者、其终有福兮、';
W._Psm37_38='干罪者流、同归灭没、恶人终被翦除兮、';
W._Psm37_39='义者之拯救、由于耶和华、在患难时、彼为其保障兮、';
W._Psm37_40='耶和华助之援之、脱诸恶人、因其托庇于彼、乃拯救之兮、';
W._Psm38_1='耶和华欤、勿发忿以谴我、勿震怒以惩我、';
W._Psm38_2='盖尔矢及我、尔手压我兮、';
W._Psm38_3='因尔忿怒、我体无健、因我罪戾、我骨弗安、';
W._Psm38_4='我罪灭顶、如重任难胜兮、';
W._Psm38_5='因我愚昧、我创臭溃兮、';
W._Psm38_6='我偃偻而拳曲、终日悲哀兮、';
W._Psm38_7='我腰遍受灼炙、我体无健兮、';
W._Psm38_8='身疲创剧、中心弗安、而呻吟兮、';
W._Psm38_9='主欤、我之愿欲、悉陈于尔、我之欷歔、无隐于尔、';
W._Psm38_10='我心怦怦、我力疲惫、目光散失兮、';
W._Psm38_11='我遘恶疾、友朋远离、亲属遥立兮、';
W._Psm38_12='索取我命者设网罟、谋害我躬者出恶言、终日筹思诡计兮、';
W._Psm38_13='我如聋者不闻声、喑者不启口、';
W._Psm38_14='其耳无闻、其口无辩兮、';
W._Psm38_15='耶和华欤、我企望尔、我主上帝必应之兮、';
W._Psm38_16='我曰、恐彼为我而夸、我失足时、彼乃夸大兮、';
W._Psm38_17='我几颠踬、忧苦常在我前兮、';
W._Psm38_18='我必述我愆尤、忧我罪戾兮、';
W._Psm38_19='我敌敏捷壮强、妄憾我者、实繁有徒兮、';
W._Psm38_20='以恶报善者、为我之敌、缘我惟善是从兮、';
W._Psm38_21='耶和华欤、勿弃我、我上帝欤、勿远我、';
W._Psm38_22='主欤、我之拯救、其速助我兮、';
W._Psm39_1='我谓必谨我行、免舌干咎、恶人当前、必箝我口兮、';
W._Psm39_2='我缄默无言、善言亦不出口、我之忧痛、更迫切兮、';
W._Psm39_3='我则热衷、默想时火乃炽、遂鼓舌而言曰、';
W._Psm39_4='耶和华欤、俾知我身之终、年寿几何、致我自知荏弱兮、';
W._Psm39_5='尔使我之年岁、数掌可量、我之寿算、在于尔前、若无有兮、世人稳立时、亦皆虚空兮、';
W._Psm39_6='世人行动乃虚幻、扰攘乃徒劳、积蓄货财、不知谁取兮、';
W._Psm39_7='主欤、我今奚俟、所望惟尔、';
W._Psm39_8='援我于愆尤、毋令我受愚人之辱兮、';
W._Psm39_9='我默然缄口、以我所遇、乃尔所为兮、';
W._Psm39_10='尔之责罚、尚其免之、尔手搏击、我则消灭兮、';
W._Psm39_11='尔因罪而谴人、使其菁华消灭、如蠹之蚀、世人实为虚空兮、';
W._Psm39_12='耶和华欤、俯闻我祈求、垂听我呼吁、我既泣涕、尔勿缄默、我于尔前、为外人、为客旅、有如列祖兮、';
W._Psm39_13='求尔舍我、于我长往之先、俾我复振兮、';
W._Psm40_1='我耐望耶和华、彼倾听我呼吁兮、';
W._Psm40_2='援我于陷阱、出我于淤泥、立我足于磐石、稳我步履兮、';
W._Psm40_3='使我口讴新歌、颂我上帝、多人见之、寅畏而恃耶和华兮、';
W._Psm40_4='惟恃耶和华、不从骄泰虚伪之辈、斯人其有福兮、';
W._Psm40_5='耶和华我上帝欤、尔所作之妙工、及向我之意念甚多、不能悉陈、若欲称述、不可胜数兮、';
W._Psm40_6='祭祀礼仪、非尔所悦、燔祭罪祭、非尔所欲、尔启我耳兮、';
W._Psm40_7='我则曰、我来矣、命我之言、经卷载之兮、';
W._Psm40_8='我上帝欤、尔旨我乐遵、尔律在我心兮、';
W._Psm40_9='我于大会中、宣公义之嘉音、必不缄口、尔耶和华所知兮、';
W._Psm40_10='尔之公义、我未匿之于心、尔之信实拯教、我已宣之、尔之慈惠诚实、于大会中、我未隐之兮、';
W._Psm40_11='耶和华欤、尔之矜恤、勿靳于我、尔之慈惠诚实、恒祐我兮、';
W._Psm40_12='灾祸环我、不可胜计、罪戾迫我、不能昂首、其数多越于发、我心丧失兮、';
W._Psm40_13='耶和华欤、以救我为悦、耶和华欤、其助我维亟兮、';
W._Psm40_14='索我命者、愿其同蒙羞耻、幸我灾者、愿其却退受辱兮、';
W._Psm40_15='向我曰嘻嘻者、愿其惭怍而惊骇兮、';
W._Psm40_16='惟尔是求者、愿其因尔欢欣喜乐、悦尔拯救者、宜恒称耶和华为大兮、';
W._Psm40_17='我乃贫乏、惟主眷顾、我上帝欤、尔为我辅助、我拯救、祈勿延缓兮、';
W._Psm41_1='眷顾贫乏者福矣、遭难之日、耶和华必援之兮、';
W._Psm41_2='耶和华必佑之、使之生存、获福于斯土、勿付之于敌、以遂其欲兮、';
W._Psm41_3='彼委顿在床、耶和华必扶持之、于疾病时、治其卧榻兮、';
W._Psm41_4='我曰、耶和华欤、尚其悯我医我、我获罪于尔兮、';
W._Psm41_5='我敌以恶言渎我曰、彼何时死、其名泯灭兮、';
W._Psm41_6='设彼来见、言则虚妄、心蓄奸恶、出而道之兮、';
W._Psm41_7='凡憾我者窃议我、谋害我兮、';
W._Psm41_8='彼谓恶疾附于其身、既已偃卧、永不复起兮、';
W._Psm41_9='我之密友、我之所恃、食我饼者、毕踵敌我兮、';
W._Psm41_10='耶和华欤、尚其矜我、使我兴起、以报复之兮、';
W._Psm41_11='敌不奏凯、则知尔乃悦我兮、';
W._Psm41_12='我行正直、尔扶持我、立我于尔前、迄于永久兮、○';
W._Psm41_13='以色列之上帝耶和华、当颂美之、永世靡暨、诚所愿兮、诚所愿兮、';
W._Psm42_1='我上帝欤、我心慕尔、如麀之慕溪水兮、';
W._Psm42_2='我心渴想上帝、即维生之上帝、何时诣上帝前、而觐之兮、';
W._Psm42_3='我昼夜饮泣、人恒诘我曰、尔上帝安在兮、';
W._Psm42_4='我昔与众偕行、以欢颂之声、引诣上帝室、而守节期、今追忆之、我心伤悲兮、';
W._Psm42_5='我心何为而抑郁、中怀何为而烦扰、企望上帝、彼和颜而施救、我仍颂之兮、○';
W._Psm42_6='我上帝欤、我心抑郁于中、故由约但地、黑门岭、米萨山、记忆尔兮、';
W._Psm42_7='尔之瀑布发声、渊渊相应、尔之波涛、淹没我身兮、';
W._Psm42_8='惟耶和华昼施慈惠、夜则其歌在于我口、而祷赐我生命之上帝兮、';
W._Psm42_9='我向上帝我磐石曰、尔何为忘我、我何为因敌之虐、而哀痛兮、';
W._Psm42_10='我敌谤渎、如碎我骨、恒谓我曰、尔上帝安在兮、';
W._Psm42_11='我心何为而抑郁、中怀何为而烦扰、企望上帝、彼和颜而施救、为我上帝、我仍颂之兮、';
W._Psm43_1='上帝欤、尚其为我折中、辨屈于不虔之国、援我于诡谲不义之人兮、';
W._Psm43_2='为我力之上帝、尔何为弃我、我何为因敌之虐、而哀痛兮、';
W._Psm43_3='发尔光辉诚实、用以导我、携我至尔圣山、入尔帷幕兮、';
W._Psm43_4='我则至上帝之坛、诣我极乐之上帝、上帝我上帝欤、我必以琴颂尔兮、';
W._Psm43_5='我心何为而抑郁、中怀何为而烦扰、企望上帝、彼和颜而施救、为我上帝、我仍颂之兮、';
W._Psm44_1='上帝欤、尔在古昔所行之事、我耳闻之、列祖曾述之兮、';
W._Psm44_2='以尔手逐列邦、栽培我祖、苦待异族、使我列祖繁衍兮、';
W._Psm44_3='其得斯土、非恃己刃、其得拯救、非赖己臂、乃赖尔之右手与臂、乃尔容光、以尔悦之兮、';
W._Psm44_4='我上帝欤、尔为我王、其命雅各获胜兮、';
W._Psm44_5='敌我者、我藉尔手倾覆之、起而攻我者、我藉尔名践踏之、';
W._Psm44_6='我弓非所恃、我刃不我救兮、';
W._Psm44_7='惟尔拯我于敌、使憾我者惭怍兮、';
W._Psm44_8='我于上帝终日而夸、必颂其名、永久不已兮、○';
W._Psm44_9='今尔弃我、使我贻羞、不与我军偕出兮、';
W._Psm44_10='使我背敌而返、憾我者逞其劫夺兮、';
W._Psm44_11='使我如备食之羊、散于列邦兮、';
W._Psm44_12='鬻尔民无所得、其值不增尔财兮、';
W._Psm44_13='使我为辱于邻国、四周之人讥刺姗笑兮、';
W._Psm44_14='为异邦之话柄、众民摇首兮、';
W._Psm44_15='终日凌辱在我前、羞惭蔽我面、';
W._Psm44_16='乃因侮慢与诟詈者之声、仇敌及报复者之势兮、';
W._Psm44_17='凡此已临我身、而我未尝忘尔、亦未爽尔约兮、';
W._Psm44_18='我心未退、步履未离尔途兮、';
W._Psm44_19='尔于野犬之处、压我维甚、蔽以阴翳兮、';
W._Psm44_20='我侪若忘上帝之名、或向他神举手、';
W._Psm44_21='上帝知人心之隐微、岂不鉴察乎、';
W._Psm44_22='我以尔故、终日见杀、视如将宰之羊兮、';
W._Psm44_23='主欤其寤、何为寝睡、尚其兴起、勿我永弃兮、';
W._Psm44_24='尔奚掩面、忘我所受之苦与虐兮、';
W._Psm44_25='我魂伏于尘、我身贴于地兮、';
W._Psm44_26='尚其起而助我、以尔慈惠赎我兮、';
W._Psm45_1='我心涌美词、我舌如捷笔、述我为王所作兮、';
W._Psm45_2='尔之美好、逾于世人、口衔慈惠、故上帝锡嘏尔、永世靡暨兮、';
W._Psm45_3='有能者欤、佩剑于腰、被尔尊荣威严兮、';
W._Psm45_4='为诚实谦逊公义、赫然乘车前往、无不获胜、尔之右手、必示尔可畏之事兮、';
W._Psm45_5='尔矢铦利、穿王敌之心、众民仆于尔下兮、';
W._Psm45_6='上帝欤、尔位永世靡暨、尔之国柄、乃正直之柄兮、';
W._Psm45_7='尔好义恶恶、故上帝尔之上帝、以喜乐之膏膏尔、越于尔侣兮、';
W._Psm45_8='尔衣薰以药没、沈香肉桂、丝弦之乐器、出自象牙之宫、以娱尔兮、';
W._Psm45_9='尔贵人之中、有列王之女、王后饰以俄斐之金、立于尔右兮、';
W._Psm45_10='女子欤、听之思之、倾耳聆之、尔之乡民、尔之父家、勿为系念兮、';
W._Psm45_11='王则慕尔之美、彼为尔主、当敬拜之兮、';
W._Psm45_12='推罗之女、必馈尔礼、民间富者、必求尔恩兮、';
W._Psm45_13='王女在宫、备极荣美、被服金绣兮、';
W._Psm45_14='衣以锦绣、引至王前、同伴之幼女、亦相携诣尔兮、';
W._Psm45_15='若而人者、欣喜欢忭、导入王宫兮、';
W._Psm45_16='尔之子孙、继厥列祖、尔必立为全地之君兮、';
W._Psm45_17='我使尔名历代记忆、众民将称谢尔、永久不已兮、';
W._Psm46_1='上帝为我避所、为我能力、在患难中、大显辅助兮、';
W._Psm46_2='故虽大地变迁、山岳震动、移于海心、';
W._Psm46_3='波涛漰渤汹涌、水涨山摇、我无所惧兮、';
W._Psm46_4='有河支流、以悦上帝之邑、即至上者帷幕之圣所兮、';
W._Psm46_5='上帝居其中、其邑不动摇、迨及黎明、上帝必扶助兮、';
W._Psm46_6='异族喧嚣、列邦震动、上帝发声、大地销镕兮、';
W._Psm46_7='万军之耶和华偕我、雅各之上帝、为我高台兮、○';
W._Psm46_8='来观耶和华所行、地上荒芜、乃其所为兮、';
W._Psm46_9='彼戢干戈、爰及地极、折弓断戟、火焚战车兮、';
W._Psm46_10='尔其休息、知我为上帝、我将被尊于异邦、见崇于大地兮、';
W._Psm46_11='万军之耶和华偕我、雅各之上帝、为我高台兮、';
