W._Exo1_1='以色列子、各携眷属、偕雅各至埃及者、其名如左、';
W._Exo1_2='流便、西缅、利未、犹大、';
W._Exo1_3='以萨迦、西布伦、便雅悯、';
W._Exo1_4='但、拿弗他利、迦得、亚设、';
W._Exo1_5='凡由雅各而出者、共七十人、约瑟已在埃及、';
W._Exo1_6='约瑟与诸昆弟、及同世之人皆没、';
W._Exo1_7='以色列族生育繁多、昌炽强大、充满是邦、○';
W._Exo1_8='埃及有新王起、不知约瑟、';
W._Exo1_9='告民曰、以色列族强庶过我、';
W._Exo1_10='莫若以智谋驭之、免其众多、遇有战事、附敌攻我、离国而去、';
W._Exo1_11='于是立督、加重负以虐之、使为法老建比东兰塞二邑、以为府库、';
W._Exo1_12='然虐之愈甚、其生愈繁、埃及人忧之、';
W._Exo1_13='遂严督其役、';
W._Exo1_14='使之作苦、以劳其生、和泥、陶瓦、力田、所服之役、无不以严、○';
W._Exo1_15='希伯来之收生者、一名施弗拉、一名普阿、';
W._Exo1_16='埃及王命之曰、尔为希伯来妇收生、值临产时、男则杀之、女则存焉、';
W._Exo1_17='惟收生者畏上帝、不遵埃及王命、竟存男子、';
W._Exo1_18='王召之曰、存男奚为、';
W._Exo1_19='对曰、希伯来妇健捷、与埃及妇不同、收生者未至、而子已产矣、';
W._Exo1_20='缘此、上帝施恩于收生者、民之生育、繁衍强大、';
W._Exo1_21='因收生者畏上帝、上帝俾其成立家室、';
W._Exo1_22='法老命其民曰、凡其所生之男、悉投诸河、生女则全其命、';
W._Exo2_1='有利未族人、娶利未族女、';
W._Exo2_2='怀妊生子、见子俊美、匿之三月、';
W._Exo2_3='不可复匿、则取萑为箱、以石漆沥青涂之、纳子其中、置于河滨芦间、';
W._Exo2_4='子之姊遥立、视其所遇若何、';
W._Exo2_5='时、法老女临河以浴、其婢游于河滨、女见芦中有箱、遣婢取之、';
W._Exo2_6='启箱见子、子哭、遂怜之、曰、此希伯来人之子也、';
W._Exo2_7='子之姊谓法老女曰、我往招希伯来乳媪、以哺此子可乎、';
W._Exo2_8='曰、可、乃往招其子之母、';
W._Exo2_9='法老女谓之曰、取此子为我哺之、我予汝值、妇取子哺之、';
W._Exo2_10='子稍长、母携之诣法老女、遂为其子、女名之曰摩西、曰、我援之于水、○';
W._Exo2_11='摩西既壮、至昆弟处、视其作苦、见埃及人击其兄弟希伯来人、';
W._Exo2_12='顾左右无人、遂击杀埃及人、掩之以沙、';
W._Exo2_13='翌日复出、见希伯来二人鬬、谓不义者曰、曷击尔同俦、';
W._Exo2_14='曰、孰立汝为君长士师以治我、尔欲杀我、如杀埃及人乎、摩西惧、曰、事泄矣、';
W._Exo2_15='法老闻之、欲杀摩西、摩西避法老、逃往米甸居焉、';
W._Exo2_16='坐于井侧、米甸祭司有七女、来汲水、盈其槽、以饮父之群羊、';
W._Exo2_17='众牧至、逐之、摩西起而助女、饮其群羊、';
W._Exo2_18='女归见父流珥、父曰、今日尔归、何速也、';
W._Exo2_19='曰、有埃及人拯我、脱于众牧手、亦为我汲水饮群羊、';
W._Exo2_20='父曰、其人安在、胡为遗之、请之来食、';
W._Exo2_21='摩西愿与偕居、其人以女西坡拉妻之、';
W._Exo2_22='生子、摩西命名革舜、曰、我为旅于异地、○';
W._Exo2_23='历年既久、埃及王薨、以色列族因其服役、叹息号呼、声闻于上帝、';
W._Exo2_24='上帝闻其呻吟、遂追忆与亚伯拉罕以撒雅各所立之约、';
W._Exo2_25='眷顾以色列人、特垂念焉、';
W._Exo3_1='摩西为其外戚、米甸祭司叶忒罗牧羊、引羊至野外、迄上帝之山何烈、';
W._Exo3_2='耶和华之使者显见于荆棘之火焰中、摩西视之、荆棘焚而不毁、';
W._Exo3_3='曰、我必转而观此异象、荆棘何以不毁、';
W._Exo3_4='耶和华上帝见摩西转而观之、则自荆棘中呼之曰、摩西、摩西、曰、我在此、';
W._Exo3_5='曰、勿前、脱屦于足、盖尔所立之处、乃圣地也、';
W._Exo3_6='又曰、我乃尔祖父之上帝、即亚伯拉罕之上帝、以撒之上帝、雅各之上帝、摩西蒙面、不敢视上帝、';
W._Exo3_7='耶和华曰、吾民在埃及之艰辛、我见之矣、因受督役者之酷暴而哀号、我闻之矣、彼之愁苦、我知之矣、';
W._Exo3_8='今我降临、以拯之于埃及人手、导出其境、以至膏腴宽广、流乳与蜜之地、即迦南人、赫人、亚摩利人、比利洗人、希未人、耶布斯人之境、';
W._Exo3_9='以色列人之哀号、达于我前、埃及人之虐遇、我亦鉴之、';
W._Exo3_10='尔来、我遣尔诣法老、导吾民以色列人出埃及、';
W._Exo3_11='摩西对上帝曰、我何人斯、得诣法老、而导以色列人出埃及乎、';
W._Exo3_12='曰、我必偕尔、既导民出埃及、尔曹必于是山崇事上帝、以此为我遣尔之征、○';
W._Exo3_13='摩西曰、我至以色列族、告曰、尔祖之上帝遣我就尔、彼若诘我其名为何、将奚以对、';
W._Exo3_14='上帝曰、我乃自有、当告以色列族曰、自有者遣我就尔、';
W._Exo3_15='又曰、亦告以色列族曰、遣我就尔者为耶和华、乃尔祖之上帝、即亚伯拉罕之上帝、以撒之上帝、雅各之上帝、耶和华乃我恒久之名、历世为志、';
W._Exo3_16='尔往集以色列长老、而告之曰、耶和华尔祖之上帝、即亚伯拉罕之上帝、以撒之上帝、雅各之上帝、显见于我、曰、我临莅尔、鉴尔于埃及所遇者、';
W._Exo3_17='我已言之、必导尔出埃及之苦、至流乳与蜜之地、即迦南人、赫人、亚摩利人、比利洗人、希未人、耶布斯人之境、';
W._Exo3_18='以色列长老必从尔言、尔与彼见埃及王、语之曰、希伯来人之上帝耶和华临我、请尔许我诣野、历程三日、以祭我上帝耶和华、';
W._Exo3_19='然我知虽施大能之手、埃及王亦必不容汝住、';
W._Exo3_20='我将伸手、行诸异迹于埃及以击之、后则使尔往、';
W._Exo3_21='我将俾斯民沾恩于埃及人、尔行时、不令徒手而去、';
W._Exo3_22='诸妇必向其邻、及寓于其家之女、索金饰银饰与衣服、以装尔之子女、夺取埃及人之财物、';
W._Exo4_1='摩西对曰、恐彼不信、不从我言、必曰耶和华未尝显见于尔、';
W._Exo4_2='耶和华曰、尔手所执者何、曰、杖、';
W._Exo4_3='曰、可掷于地、遂掷之、即化为蛇、摩西避焉、';
W._Exo4_4='耶和华曰、伸尔手、执其尾、遂伸手执之、仍化为杖、';
W._Exo4_5='曰、如是、可使之信耶和华、其祖之上帝、即亚伯拉罕之上帝、以撒之上帝、雅各之上帝、显见于尔、';
W._Exo4_6='又曰、置手于怀、遂置于怀、出之、手乃生癞、其白如雪、';
W._Exo4_7='又曰、再置手于怀、遂置于怀、出之、手复原、同乎体、';
W._Exo4_8='曰、如彼不听、不信前之异迹、必信后之异迹、';
W._Exo4_9='若不信此二者、不从尔言、则取河水倾于陆地、其水必变为血、○';
W._Exo4_10='摩西对曰、主欤、我素无才辩、尔语仆之后亦然、讷于口、钝于舌、';
W._Exo4_11='耶和华曰、造人之口者谁乎、使人或喑或聋、或明或瞽者谁乎、非我耶和华乎、';
W._Exo4_12='今其往哉、我必助尔之口、以所当言示尔、';
W._Exo4_13='曰、主欤、请遣所欲遣者、';
W._Exo4_14='耶和华怒之、曰、不有汝兄利未人亚伦乎、我知其善为说辞、今出迓尔、见尔必喜、';
W._Exo4_15='尔与之言、以词授之、我必助尔与彼之口、示尔以所当行、';
W._Exo4_16='亚伦为汝传语于民、彼于尔代为口、尔于彼代为上帝、';
W._Exo4_17='手执此杖、以行异迹、○';
W._Exo4_18='摩西乃返、见外戚叶忒罗曰、容我往见昆弟于埃及、视其存否、叶忒罗曰、安然而往、';
W._Exo4_19='耶和华于米甸谕摩西曰、可返埃及、欲索尔命者、皆死矣、';
W._Exo4_20='摩西遂挈妻孥、乘之于驴、手执上帝之杖、而返埃及、';
W._Exo4_21='耶和华谕摩西曰、汝归时、我所示尔之异迹、务行于法老前、我将使之刚愎厥心、不释斯民、';
W._Exo4_22='当告法老曰、耶和华云、以色列乃我冢子、';
W._Exo4_23='故我谕尔、宜释吾子、俾其崇事于我、而尔不欲释之、我必杀尔冢子、';
W._Exo4_24='摩西于途间之旅邸、耶和华遇之、欲致之死、';
W._Exo4_25='西坡拉取火石、为子行割、掷皮于其足前、曰、尔为我流血之夫矣、';
W._Exo4_26='既而耶和华释之、妇言尔为我流血之夫、以行割故也、○';
W._Exo4_27='耶和华谕亚伦曰、往于野、迓摩西、乃往、遇于上帝之山、与之接吻、';
W._Exo4_28='摩西以耶和华遣之之言、及命其所行之异迹、悉告亚伦、';
W._Exo4_29='摩西亚伦遂往集以色列长老、';
W._Exo4_30='亚伦以耶和华谕摩西之言告之、并行异迹于民前、';
W._Exo4_31='民乃信之、既闻耶和华眷顾以色列人、鉴其困苦、遂俯首崇拜焉、';
W._Exo5_1='厥后、摩西亚伦入告法老曰、以色列之上帝耶和华云、当释吾民往野守节、';
W._Exo5_2='法老曰、耶和华为谁、使我听其命、而释以色列民乎、我不识耶和华、亦不释以色列民、';
W._Exo5_3='曰、希伯来人之上帝临我、请尔许我适野、历程三日、以祭我上帝耶和华、免其以疫疠锋刃击我、';
W._Exo5_4='王曰、摩西亚伦、尔何释民、俾不操作、尔其往服厥役、';
W._Exo5_5='又曰、斯民众多、尔乃弛其负担、';
W._Exo5_6='是日法老谕民之督工者、与其有司曰、';
W._Exo5_7='厥后斯民陶瓦、勿如畴昔给之以草、使往自敛、';
W._Exo5_8='所陶之瓦、其数如前、毋容少减、彼惰、故号呼曰、容我往祭我之上帝、';
W._Exo5_9='当重其役、使之辛劳、不听浮言、○';
W._Exo5_10='民之督工者、与其有司、出告民曰、法老云、我不给尔以草、';
W._Exo5_11='尔往可得之处敛之、尔工毋得少减、';
W._Exo5_12='民乃散往埃及遍地、敛禾本以代草、';
W._Exo5_13='督者促之曰、日竣其工、与昔有草同、';
W._Exo5_14='法老所委之督、挞其所派以色列之有司、曰、昨与今日、所陶之瓦、不如曩之竣工何也、○';
W._Exo5_15='以色列之有司入见法老、而呼吁曰、曷待仆如是、';
W._Exo5_16='不给以草、而命陶瓦、仆又被挞、咎在王民、';
W._Exo5_17='曰、尔惰矣、尔惰矣、故曰、容我往祭耶和华、';
W._Exo5_18='尔往操作、不给尔草、瓦必如数以纳、';
W._Exo5_19='以色列之有司闻日所陶之瓦、毋容少减、则知已处于难、';
W._Exo5_20='觐法老而出、遇摩西亚伦伫立于途、';
W._Exo5_21='谓之曰、尔使我见恶于法老及群臣、如恶恶臭、授刃其手以杀我、愿耶和华鉴察辨白、○';
W._Exo5_22='摩西返、诣耶和华曰、主欤、奚苦斯民、何为遣我、';
W._Exo5_23='自我觐法老、奉尔名与之言、彼益荼毒斯民、而尔未尝拯之、';
W._Exo6_1='耶和华谕摩西曰、今我所行于法老者、尔必目击、使彼因我大能之手、释吾民众、驱之出境、○';
W._Exo6_2='上帝谕摩西曰、我乃耶和华、';
W._Exo6_3='昔我于亚伯拉罕、以撒、雅各、显见为全能之上帝、惟未尝以我耶和华名示之、';
W._Exo6_4='我与之约、锡以所旅之迦南地、';
W._Exo6_5='今埃及人使以色列族服役、我闻其呻吟、追念吾约、';
W._Exo6_6='当告以色列人曰、我乃耶和华、将脱尔于埃及人所加之重负、罢尔苦役、以奋臂巨灾赎尔、';
W._Exo6_7='我将以尔为民、吾为尔之上帝、使知我乃尔上帝耶和华、脱尔于埃及人所加之重负者、';
W._Exo6_8='昔我誓赐亚伯拉罕以撒雅各之地、必导尔入之、予尔为业、我乃耶和华也、';
W._Exo6_9='摩西以告以色列人、彼缘役酷心忧、不听其言、○';
W._Exo6_10='耶和华谕摩西曰、';
W._Exo6_11='入告埃及王法老、俾释以色列民出其境、';
W._Exo6_12='摩西曰、以色列人尚不我听、法老焉能听我拙口者乎、';
W._Exo6_13='耶和华命摩西亚伦诣以色列族、与埃及王法老、导以色列人出埃及地、○';
W._Exo6_14='以色列之族长、胪列如左、以色列长子流便之子、哈诺、法路、希斯仑、迦米、此乃流便之家、';
W._Exo6_15='西缅之子耶母利、雅悯、阿辖、雅斤、琐辖、及迦南女所生之扫罗、此乃西缅之家、';
W._Exo6_16='利未之子、革顺、哥辖、米拉利、依其世系、利未享寿一百三十七岁、';
W._Exo6_17='革顺之子、立尼、示每、依其家族、';
W._Exo6_18='哥辖之子、暗兰、以斯哈、希伯伦、乌薛、哥辖享寿一百三十三岁、';
W._Exo6_19='米拉利之子、抹利、母示、此乃利未之家、依其世系、';
W._Exo6_20='暗兰娶其姑约基别、生亚伦、摩西、暗兰享寿一百三十七岁、';
W._Exo6_21='以斯哈之子、哥拉、尼斐、细基利、';
W._Exo6_22='乌薛之子、米沙利、以利撒反、西提利、';
W._Exo6_23='亚伦娶亚米拿达女、拿顺妹以利沙巴、生拿答、亚比户、以利亚撒、以他玛、';
W._Exo6_24='可拉之子、亚惜、以利加拿、亚比亚撒、此乃可拉之家、';
W._Exo6_25='亚伦之子以利亚撒、娶普铁之女、生非尼哈、以上所载、皆利未之族长、俱依其家、';
W._Exo6_26='耶和华所命导以色列人联队出埃及者、即此摩西亚伦、';
W._Exo6_27='后告埃及王法老、导以色列人出其境者、亦此二人也、○';
W._Exo6_28='耶和华于埃及地、与摩西言时、谕之曰、';
W._Exo6_29='我乃耶和华、当以我所谕尔者、悉告埃及王法老、';
W._Exo6_30='摩西曰、我拙口、法老焉能听我哉、';
W._Exo7_1='耶和华谕摩西曰、我使尔于法老、如为上帝、尔兄亚伦、代尔发言、';
W._Exo7_2='我所谕尔者、当悉言之、尔兄亚伦宜告法老、俾释以色列人出其境、';
W._Exo7_3='我将使之刚愎厥心、且多行我之异迹奇事于埃及、';
W._Exo7_4='法老必不听尔、我将伸手于埃及、降以巨灾、导我军旅以色列民出其境、';
W._Exo7_5='我伸手于埃及、导以色列民出其间、则埃及人知我为耶和华、';
W._Exo7_6='摩西亚伦遵耶和华命而行、';
W._Exo7_7='语法老时、摩西年八十、亚伦八十有三、○';
W._Exo7_8='耶和华谕摩西亚伦曰、';
W._Exo7_9='法老命尔行奇事以为征、可令亚伦执杖、掷于其前、俾化为蛇、';
W._Exo7_10='摩西亚伦入觐法老、遵耶和华命而行、亚伦掷杖于法老及群臣前、遂化为蛇、';
W._Exo7_11='法老召博士及巫觋、即埃及之术士至、亦施厥术、以行是事、';
W._Exo7_12='各掷其杖、俱化为蛇、而其杖为亚伦之杖所吞、';
W._Exo7_13='法老刚愎厥心、不听从之、如耶和华所言、○';
W._Exo7_14='耶和华谕摩西曰、法老心顽、不欲释民、';
W._Exo7_15='诘朝法老诣河、尔往、立于河滨迎之、手执化蛇之杖、';
W._Exo7_16='告之曰、希伯来人之上帝耶和华、遣我见尔曰、宜释吾民、使往旷野、崇事于我、迄今尔未从之、';
W._Exo7_17='耶和华曰、我将以杖击河水、其水必变为血、缘此、尔乃知我为耶和华、';
W._Exo7_18='河鱼将亡、河水将臭、埃及人厌饮其水、';
W._Exo7_19='耶和华谕摩西曰、当命亚伦云、执尔杖、伸手于埃及之水、使其江河池沼、咸变为血、埃及遍地、木石诸器、无不有血、○';
W._Exo7_20='摩西亚伦遵命而行、于法老及群臣前、举杖击河水、其水变为血、';
W._Exo7_21='河鱼尽毙、河水悉臭、埃及人不能饮其水、通国有血、';
W._Exo7_22='埃及术士亦施厥术、以行是事、法老刚愎厥心、不听从之、如耶和华所言、';
W._Exo7_23='法老返宫、不以为意、';
W._Exo7_24='埃及人不能饮河水、乃沿河掘地、求水而饮、';
W._Exo7_25='耶和华击河、历至七日、';
W._Exo8_1='耶和华谕摩西曰、入觐法老、告之曰、耶和华云、宜释吾民、使其崇事于我、';
W._Exo8_2='如不释之、我必使蛙害尔四境、';
W._Exo8_3='蛙必滋生于河、上而进尔宫庭、入尔寝室、登尔床榻、入尔臣之屋、上尔民之身、及乎炉灶面器、';
W._Exo8_4='蛙必上于尔身、与尔臣民之身、';
W._Exo8_5='耶和华谕摩西曰、当命亚伦云、执尔杖、伸手于江河池沼、使蛙上于埃及地、';
W._Exo8_6='亚伦遂伸手于埃及之水、蛙至、充斥埃及、';
W._Exo8_7='术士亦施厥术、使蛙至于埃及、○';
W._Exo8_8='法老召摩西亚伦曰、尔其求耶和华、去蛙离我及我民、我则释斯民、俾祭耶和华、';
W._Exo8_9='摩西曰、惟命是听、当于何时、为尔与尔臣民求、使蛙灭于尔身、及尔宫庭、第留于河、';
W._Exo8_10='曰、明日、曰、可如尔言、使尔知我上帝耶和华、无可比拟、';
W._Exo8_11='蛙必离尔、与尔宫庭、及尔臣民、第留于河、';
W._Exo8_12='摩西亚伦退、摩西为耶和华所降法老之蛙灾吁焉、';
W._Exo8_13='耶和华如摩西所言、第宅庭院田畴之蛙悉毙、';
W._Exo8_14='人积之成堆、地因而腥臭、';
W._Exo8_15='法老见灾暂弭、刚愎厥心、不听从之、如耶和华所言、○';
W._Exo8_16='耶和华谕摩西曰、当命亚伦云、举尔杖以击尘土、使化为蚋、遍于埃及地、';
W._Exo8_17='乃遵命而行、亚伦执杖、伸手以击尘土、遂有蚋附于人畜之身、埃及通国之尘土、悉化为蚋、';
W._Exo8_18='术士亦施厥术、欲生蚋而不能、蚋在人畜、';
W._Exo8_19='术士告法老曰、此上帝之手也、法老刚愎厥心、不听从之、如耶和华所言、○';
W._Exo8_20='耶和华谕摩西曰、诘朝法老诣水滨、汝夙兴、立于其前、告之曰、耶和华云、宜释吾民、使其崇事于我、';
W._Exo8_21='如不释之、我必遣群蝇集于尔、暨尔臣民、入尔宫庭、充斥埃及人之第宅、与其所处之地、';
W._Exo8_22='是时我将区别我民所居之歌珊、在彼必无群蝇、使尔知我为耶和华于宇内、';
W._Exo8_23='区别我民与尔民、明日必有此征、';
W._Exo8_24='耶和华如言而行、遂有群蝇为灾、入法老宫庭、及群臣第宅、埃及遍地、俱受其害、○';
W._Exo8_25='法老召摩西亚伦曰、尔往、祭尔上帝于斯土、';
W._Exo8_26='摩西曰、此不宜也、我祭我上帝耶和华、必宰牲以献、是埃及人所憎者、若于其前宰牲为祭、彼岂不以石击我乎、';
W._Exo8_27='我侪必往旷野、历程三日、以祭我上帝耶和华、依其所命、';
W._Exo8_28='法老曰、我今释尔、俾祭尔上帝耶和华于野、第勿远行、愿为我祈、';
W._Exo8_29='摩西曰、我今退出、祈耶和华、使群蝇明日离乎法老及臣民、但法老毋再欺、不释斯民往祭耶和华、';
W._Exo8_30='摩西退、祷于耶和华、';
W._Exo8_31='耶和华如摩西所言、使群蝇离乎法老与臣民、一无所遗、';
W._Exo8_32='是时法老仍刚愎厥心、不释斯民、';
W._Exo9_1='耶和华谕摩西曰、入觐法老、告之曰、希伯来人之上帝耶和华云、宜释吾民、使其崇事于我、';
W._Exo9_2='如其不释、而仍拘之、';
W._Exo9_3='则耶和华加手于尔在田之群畜、马驴骆驼牛羊、必有重疫、';
W._Exo9_4='以色列与埃及之群畜、耶和华必区别之、以色列人所有、无一毙者、';
W._Exo9_5='耶和华定期曰、明日我于斯土、必行是事、';
W._Exo9_6='翌日、耶和华果行之、埃及之群畜尽毙、而以色列族之群畜、无一毙者、';
W._Exo9_7='法老使人瞷之、见以色列族之群畜、一无所毙、惟法老心顽、不释斯民、○';
W._Exo9_8='耶和华谕摩西亚伦曰、取炉灰盈掬、摩西于法老前、向天扬之、';
W._Exo9_9='必化为尘、遍于埃及、俾通国人畜、生疡与疹、';
W._Exo9_10='二人遂取炉灰、立法老前、摩西向天扬之、使人及畜生疡与疹、';
W._Exo9_11='术士因有疮痍、不能立于摩西前、盖术士与埃及人、皆生疡也、';
W._Exo9_12='耶和华使法老刚愎厥心、不听从之、如耶和华所谕摩西之言、○';
W._Exo9_13='耶和华谕摩西曰、诘朝夙兴、立法老前、告之曰、希伯来人之上帝耶和华云、宜释吾民、使其崇事于我、';
W._Exo9_14='今我必降诸灾于尔、以及臣民、使尔知宇内无如我者、';
W._Exo9_15='我若伸手、以疫击尔、及尔之民、尔必见灭于斯世、';
W._Exo9_16='然我之立尔、实欲显我能于尔、且扬我名于天下、';
W._Exo9_17='尔犹自高、禁阻我民、不释之往乎、';
W._Exo9_18='明日此时、我必雨雹甚厉、自埃及肇基迄今、无若是者、';
W._Exo9_19='今当遣人促尔群畜、及田间所有、使之旋返、凡人与畜、在田不归者、雹必降而毙之、';
W._Exo9_20='法老之臣畏耶和华言者、使仆与畜避归于舍、';
W._Exo9_21='其不以耶和华言为意者、则遗仆与畜于田、○';
W._Exo9_22='耶和华谕摩西曰、举手向天、使雹雨于埃及、伤通国之人畜、及其田蔬、';
W._Exo9_23='摩西遂举杖向天、耶和华使雷震雹降、火闪于地、雹遍埃及、';
W._Exo9_24='雹中杂火、其势甚烈、自埃及肇基以来、未之有也、';
W._Exo9_25='埃及通国人畜、凡在田者、咸被雹击、田蔬悉伤、园木尽折、';
W._Exo9_26='惟以色列人所居之歌珊无雹、○';
W._Exo9_27='法老召摩西亚伦曰、我今有罪、耶和华乃义、我与我民皆恶也、';
W._Exo9_28='雷轰雹降足矣、请祷于耶和华、我则释汝、不复留此、';
W._Exo9_29='摩西曰、俟我出邑、即举手以祷耶和华、雷必止、雹不降、使尔知宇内悉属耶和华、';
W._Exo9_30='然我知尔与群臣、不畏上帝耶和华、';
W._Exo9_31='当时麰麦初穗、胡麻始华、是以俱坏、';
W._Exo9_32='小麦粗麦未长、是以不坏、';
W._Exo9_33='摩西退、出邑、举手以祷耶和华、雷雹即止、雨不复注、';
W._Exo9_34='法老见雨雹与雷皆止、仍干罪戾、同其群臣刚愎厥心、';
W._Exo9_35='其心顽梗、不释以色列人、如耶和华所谕摩西之言、';
W._Exo10_1='耶和华谕摩西曰、入觐法老、我既使彼与其群臣刚愎厥心、以显我异迹于其间、';
W._Exo10_2='俾尔以我于埃及所为之事、暨行于其中之异迹、告尔子若孙、使尔知我为耶和华、';
W._Exo10_3='摩西亚伦入觐法老曰、希伯来人之上帝耶和华谕云、尔于我前、不欲自卑、将至何时、宜释吾民、使其崇事于我、';
W._Exo10_4='如不释之、明日我将使蝗入尔境、';
W._Exo10_5='掩蔽于地、无隙可见、必食雹所未坏之余、以及园中诸木、';
W._Exo10_6='尔之宫庭、及群臣之第宅、埃及人之家室、咸充斥之、自尔祖父高曾在世、以迄于今、未之见也、摩西返身而退、';
W._Exo10_7='群臣奏法老曰、斯人陷我、伊于胡底、宜释其人、使崇事其上帝耶和华、岂不知埃及危亡乎、';
W._Exo10_8='乃复召摩西亚伦诣法老、法老曰、往哉、崇事尔上帝耶和华、但欲往者何人、';
W._Exo10_9='摩西曰、我侪老幼子女、以及牛羊、无不偕往、盖我必守节期、以奉耶和华、';
W._Exo10_10='曰、与其释尔及尔幼稚、宁愿耶和华偕尔、汝其慎之、祸在尔前、';
W._Exo10_11='不可皆行、惟长者往崇事耶和华、此尔之所欲也、遂驱之出、○';
W._Exo10_12='耶和华谕摩西曰、伸手于埃及、使蝗入其境、尽食田蔬、即经雹所遗者、';
W._Exo10_13='摩西举杖于埃及、耶和华令东风吹其地、终日终夜、明晨、风吹蝗至、';
W._Exo10_14='蝗至埃及、止于四境、其灾甚厉、若斯之蝗、先世后世、未之有也、';
W._Exo10_15='蝗蔽于地、地因而晦冥、田蔬及雹击所遗之木实、悉为所食、埃及通国、林木田蔬、青葱之物、无复遗余、';
W._Exo10_16='法老急召摩西亚伦曰、我获罪于尔上帝耶和华、亦获罪于尔、';
W._Exo10_17='惟此一次、求宥我罪、祷尔上帝耶和华、脱我于此死、';
W._Exo10_18='摩西退、祷于耶和华、';
W._Exo10_19='耶和华转令西风暴作、吹起厥蝗、驱入红海、埃及境内、一无所遗、';
W._Exo10_20='耶和华使法老刚愎厥心、不释以色列人、○';
W._Exo10_21='耶和华谕摩西曰、举手向天、使埃及地晦冥、其暗可扪、';
W._Exo10_22='摩西举手向天、遍埃及地、晦冥甚深、三日之久、';
W._Exo10_23='三日之间、各不相见、无人起离其所、惟以色列人之第宅有光、';
W._Exo10_24='法老召摩西曰、尔往崇事耶和华、幼稚可偕、只留牛羊、';
W._Exo10_25='摩西曰、必给我祭品燔牲、以祭我上帝耶和华、';
W._Exo10_26='我之牲畜、亦当偕往、弗遗一蹄、我必以此奉事我上帝耶和华、未临其地、不知以何物奉事之、';
W._Exo10_27='耶和华使法老刚愎厥心、弗释以色列人、';
W._Exo10_28='法老曰、尔且退、慎之哉、勿复觌我面、觌面之日、尔必死、';
W._Exo10_29='摩西曰、尔之言然、我不复觌尔面矣、';
W._Exo11_1='耶和华谕摩西曰、我再降一灾于法老与埃及、然后彼乃释汝去此、释时、促尔出境、';
W._Exo11_2='当语庶民、使诸男女、索金饰银饰于其邻、';
W._Exo11_3='耶和华使民沾恩于埃及人、摩西在埃及、于法老臣民前、极其尊大、○';
W._Exo11_4='摩西谓法老曰、耶和华云、约至中夜、我将巡行埃及、';
W._Exo11_5='自居位之法老、迄旋磨之婢女、凡其长子、及群畜首生者、必皆死亡、';
W._Exo11_6='埃及通国、必大号哭、先世后世、无若是者、';
W._Exo11_7='至以色列族、或人或畜、无犬敢鼓舌以吠之、俾尔知埃及人与以色列人、为耶和华所区别、';
W._Exo11_8='尔之群臣必下诣我、俯伏我前、曰、尔其与从尔之众出境、然后我乃出焉、摩西盛怒而退、○';
W._Exo11_9='耶和华谕摩西曰、法老必不听尔、致增我之异迹于埃及地、';
W._Exo11_10='摩西亚伦行此异迹于法老前、而耶和华使之刚愎厥心、不释以色列人出其境、';
