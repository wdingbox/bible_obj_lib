W._Neh8_1='七月既届、以色列族居于故邑、众如一人、集于水门前之场、请文士以斯拉携摩西律书、耶和华所命于以色列人者、';
W._Neh8_2='七月朔、祭司以斯拉携律、至会众男女、凡能听而明者之前、';
W._Neh8_3='自朝至于日中、在水门前之场、对诸男女凡能明者诵之、民皆倾耳而听、';
W._Neh8_4='文士以斯拉立于特备木台之上、玛他提雅、示玛、亚奈雅、乌利亚、希勒家、玛西雅、侍于右、毗大雅、米沙利、玛基雅、哈顺、哈拔大拿、撒迦利雅、米书兰、侍于左、';
W._Neh8_5='以斯拉立于民上、展书、为众目击、民皆起立、';
W._Neh8_6='以斯拉颂赞惟皇上帝耶和华、民咸举手、应曰、阿们、阿们、遂俯首崇拜耶和华、';
W._Neh8_7='耶书亚、巴尼、示利比、雅悯、亚谷、沙比太、何第雅、玛西雅、基利他、亚撒利雅、约撒拔、哈难、毗莱雅、与利未人、训民明律、庶民立于其所、';
W._Neh8_8='利未人朗诵上帝律书、解释其义、俾民洞悉所诵者、';
W._Neh8_9='民闻律词、咸哭、方伯尼希米、文士祭司以斯拉、与训民之利未人、告之曰、今乃尔上帝耶和华之圣日、毋悲毋哭、';
W._Neh8_10='又曰、往哉、食肥饮甘、无者颁之、此乃我主之圣日、毋忧戚、因耶和华而乐、是为尔之能力、';
W._Neh8_11='利未人肃众曰、今乃圣日、当静默、毋忧戚、';
W._Neh8_12='民往饮食、亦颁肴馔、欢然喜乐、因明所宣之言也、○';
W._Neh8_13='翌日、民众之族长、及祭司利未人、咸集于文士以斯拉所、欲详听法律之言、';
W._Neh8_14='见律载耶和华命摩西云、于七月节期、以色列人当居于庐、';
W._Neh8_15='并在诸邑、及耶路撒冷宣告曰、尔往于山、取橄榄、及野橄榄、岗拈、棕树、与诸茂树之枝、遵律所载、以构斯庐、';
W._Neh8_16='民遂出、取枝构庐、在屋巅院内、上帝室院、及水门场、以法莲门场、';
W._Neh8_17='自俘囚而归之会众、咸构庐、处其中、喜乐不胜、自嫩之子约书亚时、迄于今日、以色列族未尝行是、';
W._Neh8_18='自首日至末日、以斯拉日诵上帝之律书、民众守节七日、越至八日、循其常例、而集肃会、';
W._Neh9_1='是月二十四日、以色列族咸集、禁食、衣麻、蒙尘、';
W._Neh9_2='与异邦人绝交、立而自认己罪、及列祖之愆、';
W._Neh9_3='是日之时、四分之一立于其所、诵其上帝耶和华之律书、四分之一认罪、崇拜其上帝耶和华、';
W._Neh9_4='耶书亚、巴尼、甲篾、示巴尼、布尼、示利比、巴尼、基拿尼、登利未人之台、大声呼吁其上帝耶和华、';
W._Neh9_5='利未人耶书亚、甲篾、巴尼、哈沙尼、示利比、何第雅、示巴尼、毗他希雅、谓众曰、尔其起立、颂赞尔之上帝耶和华、永世靡暨、颂赞其荣名、斯名也、超乎一切颂美赞扬、';
W._Neh9_6='惟尔为耶和华、尔造天与天上之天、及诸天象、地暨其上所有、海与其中所有、俱为尔所保存、诸天军崇拜尔、';
W._Neh9_7='尔乃上帝耶和华、昔简亚伯兰、导出迦勒底之吾珥、锡名亚伯拉罕、';
W._Neh9_8='见其忠心、与之立约、以迦南人、赫人、亚摩利人、比利洗人、耶布斯人、革迦撒人之地、锡其苗裔、缘尔公义、践厥前言、';
W._Neh9_9='我之列祖、受苦于埃及、尔鉴之、哀号于红海、尔闻之、';
W._Neh9_10='遂行异迹奇事、以惩法老、及其臣仆国民、盖其狂傲待我列祖、为尔所知、是以尔名洋溢、有如今日、';
W._Neh9_11='尔于我列祖前、使海中判、俾民履陆过海、敌人追袭、尔掷之于深渊、如投石于巨浸、';
W._Neh9_12='昼在云柱导之、夜在火柱烛其当行之路、';
W._Neh9_13='尔降临于西乃山、自天谕之、赐以中正之律例、诚实之法度、美善之典章诫命、';
W._Neh9_14='示知安息圣日、又藉尔仆摩西、以诫命典章法律谕之、';
W._Neh9_15='尔以天降之粮充其饥、磐涌之水解其渴、昔尔举手而誓、所锡之地、命彼入而据之、';
W._Neh9_16='惟我列祖、骄矜强项、不听尔命、';
W._Neh9_17='不肯顺从、不念尔于其中所行之奇事、强项悖逆、自立一帅、欲返奴隶之境、惟尔上帝、乐于赦宥、仁慈矜悯、迟于发怒、富有恩惠、不离弃之、';
W._Neh9_18='彼众铸犊、自谓此为导尔出埃及之上帝、大干震怒、';
W._Neh9_19='尔仍施恩丰盛、不弃之于野、昼以云柱导之于途、夜以火柱烛其当行之路、无时或离、';
W._Neh9_20='锡尔圣善之神、以训迪之、使玛那不缺于其口、赐水以解其渴、';
W._Neh9_21='历四十年、尔养之于野、无所匮乏、厥衣不敝、厥足不肿、';
W._Neh9_22='尔以列国诸族之土、分赐于彼、遂据西宏之地、希实本王之国、巴珊王噩之邦、';
W._Neh9_23='尔使其裔繁衍、如天星之多、导至所谕其祖必入而据之地、';
W._Neh9_24='既入据之、尔于其前、败斯土居民迦南人、以民与王付于其手、任意而待、';
W._Neh9_25='遂取巩固之城、膏腴之壤、得获充以嘉物之宅、凿成之井、葡萄园、橄榄园、结实之树甚多、食之果腹躯体丰肥、赖尔鸿恩而乐、';
W._Neh9_26='惟彼弗顺、叛逆乎尔、背尔法律、尔之先知劝令归尔、彼乃杀之、大干震怒、';
W._Neh9_27='故尔付于敌手、而困苦之、窘迫之时、彼呼吁尔、尔则自天垂听、依尔鸿慈、赐以救者、拯之于敌手、';
W._Neh9_28='既享绥安、彼复行尔所恶、尔则遗之于敌手、使辖制之、迨其转而吁尔、尔仍自天垂听、依尔慈惠、屡施救援、';
W._Neh9_29='加以警戒、使服尔律、惟彼骄矜、不从尔命、尔之律例、人遵之则得生、彼乃犯之、强项背逆、不肯听从、';
W._Neh9_30='尔之宽容、历年已久、以尔之神感诸先知、俾警戒之、惟彼不听、故尔付于异邦人手、';
W._Neh9_31='惟尔上帝慈仁、恩宠丰盛、不灭之、不弃之、';
W._Neh9_32='我上帝欤、乃至大至能、可畏之上帝、践约施恩、凡我列王牧伯、祭司先知、列祖庶民、自亚述王迄于今日、所遭患难、祈勿视为微小、';
W._Neh9_33='所加于我、尔无不义、尔所行惟诚、我所行惟恶、';
W._Neh9_34='我之列王牧伯、祭司列祖、不守尔律、不从尔诫、及尔警戒之言、';
W._Neh9_35='彼在其国、受尔所锡之厚恩、居尔所赐广大之沃土、犹不奉事尔、不悛其恶行、';
W._Neh9_36='尔以斯土赐我列祖、俾食其果、及其嘉物、我于其中、为人仆隶、';
W._Neh9_37='因我之罪、尔使列王辖我、彼得丰盛物产于斯土、操权于我躬、及我牲畜、任意而为、我之艰苦甚巨、';
W._Neh9_38='缘此、我立盟约、书之于籍、我之牧伯、利未人祭司、钤之以印、';
W._Neh10_1='钤印之人、哈迦利亚子方伯尼希米、与西底家、';
W._Neh10_2='西莱雅、亚撒利雅、耶利米、';
W._Neh10_3='巴施户珥、亚玛利雅、玛基雅、';
W._Neh10_4='哈突、示巴尼、玛鹿、';
W._Neh10_5='哈琳、米利末、俄巴底亚、';
W._Neh10_6='但以理、近顿、巴录、';
W._Neh10_7='米书兰、亚比雅、米雅民、';
W._Neh10_8='玛西亚、璧该、示玛雅、以上皆祭司、';
W._Neh10_9='利未人乃亚撒尼子耶书亚、希拿达子宾内、及甲篾、';
W._Neh10_10='与同宗示巴尼、何第雅、基利他、毗莱雅、哈难、';
W._Neh10_11='米迦、利合、哈沙比雅、';
W._Neh10_12='撒刻、示利比、示巴尼、';
W._Neh10_13='何第雅、巴尼、比尼努、';
W._Neh10_14='民长乃巴录、巴哈摩押、以拦、萨土、巴尼、';
W._Neh10_15='布尼、押甲、比拜、';
W._Neh10_16='亚多尼雅、比革瓦伊、亚丁、';
W._Neh10_17='亚特、希西家、押朔、';
W._Neh10_18='荷第雅、哈顺、比赛、';
W._Neh10_19='哈拉、亚拿突、尼拜、';
W._Neh10_20='抹比押、米书兰、希悉、';
W._Neh10_21='米示萨别、撒督、押杜亚、';
W._Neh10_22='毗拉提、哈难、亚奈雅、';
W._Neh10_23='何细亚、哈拿尼雅、哈述、';
W._Neh10_24='哈罗黑、毗利哈、朔百、';
W._Neh10_25='利宏、哈沙拿、玛西雅、';
W._Neh10_26='亚希雅、哈难、亚难、';
W._Neh10_27='玛鹿、哈琳、巴拿、○';
W._Neh10_28='余民、祭司、利未人、司阍者、讴歌者、尼提甯人、及与异邦人绝交、从上帝律者、各偕妻孥、凡有知识聪明者、';
W._Neh10_29='皆从同宗显者、发誓设诅、必遵上帝仆摩西所传上帝之律、守我主耶和华一切诫命、律例典章、';
W._Neh10_30='不以我女嫁斯土之民、不为我子娶其女、';
W._Neh10_31='如斯土之民于安息日、携货物粮食而鬻之、我侪于安息日、或圣日、必不购之、每届七年、休息土壤、贷金者豁免之、';
W._Neh10_32='我亦定例、每岁各输金一舍客勒三分之一、供我上帝室中之役、';
W._Neh10_33='如陈设之饼、日献之素祭燔祭、安息日、月朔、节期之祭、与圣物、以色列族之赎罪祭、及我上帝室中诸用、';
W._Neh10_34='我侪祭司利未人及庶民、掣签、各依宗族、岁定厥期、献柴于我上帝室、焚于我上帝耶和华坛、循律所载、';
W._Neh10_35='又定厥例、岁携初登之土产、始实之树果、荐于耶和华室、';
W._Neh10_36='以我初胎之男、首生之牛羊、奉于我上帝室、给其中供职之祭司、循律所载、';
W._Neh10_37='新麦之屑、与举祭、诸树之果、及酒油、纳诸祭司、贮于我上帝室之府库、取田所产、什一以奉利未人、盖利未人于我所居诸邑、得其物产之什一、';
W._Neh10_38='利未人取什一时、亚伦子孙为祭司者、当有一人与俱、利未人自所得什一中、复取其什一、携入上帝室、贮于府库、';
W._Neh10_39='以色列族及利未人、当携谷酒油为举祭、至藏圣所器皿之屋、即供职之祭司、司阍者、讴歌者、所居之处、我侪必不弃我上帝室焉、';
W._Neh11_1='民长居耶路撒冷、余民掣签、于十人中、使一人居耶路撒冷圣邑、九人居于他邑、';
W._Neh11_2='凡乐意居耶路撒冷者、民为之祝嘏、';
W._Neh11_3='以色列族、祭司利未人、尼提甯人、与所罗门仆之裔、咸居犹大诸邑、各有其业、居耶路撒冷之州长、其名如左、';
W._Neh11_4='中有犹大人、便雅悯人、犹大人中、有法勒斯裔、乌西雅子亚他雅、乌西雅乃撒迦利雅子、撒迦利雅乃亚玛利雅子、亚玛利雅乃示法提雅子、示法提雅乃玛勒列子、';
W._Neh11_5='又有巴录子玛西雅、巴录乃谷何西子、谷何西乃哈赛雅子、哈赛雅乃亚大雅子、亚大雅乃约雅立子、约雅立乃撒迦利雅子、撒迦利雅乃示罗尼子、';
W._Neh11_6='法勒斯裔居耶路撒冷者、共四百六十八人、皆为勇士、';
W._Neh11_7='便雅悯人中、有米书兰子撒路、米书兰乃约叶子、约叶乃毗大雅子、毗大雅乃哥赖雅子、哥赖雅乃玛西雅子、玛西雅乃以铁子、以铁乃耶筛亚子、';
W._Neh11_8='其次、则有迦拜撒来等、共九百二十八人、';
W._Neh11_9='细基利子约珥为其督、哈西努子犹大为副邑宰、';
W._Neh11_10='祭司中、有约雅立子耶大雅、及雅斤、';
W._Neh11_11='又有宰上帝室者、希勒家子西莱雅、希勒家乃米书兰子、米书兰乃撒督子、撒督乃米拉约子、米拉约乃亚希突子、';
W._Neh11_12='其同宗在殿中供役者、八百二十二人、又有耶罗罕子亚大雅、耶罗罕乃毗拉利子、毗拉利乃暗洗子、暗洗乃撒迦利亚子、撒迦利亚乃巴施户珥子、巴施户珥乃玛基雅子、';
W._Neh11_13='及其同宗为族长者、二百四十二人、又有亚萨列子亚玛帅、亚萨列乃亚哈赛子、亚哈赛乃米实利末子、米实利末乃音麦子、';
W._Neh11_14='及其同宗为勇士者、百有二十八人、哈基多琳子撒巴第业为其督、';
W._Neh11_15='利未人中、有哈述子示玛雅、哈述乃押利甘子、押利甘乃哈沙比雅子、哈沙比雅乃布尼子、';
W._Neh11_16='又有利未族长、沙比太、约撒拔、司上帝室之外事、';
W._Neh11_17='亚萨曾孙、撒底孙、米迦子玛他尼、于祈祷时、为长引赞、其同宗八布迦副之、耶杜顿曾孙、迦拉孙、沙母亚子押大亦与焉、';
W._Neh11_18='在圣城中、利未族、共二百八十四人、';
W._Neh11_19='司阍者、亚谷、达们、及其同宗、百有七十二人、';
W._Neh11_20='其余以色列族、祭司利未人、散居犹大诸邑、各有其业、';
W._Neh11_21='尼提甯人居于俄斐勒、西哈基斯帕为其督、';
W._Neh11_22='讴歌者、亚萨之裔、米迦玄孙、玛他尼曾孙、哈沙比雅孙、巴尼子乌西、为在耶路撒冷利未人之督、司上帝室之事、';
W._Neh11_23='此乃王之所命、且讴歌者每日所需、有定例焉、';
W._Neh11_24='犹大子谢拉裔、米示萨别子毗他希雅、佐王治理民事、';
W._Neh11_25='论其乡里田亩、犹大人有居于基列亚巴、及其乡里、底本及其乡里、叶甲薛及其乡里、';
W._Neh11_26='亦在耶书亚、摩拉大、伯帕列、';
W._Neh11_27='哈萨书亚、别是巴及其乡里、';
W._Neh11_28='洗革拉、米哥拿及其乡里、';
W._Neh11_29='音临门、琐拉、耶末、';
W._Neh11_30='撒挪亚、亚杜兰、及其乡里、拉吉及其田亩、亚西加及其乡里、张幕之所、自别是巴至欣嫩谷、';
W._Neh11_31='便雅悯人自迦巴而下、居于密抹、亚雅、伯特利及其乡里、';
W._Neh11_32='亚拿突、挪伯、亚难雅、';
W._Neh11_33='夏琐、拉玛、基他音、';
W._Neh11_34='哈叠、洗编、尼八拉、';
W._Neh11_35='罗德、阿挪、及工师谷、';
W._Neh11_36='利未人昔居犹大者、有数班归于便雅悯、';
W._Neh12_1='从撒拉铁子所罗巴伯、及耶书亚、而归之祭司利未人、有西莱雅、耶利米、以斯拉、';
W._Neh12_2='亚玛利雅、玛鹿、哈突、';
W._Neh12_3='示迦尼、利宏、米利末、';
W._Neh12_4='易多、近顿、亚比雅、';
W._Neh12_5='米雅民、玛底雅、璧迦、';
W._Neh12_6='示玛雅、约雅立、耶大雅、';
W._Neh12_7='撒路、亚木、希勒家、耶大雅、以上所载、当耶书亚时、为祭司及其同宗之长、';
W._Neh12_8='利未人有耶书亚、宾内、甲篾、示利比、犹大、玛他尼、玛他尼与其同宗、司称谢之事、';
W._Neh12_9='其同宗八布迦、乌尼、依其班列、与彼相对、';
W._Neh12_10='耶书亚生约雅金、约雅金生以利亚实、以利亚实生耶何耶大、';
W._Neh12_11='耶何耶大生约拿单、约拿单生押杜亚、';
W._Neh12_12='当约雅斤时、祭司为族长者、有西莱雅班米拉雅、耶利米班哈拿尼雅、';
W._Neh12_13='以斯拉班米书兰、亚玛利雅班约哈难、';
W._Neh12_14='米利古班约拿单、示巴尼班约瑟、';
W._Neh12_15='哈琳班押拿、米拉约班希勒恺、';
W._Neh12_16='易多班撒迦利亚、近顿班米书兰、';
W._Neh12_17='亚比雅班细基利、米拿民班某、摩亚底班毗勒太、';
W._Neh12_18='璧迦班沙母亚、示玛雅班约拿单、';
W._Neh12_19='约雅立班玛特乃、耶大雅班乌西、';
W._Neh12_20='撒来班加莱、亚木班希伯、';
W._Neh12_21='希勒家班哈沙比雅、耶大雅班拿坦业、';
W._Neh12_22='当以利亚实、耶何耶大、约哈难、押杜亚时、利未人之族长、俱载于册、当波斯王大利乌时、祭司为族长者、亦载于册、';
W._Neh12_23='利未人之族长、载于历代志、至以利亚实子约哈难时、';
W._Neh12_24='利未人之族长、乃哈沙比雅、示利比、甲篾子耶书亚、与相向而立之同宗、班列相对、颂赞称谢、循上帝仆大卫所命、';
W._Neh12_25='玛他尼、八布迦、俄巴底亚、米书兰、达们、亚谷、咸为阍人、守门于库、';
W._Neh12_26='以上所载、俱在约撒达孙、耶书亚子约雅金、方伯尼希米、文士祭司以斯拉时、○';
W._Neh12_27='耶路撒冷邑垣告成、遂觅散处之利未人、招至耶路撒冷、欣然称谢、讴歌击钹、鸣琴鼓瑟、而行奉献之礼、';
W._Neh12_28='讴歌者、自耶路撒冷畿甸、与尼陀法人之乡里、';
W._Neh12_29='又自伯吉甲、及迦巴押玛弗之田亩、咸集、盖讴歌者、已建乡里于耶路撒冷四周、';
W._Neh12_30='祭司利未人自洁、亦洁其民、与邑门城垣、';
W._Neh12_31='我导犹大牧伯登城垣、使称谢者二班、列队而行、一班从右往粪场门、';
W._Neh12_32='从之者何沙雅、及犹大牧伯之半、';
W._Neh12_33='亚撒利雅、以斯拉、米书兰、';
W._Neh12_34='犹大、便雅悯、示玛雅、耶利米、';
W._Neh12_35='祭司之子数人执角、即约拿单子撒迦利亚、约拿单乃示玛雅子、示玛雅乃玛他尼子、玛他尼乃米该亚子、米该亚乃撒刻子、撒刻乃亚萨子、';
W._Neh12_36='及其同宗示玛雅、亚撒利、米拉莱、基拉莱、玛艾、拿坦业、犹大、哈拿尼、咸执上帝仆大卫之乐器、文士以斯拉为其先导、';
W._Neh12_37='由泉门而前、升大卫城之阶、在大卫宫之上、东至水门、';
W._Neh12_38='一班从左而往、欲与彼班相遇、我率民众之半、随之于垣、过炉楼、至广垣、';
W._Neh12_39='由以法莲门之上、经古门、鱼门、哈楠业楼、哈米亚楼、至于羊门、止于狱门、';
W._Neh12_40='于是称谢者二班、与我及民长之半、立于上帝室中、';
W._Neh12_41='祭司以利亚金、玛西雅、米拿民、米该雅、以利约乃、撒迦利亚、哈楠尼亚、俱执角、';
W._Neh12_42='又有玛西雅、示玛雅、以利亚撒、乌西、约哈难、玛基雅、以拦、以谢、讴歌者大声讴歌、伊斯拉希雅为其督、';
W._Neh12_43='是日民献大祭、喜乐不胜、盖上帝使之欢忻、妇孺亦悦、耶路撒冷欢声、闻于远处、○';
W._Neh12_44='是日立人司库、以贮举祭、初熟之品、什一之供、收由诸邑之田、祭司利未人所当得者、如律所定、盖犹大人为供役之祭司利未人而乐也、';
W._Neh12_45='其人供上帝之事、与清洁之役、讴歌者、司阍者、亦然、循大卫及其子所罗门之命、';
W._Neh12_46='昔在大卫亚萨时、有讴歌者之长、与颂赞称谢上帝之诗、';
W._Neh12_47='今在所罗巴伯尼希米时、以色列众于讴歌者、司阍者、日给所需、以所区别者奉利未人、利未人以所区别者奉亚伦裔、';
W._Neh13_1='是日诵摩西书、俾民听闻、见书载云、亚扪摩押二族、永不得入上帝会、';
W._Neh13_2='因其不以粮与水、迎以色列人、乃赂巴兰来诅之、惟我上帝变诅为祝、';
W._Neh13_3='民闻此律、则由以色列中、屏诸杂族、○';
W._Neh13_4='昔祭司以利亚实司我上帝室库、与多比雅联姻、';
W._Neh13_5='为之备一巨室、此室曾贮素祭、乳香器皿、及谷酒油之什一、乃利未人、讴歌者、司阍者、循例当得之物、亦贮归祭司之举祭、';
W._Neh13_6='斯时我不在耶路撒冷、盖巴比伦王、亚达薛西三十二年、我返觐王、越数日我请假、';
W._Neh13_7='既至耶路撒冷、始知以利亚实为多比雅所行之恶事、在上帝室院、为之备室、';
W._Neh13_8='我则忧甚、取多比雅之家具、掷诸室外、';
W._Neh13_9='命洁其室、以上帝室之器皿、素祭乳香、仍贮于中、';
W._Neh13_10='我亦知利未人所当得者未给之、供役之利未人、及讴歌者、逃归其田亩、';
W._Neh13_11='遂斥责民长曰、上帝之室、何遗弃之、因招集利未人、复供厥职、';
W._Neh13_12='于是犹大人携其谷酒油之什一、入于府库、';
W._Neh13_13='我立祭司示利米雅、缮写撒督、利未人毗大雅司库、玛他尼孙、撒刻子哈难副之、此数人皆忠诚、以供同宗为职、';
W._Neh13_14='我上帝欤、我为尔室及其典礼、所行之善事、尚其垂念、毋泯没之、○';
W._Neh13_15='时、我见犹大地、有人于安息日、践醡运谷、以驴负载、且荷酒葡萄无花果、及诸负担、于安息日进耶路撒冷、在其鬻食物之日、我警戒之、';
W._Neh13_16='有推罗人居其中、携鱼及诸货物、安息日鬻于犹大人、在耶路撒冷、';
W._Neh13_17='我斥责犹大显者曰、尔奚行此恶、以犯安息日、';
W._Neh13_18='昔尔列祖、岂非行是、致我上帝降诸灾于我侪、及斯邑乎、尔今又犯安息、使怒及于以色列、尤有甚焉、';
W._Neh13_19='我于安息日前夕、耶路撒冷邑门昏黑之时、即命闭之、安息日后方启、又委我仆数人监门、免人于安息日负荷入邑、';
W._Neh13_20='商贾及鬻诸货物者、一再宿于耶路撒冷外、';
W._Neh13_21='我戒之曰、尔奚附垣而宿、如再行此、我必执尔、此后安息日、彼不复至、';
W._Neh13_22='我命利未人洁己而至、监守邑门、使安息日为圣、我上帝欤、尚其垂念我、依尔鸿慈矜悯我、○';
W._Neh13_23='时、我见犹大人、娶亚实突亚扪摩押之女为室、';
W._Neh13_24='其子女所言者、半属亚实突方言、犹大方言则不能、惟言诸族方言而已、';
W._Neh13_25='我则斥之、诅之、挞其数人、拔其发、使指上帝而誓、必不以己女嫁其子、不娶其女为妻为媳、';
W._Neh13_26='谓之曰、以色列王所罗门、非因此而犯罪乎、彼在列国中、无王可比、上帝爱之、立为以色列王、然异邦之女诱之干罪、';
W._Neh13_27='我岂听尔行此大恶、娶异邦之女、干犯我上帝乎、';
W._Neh13_28='祭司长以利亚实孙、耶何耶大子一人、为和伦人参巴拉之婿、我屏之于我前、';
W._Neh13_29='我上帝欤、彼玷祭司之职、背祭司利未人之约、望尔念之、';
W._Neh13_30='如是我洁斯众、绝异邦人、且定祭司利未人之职任、俾供厥役、';
W._Neh13_31='命民按期备柴、献初熟之土产、我上帝欤、望尔垂念、施恩于我、';
