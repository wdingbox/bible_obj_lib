W._Jug1_1='约书亚卒后、以色列人咨诹耶和华曰、孰可先往、为我攻迦南人、与之战、';
W._Jug1_2='耶和华曰、犹大人可往、我以斯土付于其手、';
W._Jug1_3='犹大人谓其兄弟西缅人曰、尔与我同往、至我所得之地、与迦南人战、厥后我亦与尔同往、至尔所得之地、西缅人遂偕行、';
W._Jug1_4='犹大人乃往、耶和华以迦南人比利洗人付于其手、在比色杀其人一万、';
W._Jug1_5='于彼遇亚多尼比色、与之战、击败迦南人、比利洗人、';
W._Jug1_6='亚多尼比色遁、追而擒之、断其手之巨擘、足之将指、';
W._Jug1_7='亚多尼比色曰、昔有七十王、断其手之巨擘、足之将指、拾食于我几下、今上帝依我所行以报、乃携至耶路撒冷、而死于彼、○';
W._Jug1_8='犹大人攻耶路撒冷取之、击之以刃、毁之以火、';
W._Jug1_9='厥后、往攻居山地南土洼地之迦南人、';
W._Jug1_10='又攻居希伯仑之迦南人、击示筛、亚希幔、挞买、希伯仑昔名基列亚巴、';
W._Jug1_11='由此往攻底璧居民、底璧昔名基列西弗、';
W._Jug1_12='迦勒曰、击基列西弗而取之者、我必以女押撒妻之、';
W._Jug1_13='迦勒弟基纳斯子俄陀聂取之、迦勒遂妻以女押撒、';
W._Jug1_14='于归时、劝夫求田于父、女既下驴、迦勒曰、尔何欲、';
W._Jug1_15='曰、求锡嘏于我、父既嫁我于南土、今请赐我以泉、迦勒遂以上下泉予之、○';
W._Jug1_16='摩西外戚、基尼人也、其裔偕犹大人离棕树城、至亚拉得南之犹大野、与民同居、';
W._Jug1_17='犹大人与其兄弟西缅人偕往、击居洗法之迦南人、毁灭其邑、遂名曰何珥玛、';
W._Jug1_18='犹大人又取迦萨、亚实基伦、以革伦、暨其四境、';
W._Jug1_19='耶和华与犹大人偕、遂据有山地、惟不能逐居谷中者、以其有铁车故也、';
W._Jug1_20='遵摩西命、以希伯仑予迦勒、遂逐亚衲三子、';
W._Jug1_21='居耶路撒冷之耶布斯人、便雅悯人未逐之、仍在耶路撒冷、与便雅悯人偕居、至于今日、○';
W._Jug1_22='约瑟家往攻伯特利、耶和华偕之、';
W._Jug1_23='伯特利昔名路斯、约瑟家遣人窥之、';
W._Jug1_24='侦者见一人自邑出、谓之曰、入邑之路、请尔示我、我必善待尔、';
W._Jug1_25='其人示以入邑之路、遂刃击其邑、惟释其人、及其全家、';
W._Jug1_26='其人乃往赫人之地建邑、名曰路斯、迄今其名尚存、○';
W._Jug1_27='伯善、他纳、多珥、以伯莲、米吉多、及其乡里之民、玛拿西人未逐之、迦南人执意居其地、';
W._Jug1_28='迨以色列族强盛、使迦南人服役、不尽逐之、○';
W._Jug1_29='居基色之迦南人、以法莲人未逐之、仍居基色、在以法莲人中、○';
W._Jug1_30='基伦拿哈拉之居民、西布伦人未逐之、仍居西布伦人中、而服其役、○';
W._Jug1_31='亚柯、西顿、亚黑拉、亚革悉、黑巴、亚弗革、利合之居民、亚设人未逐之、';
W._Jug1_32='居于土著迦南人中、盖不逐之、○';
W._Jug1_33='伯示麦伯亚纳之居民、拿弗他利人未逐之、居于土著迦南人中、二邑居民、乃服其役、○';
W._Jug1_34='但人为亚摩利人所逼、使居山地、不许下至平原、';
W._Jug1_35='亚摩利人执意居希烈山、亚雅伦、沙宾、厥后约瑟家胜之、使之服役、';
W._Jug1_36='亚摩利人之界、自亚克拉滨阪、由西拉而上、';
W._Jug2_1='耶和华之使者自吉甲上至波金、曰、我使尔出埃及、携至所誓尔祖之地、曾言与尔之约、永久不废、';
W._Jug2_2='勿与斯土之民立约、必毁其坛、而尔不听我言、果何为哉、';
W._Jug2_3='故我又曰、必不逐斯民于尔前、彼将为尔胁下之棘、其神将为尔擭、';
W._Jug2_4='耶和华之使者向以色列众言此、民遂大声号哭、';
W._Jug2_5='名其地曰波金、在彼献祭于耶和华、○';
W._Jug2_6='昔约书亚遣民、以色列人各归其业、据有斯土、';
W._Jug2_7='约书亚存日、以色列人奉事耶和华、约书亚卒后、长老尚在时、亦然、以斯长老见耶和华为以色列人所行大事也、';
W._Jug2_8='耶和华仆、嫩之子约书亚卒、年百有十岁、';
W._Jug2_9='葬于其业之界、即亭拿希列、在以法莲山地、迦实冈北、';
W._Jug2_10='斯代之人、咸归其祖、又兴一代、不知耶和华、及其为以色列人所行之事、○';
W._Jug2_11='以色列人行耶和华所恶、崇事巴力、';
W._Jug2_12='违弃耶和华、其祖之上帝、即导之出埃及者、而从四周诸族之神、向之跪拜、激耶和华怒、';
W._Jug2_13='违弃耶和华、而崇事巴力、暨亚斯他录、';
W._Jug2_14='耶和华怒以色列族、付于虏者之手、鬻于四周之敌、使不能御之、';
W._Jug2_15='无论何往、耶和华以灾祸击之、如其誓言、民极困苦、';
W._Jug2_16='耶和华兴起士师、拯民于虏者之手、';
W._Jug2_17='乃民不听士师、徇欲而从他神、向之跪拜、速违厥祖所行之道、不效其从耶和华之命、';
W._Jug2_18='耶和华既为兴起士师、则偕之拯民于敌手、至终其世、盖耶和华见民受人虐迫而哀叹、乃回其意、';
W._Jug2_19='迨士师没后、民仍转而行恶、较甚于祖、从事他神、而跪拜之、不改其行、与其顽梗、';
W._Jug2_20='耶和华怒以色列人曰、斯民乃背我命其祖所守之约、不听我言、';
W._Jug2_21='故约书亚卒时所遗诸族、我必不复逐之、';
W._Jug2_22='以试以色列族效其列祖、遵行耶和华之道否、';
W._Jug2_23='耶和华遂留此诸族、不速逐之、亦不付于约书亚手、';
W._Jug3_1='耶和华留此诸族、是欲试以色列人未知迦南战事者、';
W._Jug3_2='使以色列后代知习前所未悉之武事、所留诸族如左、';
W._Jug3_3='非利士之五伯、迦南人、西顿人、居利巴嫩山之希未人、自巴力黑们山、至哈马道、';
W._Jug3_4='所以留此、为试以色列人遵耶和华藉摩西谕其祖之诫否、';
W._Jug3_5='于是以色列人居迦南人、赫人、亚摩利人、比利洗人、希未人、耶布斯人之中、';
W._Jug3_6='取其女为妻、以女嫁其子、崇事其神、○';
W._Jug3_7='以色列人行耶和华所恶、忘其上帝耶和华、而崇事诸巴力、暨木偶、';
W._Jug3_8='故耶和华怒以色列人、付之米所波大米王古珊利萨田手、事之八年、';
W._Jug3_9='以色列人吁耶和华、耶和华为之兴起救者、即迦勒弟基纳斯子俄陀聂以拯之、';
W._Jug3_10='耶和华之神临之、为以色列士师出战、耶和华以米所波大米王古珊利萨田付于其手、使之获胜、';
W._Jug3_11='其地绥安、历四十年、基纳斯子俄陀聂卒、○';
W._Jug3_12='以色列人又行耶和华所恶、耶和华因此、使摩押王伊矶伦强盛、以攻以色列、';
W._Jug3_13='遂集亚扪亚玛力二族、往攻以色列、据棕树城、';
W._Jug3_14='以色列人事摩押王伊矶伦、十有八年、';
W._Jug3_15='以色列人吁耶和华、耶和华为之兴起救者、即便雅悯人基拉之子以笏、其人左手较捷、以色列人藉之进贡摩押王伊矶伦、';
W._Jug3_16='以笏铸两刃之剑、长一肘、系右股衣内、';
W._Jug3_17='进贡摩押王伊矶伦、其王肥甚、';
W._Jug3_18='进贡已毕、遣舁者去、';
W._Jug3_19='以笏至吉甲偶像处而返、告曰、王欤、我有密事奏尔、王曰、肃静、侍者咸出、';
W._Jug3_20='王在楼上、独坐凉室、以笏诣之曰、我奉上帝命、有言告尔、王遂起、';
W._Jug3_21='以笏伸其左手、拔剑于右股际、以刺王腹、';
W._Jug3_22='剑柄亦入、其刃为脂所蔽、不拔之出、乃洞穿之、';
W._Jug3_23='以笏出至廊庑、扃键楼门、';
W._Jug3_24='既出、王仆至、见楼门上键、曰、王必在内室更衣、';
W._Jug3_25='俟久而门不启、则惶愧、取钥启之、见主已死、偃仆于地、';
W._Jug3_26='迟疑之际、以笏已遁、过偶像处、逃于西伊拉、';
W._Jug3_27='至则吹角于以法莲山地、以色列人随之而下、以笏导之、';
W._Jug3_28='曰、尔其从我、耶和华以尔敌摩押人付于尔手、众遂从之、据约但津、不容摩押一人济、';
W._Jug3_29='杀摩押人以万计、皆壮勇之士、无一逃者、';
W._Jug3_30='当时摩押服于以色列人、其地绥安、历八十年、';
W._Jug3_31='厥后、有亚拿子珊迦、以牛杖杀非利士人六百、亦拯以色列人、';
W._Jug4_1='以笏既没、以色列人又行耶和华所恶、';
W._Jug4_2='耶和华付于都夏琐之迦南王耶宾手、其帅西西拉、居外邦之夏罗设、';
W._Jug4_3='有铁车九百乘、虐待以色列人特甚、历二十年、以色列人吁耶和华、○';
W._Jug4_4='时、有女先知、拉比多妻底波拉、为以色列士师、';
W._Jug4_5='居以法莲山地、拉玛伯特利间、在底波拉之棕树下、以色列人赴之、听其审鞫、';
W._Jug4_6='彼遣人召亚比挪庵子巴拉、自拿弗他利之基低斯至、谓之曰、以色列之上帝耶和华、岂非谕尔云、当率拿弗他利西布伦二族万人、往他泊山、';
W._Jug4_7='我必使耶宾之帅西西拉率车与众、往基顺河诣尔、付于尔手、';
W._Jug4_8='巴拉曰、尔偕我往则往、否则不往、';
W._Jug4_9='曰、我必与尔偕往、然尔此行不获荣显、盖耶和华将以西西拉付于妇手、遂起、偕往基低斯、';
W._Jug4_10='巴拉集西布伦拿弗他利人于基低斯、随之上者一万、底波拉偕行、';
W._Jug4_11='摩西外戚、何巴之裔、基尼人希百、曾离本族、张幕于撒拿音之橡下、附近基低斯、';
W._Jug4_12='或告西西拉曰、亚比挪庵子巴拉上他泊山、';
W._Jug4_13='西西拉乃集铁车九百、与其军旅、由外邦之夏罗设至基顺河、';
W._Jug4_14='底波拉谓巴拉曰、尔起、今日乃耶和华以西西拉付于尔手之日、耶和华非为尔先导乎、于是巴拉下他泊山、万人随之、';
W._Jug4_15='耶和华刃击、溃乱西西拉及其车乘军旅、于巴拉前、西西拉下车、徒行而遁、';
W._Jug4_16='巴拉追其车卒、至外邦夏罗设、西西拉全军悉陨于刃、靡有孑遗、';
W._Jug4_17='西西拉徒行、逃至基尼人希百妻雅亿之幕、盖夏琐王耶宾与希百家和好、';
W._Jug4_18='雅亿出迎、谓曰、我主请入、毋惧、遂入其幕、雅亿以衾覆之、';
W._Jug4_19='西西拉曰、我渴、请以少许之水饮我、遂启革囊、饮之以乳、仍覆以衾、';
W._Jug4_20='又曰、尔立幕门、如有来询者曰、有人在此否、尔则曰无、';
W._Jug4_21='西西拉惫而酣寝、雅亿取幕钉、手执椎、轻步而前、以钉贯其鬓际、钉之于地、遂昏眩而死、';
W._Jug4_22='时、巴拉追至、雅亿出迓曰、来、我以尔所求者示尔、巴拉入幕、见西西拉偃卧而死、幕钉尚在鬓际、';
W._Jug4_23='如是上帝使迦南王耶宾服于以色列人、';
W._Jug4_24='以色列人日强、胜迦南王耶宾、至于灭之、';
W._Jug5_1='是日底波拉与亚比挪庵子巴拉歌曰、';
W._Jug5_2='以色列之军长率其军旅、民亦乐从、当颂美耶和华、';
W._Jug5_3='列王欤、尔其俯闻、诸伯欤、尔其倾听、我必歌颂耶和华、赞扬以色列之上帝耶和华、';
W._Jug5_4='耶和华欤、尔出自西珥境、行由以东田、斯时也、地震天漏、云密雨零、';
W._Jug5_5='于耶和华前、山岳震撼、于以色列之上帝耶和华前、西乃动摇、';
W._Jug5_6='当亚拿子珊迦之时、雅亿在世之日、通衢寂寞、行人曲径是由、';
W._Jug5_7='以色列中乡里无人、迨我底波拉起、而为以色列母、';
W._Jug5_8='民简新神、战及邑门、以色列族四万人中、干戈无存、';
W._Jug5_9='以色列之渠魁、在民中乐意出战者、我心爱之、尔其颂美耶和华、';
W._Jug5_10='凡尔乘白驴、坐缋罽、及游行通衢者、咸宜宣扬、';
W._Jug5_11='在汲水之所、远射者之嚣、人必称述耶和华之义事、即治以色列之义事、其时耶和华民复至邑门、';
W._Jug5_12='寤哉寤哉、底波拉欤、寤哉寤哉、尔其讴歌、巴拉欤、尔其兴起、亚比挪庵之子欤、引去所虏之人、';
W._Jug5_13='维时、所遗贵胄庶民、下攻强敌、耶和华莅临、为我下击勇士、';
W._Jug5_14='自以法莲来者、其原在亚玛力、相随便雅悯、杂于尔民中、渠魁由玛吉而至、执元戎之杖者、由西布伦而来、';
W._Jug5_15='以萨迦之牧伯、与底波拉相偕、以萨迦族与巴拉同意、随之疾趋入谷、维彼流便、在其溪滨、大定厥志、';
W._Jug5_16='尔何坐于牢中、听牧者之笛乎、流便在其溪滨、深自揣度、';
W._Jug5_17='基列安居约但东、但何待于舟、亚设坐于海滨、仍处其澳、';
W._Jug5_18='西布伦冒死不顾、拿弗他利在田野之高处亦然、';
W._Jug5_19='列王来战、迦南诸王战于他纳、在米吉多水滨、未获金币、';
W._Jug5_20='列宿自天而战、由其道而攻西西拉、';
W._Jug5_21='基顺古河、漂流敌众、我之灵欤、奋然前往、';
W._Jug5_22='健马腾踔、蹄蹴于途、';
W._Jug5_23='耶和华之使者曰、尔其诅米罗斯、严诅其居民、以其不来助耶和华、不助耶和华攻勇士、';
W._Jug5_24='基尼人希百妻雅亿、较众妇尤为有福、较居幕之妇尤为有福、';
W._Jug5_25='其人求水、给之以乳、奉之以酥、盛于贵盂、';
W._Jug5_26='手执幕钉、右手取匠人之椎、击西西拉、贯厥头颅、穿其鬓际、';
W._Jug5_27='彼乃卷曲于其足前、颠仆偃卧、卷曲颠仆于其足前、在彼卷曲之处、偃卧而死、';
W._Jug5_28='西西拉之母、自窗而望、由棂而呼、曰、其车何久不至、其轮何行之迟、';
W._Jug5_29='其贵妇之慧者应之、彼自言曰、';
W._Jug5_30='岂非获财、共分所虏、各得一二女子、西西拉得文彩之衣、锦绣之服、表里文绣、以饰所虏者之项、';
W._Jug5_31='耶和华欤、愿尔诸敌如是灭亡、愿爱尔者、如日皎然而出、○其地绥安、历四十年、';
W._Jug6_1='以色列人又行耶和华所恶、耶和华付之于米甸人手、凡历七年、';
W._Jug6_2='米甸之势、胜于以色列人、以色列人因之在山营窟、为穴建寨、';
W._Jug6_3='既播厥种、米甸亚玛力与东方之人、咸上攻之、';
W._Jug6_4='筑营垒、毁土产、至于迦萨、以色列中食物无存、牛羊及驴俱尽、';
W._Jug6_5='盖敌携畜与幕而来、如蝗众多、其人与驼、不可胜数、入于斯土、欲行毁灭、';
W._Jug6_6='以色列人缘米甸故、微弱特甚、乃吁耶和华、';
W._Jug6_7='既吁耶和华、';
W._Jug6_8='耶和华遣先知告以色列族曰、以色列之上帝耶和华云、我曾导尔出埃及、脱于奴隶之室、';
W._Jug6_9='拯尔脱埃及人、暨凡虐尔者之手、驱之于尔前、以其地锡尔、';
W._Jug6_10='谕尔曰、我乃尔之上帝耶和华、尔居亚摩利人之地、勿寅畏其神、惟尔不听我言、○';
W._Jug6_11='耶和华之使者至俄弗拉、坐亚比以谢人约阿施橡下、适约阿施子基甸打麦于醡酒处、以避米甸人、';
W._Jug6_12='耶和华之使者见曰、英武之人欤、耶和华偕尔、';
W._Jug6_13='基甸曰、我主欤、如耶和华偕我、何至遭此、我祖尝言耶和华导我出埃及、今其异迹安在、兹乃弃我、付于米甸人手、';
W._Jug6_14='耶和华顾之曰、藉尔此力、往救以色列人、脱于米甸人手、非我遣尔往乎、';
W._Jug6_15='曰、主欤、玛拿西中、我家至贫、在我父家、我又至微、何以拯以色列人乎、';
W._Jug6_16='耶和华曰、我必偕尔、尔击米甸之众、如击一人、';
W._Jug6_17='曰、我若蒙恩于尔前、求示我以征、俾知与我言者为尔也、';
W._Jug6_18='请勿去此、待我复返、陈礼物于尔前、曰、我必待尔返、';
W._Jug6_19='基甸入备山羊羔一、取面一伊法、作无酵饼、置肉于筐、盛汤于壶、携至橡下献之、';
W._Jug6_20='上帝之使曰、以肉与饼置于此磐、倾汤其上、乃如是而行、';
W._Jug6_21='耶和华之使者以所执之杖端、触肉与饼、火自磐出、焚肉与饼、使者遂往、不复见、';
W._Jug6_22='基甸知为耶和华之使者、曰、哀哉、主耶和华欤、我面晤耶和华之使者矣、';
W._Jug6_23='耶和华曰、安哉、勿惧、尔不至死、';
W._Jug6_24='基甸在彼、为耶和华筑坛、名之曰耶和华沙龙、在亚比以谢族之俄弗拉、至今犹存、○';
W._Jug6_25='是夕耶和华谕之曰、取尔父之牡犊、及七岁之牛为第二、毁尔父所筑巴力之坛、斫其旁之木偶、';
W._Jug6_26='依其常例、为尔上帝耶和华筑坛于此保障之上、以第二牛献为燔祭、以所斫之木偶为柴、';
W._Jug6_27='基甸简仆十人、遵耶和华命而行、但惧父家与邑众、不敢行之于昼、而行之于夜、';
W._Jug6_28='邑众夙兴、见巴力之坛已毁、在旁之木偶已斫、第二牛献于所筑之坛、';
W._Jug6_29='遂相问曰、行此者谁、察问之后、则曰、约阿施子基甸所为也、';
W._Jug6_30='邑众谓约阿施曰、尔子毁巴力坛、斫其旁之木偶、当携之出、而致之死、';
W._Jug6_31='约阿施对敌之者曰、尔欲为巴力争辩乎、抑援之乎、凡为之争辩者、今晨必死、如巴力果为神、人毁其坛、任彼自争可也、';
W._Jug6_32='当日以耶路巴力名基甸、曰、既毁巴力之坛、任巴力与之争、○';
W._Jug6_33='米甸亚玛力与东方之人咸集、济河、建营于耶斯列谷、';
W._Jug6_34='耶和华之神临基甸、乃吹角、亚比以谢族咸集从之、';
W._Jug6_35='基甸遣使遍行玛拿西、其人亦集从之、又遣使至亚设、西布伦、拿弗他利、咸来迎之、';
W._Jug6_36='基甸谓上帝曰、如尔果循所言、假我手而拯以色列人、';
W._Jug6_37='今我以绵羊毛一束、置于禾场、若露独在毛、而土壤皆干燥、则知尔假我手拯以色列人、依尔所言、';
W._Jug6_38='诘朝、事果如是、基甸夙兴、取毛揉之、挤露盈盂、';
W._Jug6_39='基甸又谓上帝曰、祈勿我怒、我复进一辞而后已、容再一次试之以毛、我欲羊毛干燥、而土壤皆霑露、';
W._Jug6_40='是夜上帝如言而行、羊毛独干燥、土壤皆霑露、';
