W._Gen29_1='雅各启行、至东人处、';
W._Gen29_2='见有井于野、羊群三、附井而卧、盖人素由此饮之、井口覆以大石、';
W._Gen29_3='群羊咸集、则移石启井、汲以饮之、饮竟、仍覆以石、';
W._Gen29_4='雅各曰、兄弟奚自、曰、自哈兰、';
W._Gen29_5='曰、拿鹤之孙拉班、尔识之否、曰、识之、';
W._Gen29_6='曰、安乎、曰、安、今其女拉结偕羊以至、';
W._Gen29_7='曰、日尚高悬、聚群之时、犹未至也、莫若饮羊、而往牧之、';
W._Gen29_8='曰、不可、必待群畜咸集、移石启井、方可饮羊、';
W._Gen29_9='言际、拉结偕父羊至、盖牧之也、';
W._Gen29_10='雅各见母兄拉班之女拉结与羊、则前移石启井、以饮其羊、';
W._Gen29_11='与拉结接吻、大声而哭、';
W._Gen29_12='告拉结曰、我乃尔父之甥、利百加子、拉结遂趋告其父、○';
W._Gen29_13='拉班闻妹子雅各至、即趋迎之、抱而接吻、引之入室、雅各告以所遇、';
W._Gen29_14='拉班曰、尔诚骨肉之亲、雅各偕居一月、';
W._Gen29_15='拉班谓之曰、尔虽我甥、岂可徒役于我、告我欲得何值、';
W._Gen29_16='拉班有二女、长名利亚、季名拉结、';
W._Gen29_17='利亚目眊、而拉结美丰姿、有殊色、';
W._Gen29_18='雅各爱拉结、曰、我愿为季女拉结、服役七年、';
W._Gen29_19='拉班曰、妻尔愈于妻人、可偕我居、';
W._Gen29_20='雅各为拉结服役七年、因爱之甚、视七年如数日、○';
W._Gen29_21='雅各谓拉班曰、期已届、请以妻我、使我成礼、';
W._Gen29_22='拉班设筵招邻里、';
W._Gen29_23='既昏、以长女利亚与雅各、遂与同室、';
W._Gen29_24='又以其婢悉帕、予女利亚为婢、';
W._Gen29_25='及旦、乃知为利亚、谓拉班曰、曷待我若是、我非为拉结服役乎、何欺我为、';
W._Gen29_26='拉班曰、未嫁长而先嫁季、斯土不为此也、';
W._Gen29_27='尔与长盈七日之期、则以季予尔、尔复服役七年、';
W._Gen29_28='雅各从之、与利亚盈七日之期、拉班以女拉结妻之、';
W._Gen29_29='以其婢辟拉、予女拉结为婢、';
W._Gen29_30='雅各亦与拉结同室、爱之逾于利亚、又服役拉班七年、○';
W._Gen29_31='耶和华视利亚不见宠、赐之生育、惟拉结不妊、';
W._Gen29_32='利亚怀妊生子、命名流便、曰、耶和华俯念我苦、今而后、夫必爱我、';
W._Gen29_33='再妊生子、命名西缅、曰、耶和华闻我不见宠、复锡我此子、';
W._Gen29_34='又妊生子、命名利未、曰、今生三子、夫必胶漆于我、';
W._Gen29_35='又妊生子、曰、我今颂美耶和华、故名子曰犹大、嗣后利亚不妊、';
W._Gen30_1='拉结见己不为雅各生子、则妒厥姊、谓雅各曰、赐我生子、不然、我死矣、';
W._Gen30_2='雅各怒曰、使尔不育者、上帝也、我岂代为上帝乎、';
W._Gen30_3='曰、我婢辟拉、尔与同室、俾其生子、抚于我膝、我则因而得子、';
W._Gen30_4='遂以婢辟拉予之、雅各与之同室、';
W._Gen30_5='辟拉怀妊生子、';
W._Gen30_6='拉结名之曰、但、曰、上帝伸我冤、听我祈、赐我一子、';
W._Gen30_7='辟拉再妊、为雅各生子、';
W._Gen30_8='拉结命名拿弗他利、曰、我与姊力争获胜、○';
W._Gen30_9='利亚因不妊、以婢悉帕与雅各同室、';
W._Gen30_10='悉帕生子、';
W._Gen30_11='利亚谓为吉庆、故名之曰迦得、';
W._Gen30_12='悉帕再为雅各生子、';
W._Gen30_13='利亚曰、我福矣、群女将谓我有福、故名之曰亚设、○';
W._Gen30_14='麦秋时、流便往于田、获风茄、奉母利亚、拉结谓利亚曰、请以尔子之风茄与我、';
W._Gen30_15='曰、尔夺我夫、岂细故耶、今欲夺我子之风茄乎、拉结曰、为汝子之风茄、是夜夫可与尔同寝、';
W._Gen30_16='及暮、雅各自田归、利亚出而迓之、曰、尔必与我偕入、我以吾子之风茄得尔、故是夜与之同室、';
W._Gen30_17='上帝俞允利亚之祈、遂怀妊、为雅各生第五子、';
W._Gen30_18='利亚曰、昔我以婢与夫、今蒙上帝予我值、故名之曰以萨迦、';
W._Gen30_19='利亚复妊、生第六子、';
W._Gen30_20='命名西布伦、曰、上帝赐我嘉赉、夫必偕我、因我为之生六子、';
W._Gen30_21='后生一女、命名底拿、';
W._Gen30_22='上帝眷念拉结、俯听其祈、使之诞育、';
W._Gen30_23='怀妊生子、曰、上帝已洒我耻、';
W._Gen30_24='乃命名约瑟、曰、愿耶和华复增我子、○';
W._Gen30_25='拉结生约瑟后、雅各谓拉班曰、请遣我归、返于故土、';
W._Gen30_26='我事尔所得之妻子、请以予我、而遣我归、我如何事尔、汝所知也、';
W._Gen30_27='拉班曰、深知耶和华缘尔锡嘏于我、若蒙尔恩、仍偕我居、';
W._Gen30_28='请言其值、我必给之、';
W._Gen30_29='曰、我于尔服役若何、群畜若何、尔悉知之、';
W._Gen30_30='当我未至、所有鲜少、今则滋育繁多、耶和华缘我足迹所至、锡尔以嘏、然我何时成立己家乎、';
W._Gen30_31='拉班曰、我何以予尔、曰、无须、惟有一事、尔若行之、则仍牧守尔群、';
W._Gen30_32='今我遍阅尔群、凡有斑点与棕色之绵羊、及有斑点之山羊、悉驱出之、有若此者、归我为值、';
W._Gen30_33='异日尔来察之、凡山羊非有斑点、绵羊非棕色者、即拟我盗可也、以此为我公义之征、';
W._Gen30_34='拉班曰、可如尔言、';
W._Gen30_35='当日将牡山羊之有文有点者、牝山羊之斑驳成点、兼杂白文者、暨绵羊之棕色者、悉驱出之、付与其子、';
W._Gen30_36='俾距雅各三日之程、雅各牧拉班之余羊、○';
W._Gen30_37='雅各将杨杏枫之柔条、剥皮成文、使条之白间露、';
W._Gen30_38='置于沟壑水槽、群羊来饮之处、与群相对、俾其饮时、牝牡相诱、';
W._Gen30_39='群羊附条相诱、遂产有文有点有斑之羔、';
W._Gen30_40='雅各将羔羊区别之、使此有文及棕色者、与拉班之羊相对、以己之羊驱于一方、不与拉班之羊相杂、';
W._Gen30_41='遇羊之健者相诱、雅各置条水沟、而当其前、使附条相诱、';
W._Gen30_42='其弱者不置条、于是弱者归拉班、健者归雅各、';
W._Gen30_43='雅各遂大兴盛、多有羊群、仆婢驼驴、';
W._Gen31_1='雅各闻拉班众子言曰、我父所有者、雅各尽夺之、因父之资、获此荣盛、';
W._Gen31_2='又见拉班容貌、不如畴昔、';
W._Gen31_3='耶和华谓雅各曰、尔其归祖地、返故乡、我必偕尔、';
W._Gen31_4='雅各遣人召拉结、利亚、至田间群畜所、';
W._Gen31_5='语之曰、我见汝父容貌、不如畴昔、然吾父之上帝偕我、';
W._Gen31_6='我竭力事汝父、汝所知也、';
W._Gen31_7='尔父乃欺我、十易我值、惟上帝不容其加害、';
W._Gen31_8='若云有点者为我值、而群畜咸有点、若云有文者为我值、而群畜俱有文、';
W._Gen31_9='是上帝取尔父群畜、赐于我矣、';
W._Gen31_10='遇牝牡相诱之际、我于梦中、见牡羊乘其牝者、皆有文、有点、有斑、';
W._Gen31_11='我梦上帝之使呼曰、雅各、我曰、在此、';
W._Gen31_12='曰、试观牡羊乘其牝者、皆有文、有点、有斑、盖拉班之待尔、我已监之、';
W._Gen31_13='我乃伯特利之上帝、昔尔在彼、以膏沃柱、许愿于我、今起离此、返于故土、';
W._Gen31_14='拉结利亚曰、我于父家、岂尚有分有业乎、';
W._Gen31_15='父既鬻我、又侵食我值、非以我为外人乎、';
W._Gen31_16='上帝所夺于我父者、皆属于我及我子、上帝所谕尔者、尔悉行之、○';
W._Gen31_17='雅各遂起、使妻子乘驼、';
W._Gen31_18='携其牲畜、及凡所有、即在巴旦亚兰所获之物、往迦南地、见父以撒、';
W._Gen31_19='时、拉班往剪羊毛、拉结窃其父之家神、';
W._Gen31_20='雅各背亚兰人拉班而去、不以其奔告之、';
W._Gen31_21='挈凡所有、渡河、往基列山而遁、○';
W._Gen31_22='越至三日、或以雅各之遁告拉班、';
W._Gen31_23='乃率戚族、追之七日、至基列山及焉、';
W._Gen31_24='夜间、上帝见梦、谕亚兰人拉班曰、慎之哉、尔于雅各、或善或恶、均勿与言、';
W._Gen31_25='雅各张幕于山、拉班追及之、与其戚族、亦张幕焉、';
W._Gen31_26='拉班谓雅各曰、尔何背我、携我二女、如俘虏然、';
W._Gen31_27='曷为窃遁、而不告我、俾我鼓琴、播鼗讴歌、忻然以送、';
W._Gen31_28='不容我与子女接吻、尔之所为、是不智也、';
W._Gen31_29='我本有力、能以害尔、惟前夕尔父之上帝谕我曰、慎之哉、尔于雅各、或善或恶、均勿与言、';
W._Gen31_30='今尔虽思父家、不得不归、奚窃我之神像乎、';
W._Gen31_31='雅各曰、我惧、意谓尔必强夺尔女、';
W._Gen31_32='至尔之神像、尔获之于谁所、不容其生、物有属尔者、于尔我戚族前、可自辨而取之、盖雅各不知拉结窃其神像也、○';
W._Gen31_33='拉班遂进雅各幕、及利亚幕、二女婢之幕、皆无获、后出利亚幕、入拉结幕、';
W._Gen31_34='拉结置神像于驼鞍下、而坐其上、拉班遍索不得、';
W._Gen31_35='拉结谓父曰、天癸适至、不得起迎、吾主勿怒、拉班遍索神像、终不获、';
W._Gen31_36='雅各怒、斥之曰、我何罪愆、使尔迫追我、';
W._Gen31_37='今既遍索吾物、有属于尔者乎、果有之、则置之尔我戚族前、俾主裁于尔我间、';
W._Gen31_38='此二十年、我偕尔处、尔绵羊山羊之牝、无?胎者、尔羊之牡、我不食之、';
W._Gen31_39='死于野兽者、我不归尔、悉以补之、昼夜所盗、惟我是问、';
W._Gen31_40='我昼则冒暑、夜则受寒、二目不寐、';
W._Gen31_41='我居尔家、历二十年、为尔二女、服役十四年、为尔群羊六年、而尔十易我值、';
W._Gen31_42='使吾祖亚伯拉罕之上帝、吾父以撒所畏者、不与我偕、尔必使我徒返、惟上帝监我操作辛勤、故前夕谴尔、○';
W._Gen31_43='拉班曰、斯女即我女、斯子即我子、斯畜即我畜、凡尔所见者、咸属于我、兹于我女、及其所生之子、吾何能为、';
W._Gen31_44='今来结盟、于尔我间为证、';
W._Gen31_45='雅各遂取石立柱、';
W._Gen31_46='亦命戚族积石、众乃取石、积累为堆、共食其侧、';
W._Gen31_47='拉班名之曰伊迦尔撒哈杜他、雅各名之曰迦累得、';
W._Gen31_48='拉班曰、此堆今日为证于尔我间、故名曰迦累得、';
W._Gen31_49='又名米斯巴、盖曰、尔我相暌隔时、愿耶和华鉴察其间、';
W._Gen31_50='尔若负吾女、别有所娶、虽无人同在、而上帝证之、';
W._Gen31_51='拉班又谓雅各曰、可观此堆、尔我间所立之柱、';
W._Gen31_52='此堆此柱乃为其证、我不越此堆害尔、尔亦不越此堆与柱害我、';
W._Gen31_53='愿亚伯拉罕之上帝、拿鹤之上帝、及其祖之上帝、主裁于尔我间、雅各乃指其父以撒所畏者而誓、';
W._Gen31_54='又在山献祭、招其戚族共食、后宿于山、';
W._Gen31_55='拉班夙兴、接吻子女、为之祝嘏、而归故土、';
W._Gen32_1='雅各复行、上帝之使遇焉、';
W._Gen32_2='雅各见之曰、此乃上帝之军、故名其地曰玛哈念、○';
W._Gen32_3='雅各遣人、先往西珥地以东田、见兄以扫、';
W._Gen32_4='嘱曰、告我主以扫云、尔仆雅各曰、我旅于拉班家、越至今日、';
W._Gen32_5='有牛羊驴仆婢、特遣人告我主、望沾主恩、';
W._Gen32_6='使者反告雅各曰、吾侪诣尔兄以扫、彼率四百人来迎尔、';
W._Gen32_7='雅各大惧、且忧、以从者及牛羊驼、分为二队、';
W._Gen32_8='曰、若以扫来击此队、则彼队可逃、';
W._Gen32_9='遂祷曰、吾祖亚伯拉罕之上帝、吾父以撒之上帝耶和华欤、昔尔命我回故土、返戚属、许待以善、';
W._Gen32_10='尔所施于仆之恩宠诚实、即至微者、亦不堪受、昔我惟执一杖、济此约但、今我已成二队、';
W._Gen32_11='求尔拯我、脱于吾兄以扫之手、盖我惧之、恐其来击我、爰及母子、';
W._Gen32_12='尔曾许待以善、使我苗裔、如海之沙、不可胜数、○';
W._Gen32_13='是夜雅各宿于彼、简其所有、馈兄以扫、';
W._Gen32_14='即山羊牝二百、牡二十、绵羊牝二百、牡二十、';
W._Gen32_15='牝驼与子三十、牝牛四十、牡牛十、牝驴二十、小驴十、';
W._Gen32_16='各为其群、付于仆手、曰、尔先我往、使各群相距、';
W._Gen32_17='嘱其前者曰、我兄以扫遇尔、问尔属谁、将何往、尔前之畜属谁、';
W._Gen32_18='则曰、属我主之仆雅各、以馈我主以扫、雅各亦在后、';
W._Gen32_19='又嘱其二其三、暨一切驱畜者曰、尔遇以扫、亦宜如是告之、';
W._Gen32_20='且曰、尔仆雅各在后、盖雅各自谓、必以前行之礼物、释兄之憾、然后觌面、庶几接我、';
W._Gen32_21='于是礼物先行、雅各是夜宿于队中、○';
W._Gen32_22='雅各夜起、使二妻二婢及十一子、济雅博渡、';
W._Gen32_23='眷聚既济、凡所有者亦济、';
W._Gen32_24='雅各独留、遇一人与之角力、迄于黎明、';
W._Gen32_25='相角之时、其人自知不胜、触雅各髀伤之、';
W._Gen32_26='曰、容我去、天明矣、曰、不为我祝嘏、必不容尔去、';
W._Gen32_27='曰、尔何名、曰、雅各、';
W._Gen32_28='曰、今而后、尔不复名雅各、当名以色列、盖尔与上帝及人较量、而获胜也、';
W._Gen32_29='雅各曰、请以尔名告我、曰、曷问我名、遂在彼为之祝嘏、';
W._Gen32_30='雅各名其地曰毗努伊勒、曰、我与上帝觌面、而我命尚存、';
W._Gen32_31='日出时、雅各过毗努伊勒、髀伤、其行蹒跚、';
W._Gen32_32='因其人触雅各髀、伤其巨筋、故以色列人不食髀之巨筋、至于今日、';
