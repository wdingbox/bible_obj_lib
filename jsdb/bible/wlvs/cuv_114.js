W._Mal1_1='耶和华藉玛拉基、向以色列所言之警示、○';
W._Mal1_2='耶和华曰、我爱尔、尔曰、于何爱我、耶和华曰、以扫非雅各之兄乎、然我爱雅各、';
W._Mal1_3='恶以扫、使其山荒芜、以其业畀野犬、';
W._Mal1_4='以东曰、我虽倾覆、必复建荒墟之处、万军之耶和华云、彼将建之、我必毁之、人将称之为恶境、其人为耶和华恒怒之民、';
W._Mal1_5='尔必目睹之、曰、愿耶和华为大于以色列境之外、○';
W._Mal1_6='万军之耶和华曰、轻视我名之祭司欤、子尊其父、仆尊其主、我若为父、尊我者安在、我若为主、畏我者安在、尔曰、我于何事轻视尔名乎、';
W._Mal1_7='尔以不洁之饼、奉于我坛、犹曰我于何事污尔乎、尔言耶和华之几、可藐视也、';
W._Mal1_8='万军之耶和华曰、尔献瞽牲为祭、岂非恶乎、尔献跛牲病牲、岂非恶乎、今试奉于尔之方伯、彼岂悦尔、而纳尔乎、';
W._Mal1_9='万军之耶和华曰、尔既行此、试求上帝施恩、使加矜悯、彼岂纳尔中一人乎、';
W._Mal1_10='深愿尔中有人闭门、免徒爇火于我坛、万军之耶和华曰、我不悦尔、不纳尔手所献之物、';
W._Mal1_11='万军之耶和华曰、自日出至日入之处、我名为大于列邦、随在有人为之焚香、献清洁之祭品、盖我名为大于列邦也、';
W._Mal1_12='惟尔侮之、曰、耶和华之几不洁、其上之食品、可藐视也、';
W._Mal1_13='万军之耶和华曰、尔谓行此诸事、何其烦劳、遂轻慢之、耶和华曰、尔以所强夺者、及跛牲病牲、献之为祭、我岂由尔手而纳之乎、';
W._Mal1_14='谲者许愿、群中原有牡牲、乃以残废之牲献主、其人可诅、我乃大君、我名在列邦中为可畏、万军之耶和华言之矣、';
W._Mal2_1='尔祭司欤、斯命乃为尔也、';
W._Mal2_2='万军之耶和华曰、如尔不听、不置于心、归荣我名、我必降诅于尔、诅尔福祉、我已诅之、以尔不置于心也、';
W._Mal2_3='我必斥尔之种子、以尔牺牲之粪、涂于尔面、尔与斯粪、同被移徙、';
W._Mal2_4='尔则知我传斯命于尔、乃坚我与利未所立之约、万军之耶和华言之矣、';
W._Mal2_5='我与利未立约、赐以生命平康、使之寅畏、彼则敬我、寅畏我名、';
W._Mal2_6='其口存真实之法律、其唇无不义、彼以和平正直、偕我而行、俾多人转离其罪愆、';
W._Mal2_7='祭司之唇、宜存智识、人当求法律于其口、以其为万军耶和华之使也、';
W._Mal2_8='惟尔偏离其道、俾多人踬于法律、利未之约、尔亦爽之、万军之耶和华言之矣、';
W._Mal2_9='因尔未守我道、在于法律、偏以待人、故我使尔成为可厌、众民所鄙、○';
W._Mal2_10='我侪非共一父乎、非一上帝所造乎、胡为昆弟相欺、侮我列祖之约、';
W._Mal2_11='犹大曾行诡诈、在以色列与耶路撒冷中、有行可憎之事、盖犹大侮耶和华所悦之圣洁、娶事异神之女、';
W._Mal2_12='凡行此之人、或巡逻者、或应答者、及献祭于万军之耶和华者、耶和华必绝之于雅各幕中、';
W._Mal2_13='尔复有所行、即使哀哭、叹息涕泣、遍于耶和华之坛、致耶和华不复顾尔礼物、不由尔手乐纳之也、';
W._Mal2_14='惟尔曰、奚为哉、乃因耶和华在尔与尔少时之妻间为证、彼虽为尔伉俪、盟约之妻、而尔以诈伪待之、';
W._Mal2_15='上帝生气虽有余裕、祇造一人、何以惟一、乃求圣裔耳、故当谨守尔心、勿以诈伪待少时之妻、';
W._Mal2_16='以色列之上帝耶和华曰、出妻之事、与以强暴待其妻者、我恨恶之、故当谨守尔心、勿行诡诈、万军之耶和华言之矣、○';
W._Mal2_17='尔既以言烦渎耶和华、乃曰于何烦渎之、尔言凡行恶者、耶和华视之为善、且欣悦之、不然、秉公之上帝安在哉、';
W._Mal3_1='万军之耶和华曰、我遣我使备路于我前、尔所求之主、必忽临厥殿、盟约之使、尔所慕者、将至矣、';
W._Mal3_2='彼至之日、谁能当之、彼显之时、谁能立乎、盖彼若煆金之火、如漂布之碱、';
W._Mal3_3='将坐、如炼银而洁之者、以洁利未子孙、炼之若金银、则必依义献祭于耶和华、';
W._Mal3_4='斯时犹大与耶路撒冷之祭、必见悦于耶和华、有如曩日昔年、';
W._Mal3_5='我必莅临、行鞫于尔、凡巫觋及淫乱妄誓、负佣值、欺孤寡、屈宾旅、而不畏我者、我必亟证之、万军之耶和华言之矣、';
W._Mal3_6='我耶和华不变易、故尔雅各子孙、不见翦灭、○';
W._Mal3_7='万军之耶和华曰、自尔列祖之日、尔偏离我律例、而不守之、当返于我、我则返于尔、尔乃曰于何而返乎、';
W._Mal3_8='人可行窃于上帝乎、尔乃行窃于我、尔曰于何行窃于尔、在于输什一、及献礼物也、';
W._Mal3_9='尔受诅矣、盖举国行窃于我也、';
W._Mal3_10='万军之耶和华曰、其输什一、悉归府库、俾我室中有粮、以此试我、是否为尔启天之牖、倾福于尔、无地可容、';
W._Mal3_11='我将为尔责吞噬者、俾不坏尔土产、尔田间之葡萄、不先期而陨、万军之耶和华言之矣、';
W._Mal3_12='万民必称尔有福、尔国将为乐土、万军之耶和华言之矣、○';
W._Mal3_13='耶和华曰、尔以狂悖之言逆我、乃曰、我以何言逆尔乎、';
W._Mal3_14='尔曰、奉事上帝、乃徒然耳、我遵其命、于万军之耶和华前殷忧而行、何益之有、';
W._Mal3_15='我侪则谓狂傲者有福、行恶者建立、试上帝而获免、';
W._Mal3_16='是时寅畏耶和华者相语、耶和华乃倾耳而听之、为凡寅畏耶和华、而思念其名者、录志书于其前、';
W._Mal3_17='万军之耶和华曰届我所定之期、斯人必属于我、为我之业、我必矜恤之、若人矜恤事己之子、';
W._Mal3_18='当斯时也、义与不义者、事上帝与不事上帝者、尔将转而分辨之、';
W._Mal4_1='万军之耶和华曰、其日将届、火燃若炉、骄侈与作恶者、将如草芥、日至尽毁、致根与枝、靡有孑遗、';
W._Mal4_2='惟尔寅畏我名者、义日将为尔出、其翼施医、尔将出而踊跃、如牢中之犊、';
W._Mal4_3='尔必蹂躏恶人、于我所定之日、彼若灰尘、在尔足下、万军之耶和华言之矣、○';
W._Mal4_4='我仆摩西之法律、我在何烈所命、传于以色列之典章律例、尔其忆之、';
W._Mal4_5='在耶和华大而可畏之日未至以先、我必遣先知以利亚诣尔、';
W._Mal4_6='必使为父者之心、转向其子、为子者之心、转向其父、免我莅临、咒诅斯土、';
