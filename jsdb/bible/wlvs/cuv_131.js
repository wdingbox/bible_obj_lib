W._Act1_1='提阿非罗乎、我曾作前书、论耶稣始行始教者、';
W._Act1_2='至其由圣神、命所选之使徒后、见接升天之日、';
W._Act1_3='其受害后、见于使徒、以多据显己为生、历四旬、且言上帝国之事、';
W._Act1_4='与使徒同集时、命之曰、勿去耶路撒冷、以待父所许、即尔尝闻于吾者、';
W._Act1_5='盖约翰施洗以水、不日、尔将受洗于圣神矣、○';
W._Act1_6='使徒会集、';
W._Act1_7='问耶稣曰、主、尔兴复以色列国、即此时乎、耶稣曰、时与日、乃父以己权所定、非尔可知也、';
W._Act1_8='但圣神临尔时、尔将得能、且于耶路撒冷、犹太全区、撒玛利亚、以至地极、为我之证、';
W._Act1_9='言毕、众观时、耶稣见举、有云接之而不见、';
W._Act1_10='既上升、众注目仰天、适有二白衣者立其旁、';
W._Act1_11='曰、加利利人乎、胡为立而仰天耶、此耶稣别尔、见接升天、尔见其如何升天、亦将如何下临也、○';
W._Act1_12='使徒自橄榄山归耶路撒冷、此山距耶路撒冷、约一安息日之程、';
W._Act1_13='入城、则登所居之楼、有若彼得、约翰、雅各、安得烈、腓力、多马、巴多罗买、马太、亚勒腓子雅各、称锐之西门、雅各之子犹大、';
W._Act1_14='彼众偕数妇、及耶稣母马利亚、与其兄弟、一心恒务祈祷、○';
W._Act1_15='斯时聚集之众、约百二十人、彼得立于其中、';
W._Act1_16='曰、兄弟乎、圣神以大卫之口、豫言引人执耶稣之犹大、此经得验、宜也、';
W._Act1_17='盖彼曾与我侪同列、共任此役、';
W._Act1_18='斯人以不义之赏、购田、身仆腹裂、其肠突流、';
W._Act1_19='耶路撒冷居民悉知之、故依方言、称其田曰亚革大马、即血田也、';
W._Act1_20='诗篇载云、愿其屋宇为墟、无人居之、又云、愿其督率之职、他人取之、';
W._Act1_21='故主耶稣在我侪中出入时、';
W._Act1_22='自约翰施洗始、至其别我接升之日、须于常与我侪偕者、简立一人、同证其复起也、';
W._Act1_23='是故立二人、一约瑟、称巴撒巴、又名犹士都、一马提亚、';
W._Act1_24='乃祈曰、识众心之主欤、于此二人、示尔所选者为谁、';
W._Act1_25='俾得与于此役、及使徒之职、犹大已由之堕落、而往己地矣、';
W._Act1_26='于是阄之、得马提亚、遂与十一使徒同列焉、';
W._Act2_1='五旬节既至、彼众咸集一处、';
W._Act2_2='忽自天有声、如烈风冲突、充乎所坐之室、';
W._Act2_3='遂见有歧舌如火、止于各人、';
W._Act2_4='众皆充乎圣神、始言诸方言、如神所赐以言者、○';
W._Act2_5='时、有敬虔之犹太人、来自天下诸国、寓于耶路撒冷、';
W._Act2_6='既闻此声、集而惶惑、因各闻其言己之方言也、';
W._Act2_7='咸骇而奇之、曰、言者非皆加利利人乎、';
W._Act2_8='何我侪所闻、尽己故土之言耶、';
W._Act2_9='有帕提亚人、玛代人、以拦人、居米所波大米、犹太、加帕多家、本都、亚西亚、';
W._Act2_10='弗吕家、旁非利亚、埃及暨近古利奈之吕彼亚诸方者、';
W._Act2_11='并来自罗马之旅人、或犹太人、或进教者、';
W._Act2_12='革哩底人、亚拉伯人、咸闻以己之方言、述上帝之大事也、';
W._Act2_13='遂皆骇异犹豫、相问曰、此何意耶、';
W._Act2_14='或戏之曰、彼酣于新酒耳、○';
W._Act2_15='彼得与十一使徒立而扬声曰、犹太人、与凡居于耶路撒冷者、宜知此而谛听我言、';
W._Act2_16='尔意其人为醉者、非也、盖时甫巳初耳、';
W._Act2_17='此即由先知约珥所言、';
W._Act2_18='上帝曰、末时、吾将注吾神于凡有血气者、尔之子女将豫言、幼将见象、老将见梦、';
W._Act2_19='是时也、吾将以神注吾仆婢、彼将豫言、';
W._Act2_20='吾将显异迹于上天、见奇兆于下地、若血、若火、若烟雾、';
W._Act2_21='日将变暗、月将变血、在主日未至之前、即其大而显赫之日也、';
W._Act2_22='凡吁主名者、必得救也、';
W._Act2_23='以色列人乎、宜听斯言、拿撒勒人耶稣、即上帝曾由彼所行于尔中之大能、异迹奇兆、表著于尔、如尔所知者、';
W._Act2_24='彼依上帝之定旨及豫知、而见付矣、尔曹以不法者之手、钉而杀之、';
W._Act2_25='上帝释其死之苦而起之、以其不能拘于死也、';
W._Act2_26='盖大卫指之曰、吾见主常在我前、在我右、俾吾不移、';
W._Act2_27='故我心喜而舌悦、形躯恒于望中、';
W._Act2_28='以尔不遗吾魂于阴府、不许尔之圣者见朽、';
W._Act2_29='尔既示我以维生之路、将使我于尔前而乐甚、';
W._Act2_30='兄弟乎、我试以先祖大卫、侃侃语尔、彼死而葬、其墓存于我中、以迄今日、';
W._Act2_31='彼为先知、且知上帝曾誓许之、将由厥裔中立一人居其位、';
W._Act2_32='豫见及此、而言基督之复起、故谓其不遗于阴府、其形躯亦不见朽、';
W._Act2_33='此耶稣为上帝所起、吾侪皆为之证、';
W._Act2_34='既为上帝右手所举、又受父所许之圣神、遂以注此、即尔所见所闻者也、';
W._Act2_35='盖大卫未升天、乃自言曰、主谓我主云、尔坐我右、';
W._Act2_36='待我使尔诸敌为尔足几、';
W._Act2_37='夫以色列全室、宜确知之、尔所钉于十架之耶稣、上帝已立之为主、为基督矣、○';
W._Act2_38='众闻之、中心如刺、谓彼得与诸使徒曰、兄弟乎、我当何为、';
W._Act2_39='彼得曰、尔宜改悔、各以耶稣基督之名受洗、俾罪获赦、且将受圣神之赐焉、';
W._Act2_40='因所许者归尔、及尔子孙、并诸远人、即凡主我之上帝将召者、';
W._Act2_41='复以多言证而劝之曰、尔宜自救、脱此邪曲之世也、';
W._Act2_42='于是纳其言者皆受洗、是日约增三千人、';
W._Act2_43='恒于使徒之训、互相交接、擘饼、祈祷、○';
W._Act2_44='众民惊惧、使徒又多行异迹奇兆、';
W._Act2_45='凡信者会同、诸物与共、';
W._Act2_46='鬻其物产、各依所需、与众分之、';
W._Act2_47='日一厥心、恒在于殿、又在家中擘饼、以欣以诚而食、颂赞上帝、亦见悦于众民、主以得救者日增之、';
W._Act3_1='申初祈祷时、彼得约翰升殿、';
W._Act3_2='有生而跛者、日为人所舁、置诸殿门之名美者、以求济于入殿之人、';
W._Act3_3='见彼得约翰入、则求济焉、';
W._Act3_4='彼得约翰注目视之、曰、观我、';
W._Act3_5='彼遂着意二人、冀有所获、';
W._Act3_6='彼得曰、金银我所无、惟以所有者予尔、于拿撒勒耶稣基督之名、尔其行哉、';
W._Act3_7='遂执其右手起之、其足与踝即健、';
W._Act3_8='乃跃而立以行、偕二人入殿、且行且踊、颂赞上帝、';
W._Act3_9='众民见其行并颂赞上帝、';
W._Act3_10='皆识其为素坐殿之美门求济者、因其所遇、甚骇异之、○';
W._Act3_11='其人持彼得约翰时、众民大奇、趋就之、集于名所罗门之廊、';
W._Act3_12='彼得见之、谓众曰、以色列人乎、何奇此、何注目视我侪、一若我侪以己能己虔、使之行乎、';
W._Act3_13='夫亚伯拉罕、以撒、雅各之上帝、乃我列祖之上帝、已荣其仆耶稣、即尔所付者、且于彼拉多前、当其拟释之之时、而尔竟弃之、';
W._Act3_14='尔弃圣且义者、求以凶人予尔、';
W._Act3_15='而杀维生之主、或作维生之原上帝乃自死起之、我侪为之证、';
W._Act3_16='因信其名、则使斯人得健、乃尔所见所识者、夫由彼而有之信、曾予之完全于尔众前也、';
W._Act3_17='兄弟乎、今我知尔之所行、由于不知、尔之有司亦然、';
W._Act3_18='但上帝藉诸先知之口、豫指基督将受之苦、于是而验、';
W._Act3_19='故尔当改悔而转移、使罪得涂、俾安舒之日自主而来、';
W._Act3_20='致主遣为尔豫定之基督、即耶稣也、';
W._Act3_21='夫天必受之、以待万物复兴之时、即上帝自世初、藉其圣先知之口所言也、';
W._Act3_22='摩西固曰、主上帝将于尔兄弟中、为尔挺生先知若我、凡其所语尔者、尔宜听之、';
W._Act3_23='凡不听此先知者、必尽灭于民中、';
W._Act3_24='且诸先知自撒母耳以来、凡豫言者、皆指此日也、';
W._Act3_25='尔为先知之子孙、承上帝与尔列祖所立之约、即谓亚伯拉罕曰、天下诸族、将由尔裔获福、';
W._Act3_26='上帝既挺生其仆、先遣之祝尔、俾尔转移、各去其恶焉、';
W._Act4_1='二人与民言时、诸祭司与殿司、及撒都该人突至、';
W._Act4_2='不悦其训民、且依耶稣宣自死复起、';
W._Act4_3='遂执而囚之、以待翌日、因时已暮也、';
W._Act4_4='然听道者多信之、人数约五千焉、○';
W._Act4_5='翌日、有司、长老、士子、会于耶路撒冷、';
W._Act4_6='大祭司亚那与该亚法、约翰、亚力山大、及大祭司之族咸在、';
W._Act4_7='立二人于中、问曰、尔以何能何名行此乎、';
W._Act4_8='彼得充于圣神、语之曰、民之有司、与长老乎、';
W._Act4_9='我侪今日、若因行于残疾者之善事见讯、即斯人何由得愈、';
W._Act4_10='则尔众与以色列诸民、宜知斯人得愈、立于尔前、乃因拿撒勒耶稣基督之名、即尔所钉于十架、而上帝自死起之者也、';
W._Act4_11='彼乃尔工师所弃之石、已成屋隅首石矣、';
W._Act4_12='此外别无拯救、盖天下人间、未锡他名、故我侪以之得救也、○';
W._Act4_13='众见彼得约翰之果敢、且知其为无学无识之氓、则异之、又知其曾偕耶稣、';
W._Act4_14='亦见得愈者偕立、则莫能辩驳、';
W._Act4_15='乃令之出公会、相议曰、';
W._Act4_16='斯二人将何以处之、因彼显行异迹、彰著于凡居耶路撒冷者、我侪不能言其无有也、';
W._Act4_17='惟免其广播于民中、宜威吓之、俾不复以斯名语人、';
W._Act4_18='遂召而戒之曰、勿以耶稣之名、是言是训、';
W._Act4_19='彼得约翰曰、听尔曹过于听上帝、在上帝前为义否、尔其审之、';
W._Act4_20='盖我侪所见所闻者、不得不言也、';
W._Act4_21='有司复威吓而释之、以民故、末由刑之、盖众因其所为、而归荣上帝也、';
W._Act4_22='因此异迹而得愈者、其年已逾四旬矣、○';
W._Act4_23='二人既释、乃就其友、以祭司诸长及长老所言者、悉告之、';
W._Act4_24='友闻之、同心扬声颂上帝曰、主乎、尔乃造天地海、及其中万有者、';
W._Act4_25='曾以圣神藉尔仆我祖大卫之口云、异邦狂怒、诸民妄谋、奚为哉、';
W._Act4_26='世上列王兴起、有司聚集、以敌主及其受膏者、';
W._Act4_27='盖希律、本丢彼拉多、及异邦人、与以色列民、果集于此邑、欲攻尔所膏之圣仆耶稣、';
W._Act4_28='以行尔手尔旨所豫定将成者、';
W._Act4_29='今祈主鉴彼众之威吓、使尔仆毅然宣尔道、';
W._Act4_30='随时伸尔手施医、俾奇兆异迹、由尔圣仆耶稣之名而行、';
W._Act4_31='祈毕、会集之所震动、众充于圣神、毅然言上帝之道、○';
W._Act4_32='信者之众、一心一志、无言所有者属己、诸物与共、';
W._Act4_33='使徒以大能证主耶稣之复起、而大恩临及于众、';
W._Act4_34='中无缺乏之人、盖有田有宅者售之、絜其所鬻之值、置使徒足前、';
W._Act4_35='各依其所需分给之、○';
W._Act4_36='有约瑟者、利未族人也、生于居比路、使徒称之为巴拿巴、译即劝慰子也、';
W._Act4_37='有田售之、絜其金、置使徒足前、';
W._Act5_1='有亚拿尼亚者、与妻撒非喇鬻产、';
W._Act5_2='私留值金数分、妻亦知之、其余数分、携置使徒足前、';
W._Act5_3='彼得曰、亚拿尼亚乎、胡为撒但充尔心、致欺圣神、私留田值耶、';
W._Act5_4='田未鬻、非属尔乎、既鬻、非由尔乎、尔心奚生此念哉、非欺人、乃欺上帝耳、';
W._Act5_5='亚拿尼亚闻此言、仆而气绝、闻者皆大惧、';
W._Act5_6='诸少者遂起殓之、舁出而葬焉、○';
W._Act5_7='逾一时有半、其妻入、尚不知其事、';
W._Act5_8='彼得谓之曰、告我、尔鬻田之值、止此数乎、曰、然、此数耳、';
W._Act5_9='彼得曰、尔曹胡为协同试主之神乎、葬尔夫者之足已及门、亦将舁尔出矣、';
W._Act5_10='妇即仆其足前而气绝、少者入、见其已死、舁之出、葬于夫侧、';
W._Act5_11='全会及凡闻之者、皆大惧、○';
W._Act5_12='由使徒之手、多行奇兆异迹于民间、众皆一心在所罗门之廊、';
W._Act5_13='其余无敢附之者、然民尊崇之、';
W._Act5_14='信而归主者益增、男女俱众、';
W._Act5_15='至有舁病者出于衢、置之床榻、冀彼得过、或有受其影之荫者、';
W._Act5_16='又有多人携病者、及邪鬼所难者、自耶路撒冷四周之邑而集、皆得医焉、○';
W._Act5_17='惟大祭司与其同人、即撒都该党、';
W._Act5_18='心满嫉恨、起而着手于使徒、置之外狱、';
W._Act5_19='主之使夜启狱门、携之出、';
W._Act5_20='曰、往立于殿、以此维生之言、悉语于民、';
W._Act5_21='使徒闻之、昧爽入殿训诲、大祭司与其同人至、召集议会、及以色列之诸族长、遣人往狱、引使徒来、';
W._Act5_22='隶至、不见其在狱、反命曰、';
W._Act5_23='我侪见狱禁闭悉固、守者立于门、启时、内不见人、';
W._Act5_24='殿司及大祭司与祭司诸长闻之、甚为烦难、不知事将若何、';
W._Act5_25='或来告曰、尔置于狱者、立于殿训民矣、';
W._Act5_26='殿司及隶往引之来、而不用强、盖惧其民以石击之也、';
W._Act5_27='引至、立之于公会前、大祭司问之曰、';
W._Act5_28='我侪非严戒尔曹、勿以斯名训诲乎、尔乃以尔教遍布耶路撒冷、欲以斯人之血归我侪也、';
W._Act5_29='彼得与诸使徒对曰、我侪顺从上帝过于人、宜也、';
W._Act5_30='我列祖之上帝已起耶稣、即尔所悬于木而杀之者、';
W._Act5_31='且以其右手、举之为君、为救主、以改悔及罪之赦、赐以色列民、';
W._Act5_32='我侪为此事之证、上帝所赐于顺从者之圣神亦然、○';
W._Act5_33='众闻之、忿极、欲杀之、';
W._Act5_34='有法利赛人迦玛列者、乃律师、庶民所尊者也、立于公会中、命使徒姑退、';
W._Act5_35='语众曰、以色列人乎、尔宜自慎、何以处此数人、';
W._Act5_36='先是有丢大者起、自矜为大、附之者约四百人、彼见杀、从者皆散、归于乌有、';
W._Act5_37='厥后登籍时、有加利利犹大者起、诱民从之、彼既亡、从者亦尽散焉、';
W._Act5_38='今我语尔、宜远斯人、姑听之、盖斯谋斯为、若由于人、必见倾毁、';
W._Act5_39='若由上帝、尔不能倾毁之、恐尔或与上帝战争也、';
W._Act5_40='众从之、召使徒至、扑之、命勿以耶稣之名为言、遂释之、';
W._Act5_41='使徒去公会而喜、以其为斯名受辱、主视之为宜也、';
W._Act5_42='于是日日在殿、及在诸家、训诲不息、宣耶稣为基督焉、';
W._Act6_1='当时、门徒增多、有操希利尼音之犹太人、訾议希伯来人、因每日供给、而忽其嫠也、';
W._Act6_2='十二徒召众门徒曰、我侪遗上帝道、而几筵是役、非宜也、';
W._Act6_3='兄弟乎、当于尔中择有令名、充于圣神及智者七人、我侪可立之以司斯事、';
W._Act6_4='我则专务祈祷宣道、';
W._Act6_5='众悦其言、遂选司提反、乃充乎信与圣神者、及腓利、伯罗哥罗、尼迦挪、提门、巴米拿、并进教之安提阿人尼哥拉、';
W._Act6_6='立之于使徒前、遂祈祷手按之、○';
W._Act6_7='上帝之道益兴、门徒之数、极盛于耶路撒冷、祭司之服从斯道者亦众、○';
W._Act6_8='司提反充乎恩与能、大行异迹奇兆于民中、';
W._Act6_9='有称为利百地拿会堂、及古利奈、亚力山太、基利家、亚西亚之会堂者数人、起而与司提反辩论、';
W._Act6_10='司提反以智与神而言、众莫能御、';
W._Act6_11='遂贿人使言曰、我侪曾闻其有谤讟摩西、及上帝之言、';
W._Act6_12='乃耸动众民、与长老士子、突来执之、曳至公会、';
W._Act6_13='设伪证者、曰、此人出言谤讟圣所及律法不已、';
W._Act6_14='盖我侪曾闻其言曰、斯拿撒勒人耶稣、将毁此所、且易摩西授我之规、';
W._Act6_15='坐公会中者、皆注目司提反、见其容如天使之容焉、';
W._Act7_1='大祭司曰、斯事然乎、';
W._Act7_2='司提反曰、诸父兄弟听之、我祖亚伯拉罕、在米所波大米、未居哈兰时、有荣之上帝见于彼、';
W._Act7_3='谓之曰、出故土、去亲族、至吾将示尔之地、';
W._Act7_4='遂出迦勒底地、居于哈兰、其父死后、上帝自彼徙之至此、即尔今所居者、';
W._Act7_5='然未尝赐之以业、即立足之地亦无之、其时彼尚无子、而上帝许以斯地赐之为业、爰及其裔、';
W._Act7_6='且谓其裔将旅于异地、人将奴之、虐待之历四百年、';
W._Act7_7='上帝又曰、奴之之国、吾必刑之、厥后彼将出、事吾于兹土、予以割礼之约、';
W._Act7_8='于是亚伯拉罕生以撒、八日行割、以撒生雅各、雅各生十二祖、';
W._Act7_9='诸祖妒约瑟、鬻之于埃及、而上帝偕之、';
W._Act7_10='拯出诸难、予之恩宠智慧于埃及王法老前、法老立之为埃及家宰、兼司家政、';
W._Act7_11='适埃及迦南遍地饥荒、苦甚、我祖绝粮、';
W._Act7_12='雅各闻埃及有谷、先遣我祖、';
W._Act7_13='继而约瑟见认于兄弟、其族乃显于法老、';
W._Act7_14='约瑟遣迎其父雅各、与全族七十五人来、';
W._Act7_15='雅各遂下埃及、与我祖俱终焉、';
W._Act7_16='乃舁至叙剑、葬于亚伯拉罕由哈抹子孙、以金所购之墓、';
W._Act7_17='迨上帝许亚伯拉罕之期已近、民于埃及、滋生蕃衍、';
W._Act7_18='至新王崛起、不识约瑟、';
W._Act7_19='乃阴谋我族、虐待我祖、命弃其婴、致不得生、';
W._Act7_20='时、摩西生而俊秀、育于父家三月、';
W._Act7_21='弃时、法老之女、取而育为己子、';
W._Act7_22='摩西尽学埃及人之学术、言行兼优、';
W._Act7_23='行年四十、眷念其兄弟以色列众子、而往视之、';
W._Act7_24='见一人受枉、则护之、为屈抑者复仇、而击埃及人、';
W._Act7_25='意兄弟必悟上帝藉其手救之、而彼不悟也、';
W._Act7_26='翌日、见其相鬬、欲使之复和、曰、尔乃兄弟、何相害耶、';
W._Act7_27='枉其邻者拒之曰、谁立尔为有司刑官、以治我乎、';
W._Act7_28='尔欲杀我、如昨之杀埃及人乎、';
W._Act7_29='摩西闻此而逃、旅于米甸之地、生二子焉、';
W._Act7_30='逾四十年、天使于西乃山之野、棘丛火焰中、见于摩西、';
W._Act7_31='摩西见而奇之、近而谛视、有主之声曰、';
W._Act7_32='吾乃尔列祖之上帝、即亚伯拉罕、以撒、雅各之上帝也、摩西战栗、而不敢视、';
W._Act7_33='主谓之曰、解尔履、盖尔所立之处、圣地也、';
W._Act7_34='我诚见吾民在埃及之苦、且闻其慨叹、故临以拯之、今来、吾将遣尔入埃及也、';
W._Act7_35='夫此摩西、即民所拒云、谁立尔为有司刑官者、上帝乃以棘丛中所见天使之手、遣之为有司为援救者矣、';
W._Act7_36='彼率民出、行奇事异迹于埃及、红海、旷野、历四十年、';
W._Act7_37='曾语以色列众子曰、上帝将于尔兄弟中、挺生先知若我者、即此摩西也、';
W._Act7_38='斯人尝于旷野之会中、与在西乃山语彼之天使、及我列祖偕在焉、且受维生之诏、以授我侪、';
W._Act7_39='我列祖弗顺而拒之、意欲返埃及、';
W._Act7_40='谓亚伦曰、为我造神以导我、因率我出埃及之摩西、我不知其何往也、';
W._Act7_41='维时、乃造犊像献祭、而喜己手之工、';
W._Act7_42='于是上帝转而不顾、任其奉事天军、如先知书所录云、以色列室乎、尔四十年于旷野、岂以牺牲祭物献我乎、';
W._Act7_43='尔舁摩西之幕、与理番神之星、即尔所造以拜者之像、吾将徙尔于巴比伦外矣、';
W._Act7_44='我列祖在旷野、有为证之幕、如语摩西、命其依所见之式而造者、';
W._Act7_45='我列祖承受此幕、偕约书亚携入异邦、而据其地、即上帝在我列祖前逐彼之时、以至大卫之日、';
W._Act7_46='夫大卫获恩于上帝、求为雅各之上帝得一居所、';
W._Act7_47='而所罗门为之建室、';
W._Act7_48='然至上者不居手造之室、如先知所云、';
W._Act7_49='主曰、天乃我座、地乃我足几、尔将为我建何室、我安息之所何在乎、';
W._Act7_50='凡此、非皆我手所造者乎、○';
W._Act7_51='尔曹强项、在心与耳未受割者、恒逆圣神、尔祖所行、尔亦行之、';
W._Act7_52='先知中、不为尔祖窘逐者谁乎、且杀豫言义者将至之人、此义者、尔今卖而杀之矣、';
W._Act7_53='尔受由天使而设之律、而不守之、○';
W._Act7_54='众闻之、忿极、向之切齿、';
W._Act7_55='司提反充于圣神、注目仰天、见上帝之荣、耶稣立于其右、';
W._Act7_56='曰、我见天开、人子立于上帝右、';
W._Act7_57='众大呼、掩耳、同心蜂拥而上、';
W._Act7_58='逐之出城、以石击之、证者置衣于少者扫罗足前、';
W._Act7_59='众击时、司提反吁曰、主耶稣纳我魂也、';
W._Act7_60='又跪而大呼曰、主欤、勿以此罪归之、言毕而寝、扫罗亦悦其死、';
W._Act8_1='是日也、在耶路撒冷之教会、大起窘逐、使徒而外、皆散于犹太及撒玛利亚诸地、';
W._Act8_2='有敬虔者、葬司提反、为之拊膺大哭、';
W._Act8_3='扫罗残害教会、入诸家、执男女下之狱、○';
W._Act8_4='是以诸散者周游宣道、';
W._Act8_5='腓利下撒玛利亚邑、以基督宣于民、';
W._Act8_6='众闻之、且见其所行异迹、则同心向往之、';
W._Act8_7='盖多有患邪鬼者、其鬼大呼而出、瘫者跛者、亦多获愈、';
W._Act8_8='邑中大喜、○';
W._Act8_9='有西门者、素于邑行巫术、每自夸大、使撒玛利亚民惊异、';
W._Act8_10='自少至老皆听之、曰、此人即所谓上帝之大能也、';
W._Act8_11='众向往之故、为其久以巫术使之惊异也、';
W._Act8_12='及腓利宣上帝国之福音、与耶稣基督之名、男女遂信而受洗、';
W._Act8_13='西门亦信、既受洗、常偕腓利、见其所行之异迹大能、而惊异焉、○';
W._Act8_14='使徒在耶路撒冷、闻撒玛利亚民受上帝之道、乃遣彼得约翰就之、';
W._Act8_15='既至、为众祈祷、俾受圣神、';
W._Act8_16='盖圣神尚未临其一人、第受洗归主耶稣之名而已、';
W._Act8_17='于是手按之、遂受圣神、';
W._Act8_18='西门见使徒按手、即有圣神下赐、乃献之以金、';
W._Act8_19='曰、以此能予我、俾我手所按者、亦受圣神焉、';
W._Act8_20='彼得谓之曰、尔金与尔偕亡、因尔意上帝之赐、可以金而获也、';
W._Act8_21='尔于此道、无分无与、因在上帝前、尔心不正也、';
W._Act8_22='故宜改悔此恶、祈主、庶几尔心之念可赦、';
W._Act8_23='盖我见尔在胆之苦、恶之系也、';
W._Act8_24='西门曰、尔曹为我祈主、使尔所言、无及于我、○';
W._Act8_25='二人既证主道、而宣言之、则返耶路撒冷、于撒玛利亚诸村宣福音焉、○';
W._Act8_26='主之使谓腓利曰、起而南、往于自耶路撒冷、下迦萨之路、是乃旷野、';
W._Act8_27='遂起而往、遇埃提阿伯人、乃操权之宦竖、总司埃提阿伯女王干大基之库者也、曾至耶路撒冷崇拜而返、';
W._Act8_28='乘车读先知以赛亚书、';
W._Act8_29='圣神谓腓利曰、前傍此车、';
W._Act8_30='腓利趋就之、闻其读先知以赛亚书、曰、尔所读者、通晓否、';
W._Act8_31='曰、无启迪者、安能通晓乎、遂请腓利升车偕坐、';
W._Act8_32='所读之经云、其被牵也、如羊就屠、其不启口也、似羔对翦者而无声、';
W._Act8_33='彼居卑时、义鞫被废、其生见夺于地、其世将焉述之、';
W._Act8_34='宦者谓腓利曰、先知言此、所指何人、己乎、抑他人乎、请以示我、';
W._Act8_35='腓利遂启口、由此经以宣耶稣、';
W._Act8_36='行时、遇有水处、';
W._Act8_37='宦者曰、此有水、我受洗、何阻耶、';
W._Act8_38='命停车、腓利与宦者咸入水、遂为之施洗、';
W._Act8_39='自水而上、主之神忽摄腓利去、宦者不复见之、乃欣然就道、';
W._Act8_40='人见腓利于亚锁都、经行其地、宣福音于诸邑、以至该撒利亚、';
W._Act9_1='扫罗仍向主之门徒、口出威吓杀戮之言、诣大祭司、';
W._Act9_2='求书达于大马色诸会堂、若遇从此道者、无论男女、则系而解至耶路撒冷、';
W._Act9_3='行近大马色、天忽有光环照之、';
W._Act9_4='遂仆地、闻有声谓之曰、扫罗、扫罗、何窘迫我、';
