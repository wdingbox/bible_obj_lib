W._Act23_1='保罗注目视公会曰、兄弟乎、我于上帝前、以良心处世、至于今日、';
W._Act23_2='大祭司亚拿尼亚、命侍立者击其口、';
W._Act23_3='保罗曰、粉饰之墙乎、上帝将击尔、尔坐其位、依律鞫我、乃违律命系我乎、';
W._Act23_4='侍立者曰、上帝之大祭司、尔诟之乎、';
W._Act23_5='保罗曰、兄弟乎、我不识其为大祭司也、记有之、勿诋尔民之有司、';
W._Act23_6='保罗知斯会众、半为撒都该人、半为法利赛人、遂于会中呼曰、兄弟乎、我法利赛人也、亦法利赛人之子、今受鞫、乃因死者复起之望也、';
W._Act23_7='言竟、法利赛人与撒都该人、互起争端、众遂分歧、';
W._Act23_8='盖撒都该人言、无复起、无天使、无神灵、而法利赛人乃谓皆有之、';
W._Act23_9='遂大喧哗、法利赛党之士子数人、起而争曰、我不见此人有何恶、或有神灵、或天使、与之言乎、';
W._Act23_10='斯时大起纷争、千夫长恐保罗被众扯裂、命士卒下、由众中夺之出、引之入营、○';
W._Act23_11='是夜、主立其旁曰、安尔心、尔既证我于耶路撒冷、亦必如是证于罗马、○';
W._Act23_12='及旦、犹太人结党誓而自咒曰、不杀保罗、不食不饮、';
W._Act23_13='同谋者、四十余人、';
W._Act23_14='乃诣祭司诸长与长老曰、我侪已发重誓、不杀保罗、不进食也、';
W._Act23_15='今请偕同公会、告千夫长、明日曳之至尔前、若将详究其情者、我侪已备、于其未至时杀之、';
W._Act23_16='保罗姊妹之子闻其设伏、人营以告保罗、';
W._Act23_17='保罗请一百夫长至曰、引此少者见千夫长、有事告之、';
W._Act23_18='遂引诣千夫长曰、、囚者保罗、请我引此少者见尔、有事以告、';
W._Act23_19='千夫长执其手、至僻处、私问曰、尔欲何事告我乎、';
W._Act23_20='曰、犹太人相约、求尔明日曳保罗至公会、若将详诘其情者、';
W._Act23_21='乞勿从之、盖其中有四十余人、设伏伺之、且誓而自咒、不杀保罗、不食不饮、今已备矣、惟冀尔许之耳、';
W._Act23_22='千夫长遣少者去、戒之曰、尔以斯事报我、勿以告人、';
W._Act23_23='遂召百夫长二人曰、备卒二百、骑七十、持戟者二百、今夜亥初、往该撒利亚、';
W._Act23_24='且备畜、使保罗乘之、护送至方伯腓力斯、';
W._Act23_25='又具以书、其略曰、';
W._Act23_26='革老丢、吕西亚、请方伯腓力斯大人安、';
W._Act23_27='此人为犹太人所执、将杀之、我闻其为罗马人、率士卒往拯之、';
W._Act23_28='欲知讼彼之故、引之至其公会、';
W._Act23_29='见所讼者、祇辩论其律、无当死当系之事、';
W._Act23_30='或以将害斯人之计告我、我即遣诣尔、亦命讼之者、告于尔前、○';
W._Act23_31='士卒奉命、携保罗夜至安提帕底、';
W._Act23_32='次日、骑兵送之、余者归营、';
W._Act23_33='至该撒利亚、呈书方伯、使保罗立于前、';
W._Act23_34='方伯览毕、问为何省人、知其属基利家、';
W._Act23_35='曰、讼尔者至、我将听尔、遂命守之于希律公廨、';
W._Act24_1='越五日、大祭司亚拿尼亚、与长老数人、及辩士帖土罗、下至该撒利亚、讼保罗于方伯、';
W._Act24_2='召保罗至、帖土罗讼之曰、';
W._Act24_3='腓力斯大人、我侪由尔获享承平、藉尔先见、此邦之弊、得以转移、我侪随时随地、感谢靡既、';
W._Act24_4='今不敢烦渎、惟求宽宥、听我片言、';
W._Act24_5='盖我侪见此人如疠疫、于天下犹太人中滋乱、为拿撒勒党之首、';
W._Act24_6=(null)
W._Act24_7='曾欲辱殿、我侪执之、';
W._Act24_8='尔审讯之、可知我侪所控之诸端矣、';
W._Act24_9='犹太人同声曰、诚如是也、○';
W._Act24_10='方伯颔之、保罗言曰、我知尔听讼此邦有年矣、故乐于自诉、';
W._Act24_11='我上耶路撒冷崇拜、仅十有二日、尔可询而知也、';
W._Act24_12='彼未尝见我在殿、或会堂、或邑中、与人辩论耸众、';
W._Act24_13='今彼讼我之事、不能证于尔前、';
W._Act24_14='惟此一事、我于尔承之、即彼所谓旁门之道、我依之、奉事我列祖之上帝、悉信合于律法、及先知书所载者、';
W._Act24_15='且于上帝有望、无论义与不义、皆将复起、亦如彼之所冀也、';
W._Act24_16='我于此自励、对上帝及世人、常存无亏之良、';
W._Act24_17='今越多年、我携周济我邦之资、及所献之礼而归、';
W._Act24_18='彼遇我在殿自洁、无众无哗、惟自亚西亚来之犹太数人、';
W._Act24_19='若有可罪我者、则彼宜在尔前控之、';
W._Act24_20='不然、则任斯人自言、见我立公会前、有何不义、';
W._Act24_21='但为一言、即我立于众中呼曰、我今被鞫于尔前、乃因死者复起之理也、○';
W._Act24_22='腓力斯详知斯道、遂迟延之曰、俟千夫长吕西亚至、我将判定尔事、';
W._Act24_23='遂命百夫长守保罗而宽之、其友供之者、概勿禁、○';
W._Act24_24='越数日、腓力斯与其妻、犹太女土西拉至、召保罗、听其言基督耶稣之道、';
W._Act24_25='保罗论公义节制、及将来之鞫、腓力斯惧甚曰、今且退、暇时将召尔、';
W._Act24_26='因冀保罗纳以金、遂屡召之共语焉、';
W._Act24_27='越二年、波求非斯都、代腓力斯职、腓力斯欲取悦犹太人、仍留保罗在缧绁中、';
W._Act25_1='非斯都莅任三日、自该撒利亚上耶路撒冷、';
W._Act25_2='祭司诸长、与犹太尊者讼保罗、';
W._Act25_3='乞恩准、取之至耶路撒冷、将设伏于路而杀之、';
W._Act25_4='非斯都曰、保罗拘留该撒利亚、我将速返、';
W._Act25_5='又曰、尔中有权者、可同往、其人有何不韪、则讼之、○';
W._Act25_6='非斯都居彼、不过旬日、遂下至该撒利亚、翌日升座、命引保罗至、';
W._Act25_7='自耶路撒冷来之犹太人环立、以多且重之故讼之、而不得其据、';
W._Act25_8='保罗诉曰、犹太人之律、或殿、或该撒、我皆未犯之、';
W._Act25_9='非斯都欲取悦犹太人、谓保罗曰、尔愿上耶路撒冷、受鞫于我前乎、';
W._Act25_10='保罗曰、我立于该撒公堂、乃我当受鞫之地、我未尝行不义于犹太人、尔所明知也、';
W._Act25_11='若行不义、而干死罪、虽死不辞、若讼我者皆虚、则无人能以我付彼、我上叩该撒矣、';
W._Act25_12='非斯都与公会相议、乃谓之曰、尔既上叩该撒、必往见该撒矣、○';
W._Act25_13='越数日、亚基帕王与百尼基氏、至该撒利亚、问安于非斯都、';
W._Act25_14='居彼久之、非斯都以保罗事陈于王曰、有腓力斯所留之囚、';
W._Act25_15='我在耶路撒冷时、祭司诸长、与犹太长老讼之、求定其罪、';
W._Act25_16='我应之曰、被讼者未与讼者面质、申诉其事、即置之死、非罗马人例也、';
W._Act25_17='犹太人来集于此、我不迟延、翌日升座、命引其人至、';
W._Act25_18='讼之者立、所讼之恶、非我所逆料者、';
W._Act25_19='惟攻之以关乎敬鬼神之道、与一已死之人名耶稣者、而保罗乃言其生也、';
W._Act25_20='我游移如何审讯、故问其欲往耶路撒冷受鞫否、';
W._Act25_21='彼欲上叩、俟皇帝判定、故命留之、以待解于该撒、';
W._Act25_22='亚基帕曰、我亦欲听此人、曰、明日可听之、○';
W._Act25_23='翌日、亚基帕与百尼基氏、大张仪仗而来、偕诸千夫长、及邑之尊者、入公庭、非斯都命引保罗至、';
W._Act25_24='曰、亚基帕王、与凡在此者乎、尔视此人、乃犹太人众、在耶路撒冷及此处、求我而呼曰、不容其生者也、';
W._Act25_25='然我察知其未行当死之事、且已上叩皇帝、故我定意解之、';
W._Act25_26='惟未得其情、以奏我主、故出之众前、尤在尔亚基帕王前、致审讯后、得有所陈、';
W._Act25_27='盖我以为解囚、而不表厥讼辞、非理也、';
W._Act26_1='亚基帕谓保罗曰、许尔自陈、保罗举手诉曰、';
W._Act26_2='亚基帕王欤、我为犹太人所讼者、今日得陈于尔前、幸也、';
W._Act26_3='更幸者、因犹太人之例规辩端、皆尔所知、故求宽忍听我、';
W._Act26_4='我自少时为人若何、自始偕我故土之民、及在耶路撒冷、犹太人皆知之、';
W._Act26_5='彼如允作证、则知我自始依我教中至严之门、为法利赛人也、';
W._Act26_6='今我立而被鞫、乃为望上帝所许于我侪之列祖者、';
W._Act26_7='我十二支、日夜殷勤崇事、亦望获此许耳、王乎、我为此望、为犹太人所讼、';
W._Act26_8='上帝若起夫死者、尔曹何以为不可信乎、';
W._Act26_9='昔我意谓拿撒勒耶稣之名、当多方攻之、';
W._Act26_10='又尝行此于耶路撒冷、且由祭司诸长受权、多囚圣徒、迨其见杀、我亦许之、';
W._Act26_11='又屡刑之于会堂、强使亵渎、攻之益狂、窘逐之至于外邑、';
W._Act26_12='王欤、我以祭司诸长之权、奉命往大马色、';
W._Act26_13='时当正午、途中见自天有光、灿耀于日、环照我及同行者、';
W._Act26_14='众皆仆地、我闻有声、以希伯来音语我曰、扫罗、扫罗、何窘逐我、尔以足踢刺、难矣哉、';
W._Act26_15='我曰、主、尔为谁、曰、我乃尔所窘逐之耶稣也、';
W._Act26_16='起而立、盖我特见于尔、立尔为役与证、以证尔所见、及我将示尔者、';
W._Act26_17='我将拯尔于斯民、及异邦中、';
W._Act26_18='我今遣尔就之、俾启其目、使彼离暗就光、脱于撒但之权、而归上帝、致得罪赦、同获因信成圣之业、';
W._Act26_19='亚基帕王欤、是以我未违自天之示、';
W._Act26_20='乃先在大马色、次在耶路撒冷、犹太全地、爰及异邦人、告之宜改悔、归上帝、行事符于改悔、';
W._Act26_21='犹太人因此诸事、执我于殿、欲杀我、';
W._Act26_22='然我蒙上帝之佑、今日犹存、并为证于尊者卑者之前、所言无非诸先知及摩西豫言之事、';
W._Act26_23='即基督必受害、本其由死复起、光照斯民、及异邦人也、○';
W._Act26_24='保罗如此申诉、非斯都大声曰、保罗、尔狂矣、尔多学、令尔狂矣、';
W._Act26_25='曰、非斯都大人、我非狂也、我所言者、乃真实通明之言、';
W._Act26_26='以王知此、故于王前毅然言之、且深信此事、无所隐讳、盖非行之于僻隅也、';
W._Act26_27='亚基帕王欤、尔信诸先知否乎、我知尔信也、';
W._Act26_28='亚基帕谓保罗曰、尔以少许之劝勉、令我为基督徒耶、';
W._Act26_29='保罗曰、我求上帝、无论以少以多、不独使尔、即凡今日听我者、除此械系、均与我无异也、○';
W._Act26_30='王与方伯、及百尼基氏、并同坐者皆起、';
W._Act26_31='退而相语曰、斯人所为、无当死当系之事、';
W._Act26_32='亚基帕谓非斯都曰、斯人若未上叩该撒、释之可也、';
W._Act27_1='既拟定使我侪航海、往义大利、则以保罗及他囚数人、付于御营之百夫长犹流、';
W._Act27_2='遂登亚大米田舟、将往亚西亚海滨诸处、扬帆而行、有马其顿之帖撒罗尼迦人、亚里达古偕焉、';
W._Act27_3='次日、泊于西顿、犹流善待保罗、许就其友、俾得供给、';
W._Act27_4='由彼扬帆行居比路岛下、风逆故也、';
W._Act27_5='既济基利家旁非利亚之海、至吕家之每拉、';
W._Act27_6='遇亚力山太舟、将往义大利、百夫长令我侪登之、';
W._Act27_7='缓行多日、仅至革尼土对面、为风所阻、行革哩底岛下、与撒摩尼相对、';
W._Act27_8='沿岸而行、仅至一处名佳澳、近拉西亚邑、○';
W._Act27_9='历时既久、已过禁食之期、舟行险危、保罗劝众曰、';
W._Act27_10='诸君、我观此次行舟、必多损害、不第舟与货已也、且及我侪生命矣、';
W._Act27_11='然百夫长信舟长与舟主、过于保罗之言、';
W._Act27_12='且以此澳度冬不便、多劝前行、或可至非尼基度冬、即革哩底之一澳、向东南东北者、';
W._Act27_13='适南风徐来、众以为得意、遂起锚、傍革哩底而行、';
W._Act27_14='未几狂风骤下、由岛拍舟、其风名友拉革罗、';
W._Act27_15='舟为风所掣、不能胜之、随风飘荡、';
W._Act27_16='行至一小岛、名高大者之下、仅能收其小艇、';
W._Act27_17='既曳之上、乃多方护舟、以索缚其底、且恐搁于赛耳底滩、乃下帆、任其飘荡、';
W._Act27_18='狂风撼之甚、次日、弃其所载、';
W._Act27_19='又次日、抛掷舟具、';
W._Act27_20='多日不见日星、风雨交迫、而得救之望绝矣、';
W._Act27_21='众久未食、保罗立其中曰、诸君、尔昔当听我言、若不离革哩底、则不遭此损害矣、';
W._Act27_22='今我劝尔安心、因尔中无一丧命者、惟舟而已、';
W._Act27_23='盖我所属所事之上帝、其使昨夜立于我侧曰、';
W._Act27_24='保罗勿惧、尔必立于该撒之前、且上帝悉以同舟者赐尔、';
W._Act27_25='故诸君宜安心、我信上帝、我侪所遇者、必如所言也、';
W._Act27_26='然必搁于一岛矣、○';
W._Act27_27='至第十四夜、舟飘于亚底亚海、约夜半、舟子以为近岸、';
W._Act27_28='测水得二十仞、少进、又测、得十五仞、';
W._Act27_29='恐触石、于舟尾投四锚、以冀天明、';
W._Act27_30='舟子欲弃舟而逃、下小艇、佯为投锚于舟首者、';
W._Act27_31='保罗谓百夫长与士卒曰、此人不留于舟、尔曹不得救也、';
W._Act27_32='士卒即断小艇之索、任其飘去、';
W._Act27_33='天将明、保罗劝众取食、曰、尔曹悬望、忍饥不食、今已十四日矣、';
W._Act27_34='故劝尔取食、与尔之得救有关也、盖尔众之一发亦不致陨于首、';
W._Act27_35='言毕取饼、当众前谢上帝、擘而先食、';
W._Act27_36='众心乃安、亦食焉、';
W._Act27_37='在舟者、共二百七十六人、';
W._Act27_38='既食而饱、弃麦于海以轻舟、';
W._Act27_39='天明、不识其地、惟见一澳有岸、乃共议、或可进舟于彼、';
W._Act27_40='遂弃锚于海、松舵缆、扬帆遇风、望岸而行、';
W._Act27_41='值二水夹流处、舟遂搁、舟首胶定不动、舟尾因浪猛烈而破、';
W._Act27_42='士卒议杀诸囚、恐有泅而逃者、';
W._Act27_43='百夫长欲救保罗、阻其所谋、命能泅者先下水登岸、';
W._Act27_44='其余或乘板、或凭舟中物、于是皆得救登岸焉、';
W._Act28_1='既得救、知其岛名米利大、';
W._Act28_2='夷人以非常之情相待、爇火纳我、因雨而寒也、';
W._Act28_3='适保罗敛薪一束、置于火、有蝮因热而出、啮其手、';
W._Act28_4='夷人见蛇悬之、相语曰、是诚凶徒、虽免于海、义不容其生也、';
W._Act28_5='保罗拂蛇于火、无所损伤、';
W._Act28_6='夷人度其必肿、或忽仆而死、久之、见其无恙、则转念谓其为神也、○';
W._Act28_7='岛长部百流、有田近此、以礼相接、款留三日、';
W._Act28_8='适部百流之父、患热及血痢而卧、保罗入而祈祷、按手其上而愈之、';
W._Act28_9='自是岛中患病者、亦就医焉、';
W._Act28_10='彼众优礼我侪、行时、以所需者相赠、○';
W._Act28_11='阅三月、登亚力山太舟前行、其舟号丢斯双子、乃于斯岛度冬者、';
W._Act28_12='至叙拉古、停泊三日、';
W._Act28_13='由彼绕行、至利基翁、越一日南风起、次日至部丢利、';
W._Act28_14='遇诸兄弟、请我同居七日、遂往罗马、';
W._Act28_15='罗马兄弟闻之、出迎于亚比乌市、及三馆、保罗见之、谢上帝而心安、○';
W._Act28_16='既入罗马、许保罗偕守卒一人别居、';
W._Act28_17='越三日、保罗招犹太诸长者、既集、谓之曰、兄弟、我未干犯斯民、及我侪列祖之规、然自耶路撒冷被囚、付于罗马人手、';
W._Act28_18='罗马人讯我、见无死罪、欲释之、';
W._Act28_19='惟犹太人争之、我不得已、上叩该撒、非有所讼我邦也、';
W._Act28_20='缘此、请尔相见共语、盖我为以色列所望者、为此链所系、';
W._Act28_21='众曰、我侪未接自犹太论尔之书、亦未有一兄弟来此报告、或言尔有何不善、';
W._Act28_22='但我欲闻尔意若何、盖此教我知其随在见诋矣、○';
W._Act28_23='既定期、多就之于寓、保罗自朝至暮、本摩西律、及先知言、证上帝国、且以耶稣之事劝之、';
W._Act28_24='所言有信者、亦有不信者、';
W._Act28_25='两不相合、乃散、未散之先、保罗以一言语之曰、善哉、圣神托先知以赛亚告尔列祖云、';
W._Act28_26='往告斯民曰、尔将听而不聪、视而不明、';
W._Act28_27='盖斯民心顽、耳聩、自闭其目、恐目视、耳听、心悟、转移而我医之、';
W._Act28_28='故尔当知上帝之拯救、施于异邦人、';
W._Act28_29='彼将听之也、○';
W._Act28_30='保罗居于自僦之屋二年、凡来见者、皆接纳之、';
W._Act28_31='宣上帝国、以主耶稣基督之事、毅然教诲、无禁之者、';
