W._Gen17_1='亚伯兰年九十有九、耶和华显见、谕之曰、我乃全能之上帝、尔宜行于我前、而为完人、';
W._Gen17_2='我与尔约、使尔苗裔、繁衍昌炽、';
W._Gen17_3='亚伯兰遂俯伏焉、上帝与之言曰、';
W._Gen17_4='我与尔约、尔必为多族之父、';
W._Gen17_5='今而后、尔不复名亚伯兰、宜名亚伯拉罕、因我立尔为多族之父也、';
W._Gen17_6='我将使尔蕃息、成为邦国、列王由尔而出、';
W._Gen17_7='我必与尔及尔历世苗裔、立我永约、为尔及尔苗裔之上帝、';
W._Gen17_8='尔今所旅之地、即迦南全境、我将赐尔、及尔苗裔、以为永业、我亦为其上帝、○';
W._Gen17_9='上帝谕亚伯拉罕曰、尔与后裔、宜守我约、历世勿替、';
W._Gen17_10='尔中男子、咸宜受割、即我赐尔及尔后裔、所必守之约、';
W._Gen17_11='尔必受割、为我与尔立约之征、';
W._Gen17_12='尔历世男子、或生于尔家、或购自异邦、非尔苗裔、既生八日、皆必受割、';
W._Gen17_13='家所生者、金所购者、俱必受割、我约加于尔躬、以为永约、';
W._Gen17_14='惟男子不受割者、是背我约、必绝之民中、○';
W._Gen17_15='上帝谕亚伯拉罕曰、尔妻不复称撒莱、宜称撒拉、';
W._Gen17_16='我必祝之、赐之生子、复锡以嘏、使为列国之母、列王由之而出、';
W._Gen17_17='亚伯拉罕俯伏而哂、窃谓百岁之人、犹能生子乎、撒拉年九十、犹能生育乎、';
W._Gen17_18='乃对上帝曰、惟愿以实玛利生存于尔前、';
W._Gen17_19='上帝曰、否、尔妻撒拉必生子、可名以撒、我将与彼立约、为其后裔之永约、';
W._Gen17_20='至以实玛利、我亦允尔、赐之以福、使之蕃息、其裔繁衍昌炽、必出十二牧伯、成为大族、';
W._Gen17_21='惟我与以撒立约、即明年此时、撒拉所生者、';
W._Gen17_22='上帝言竟、离亚伯拉罕而上升、○';
W._Gen17_23='是日亚伯拉罕遵上帝命、将其子以实玛利、暨家所生、金所购之男子、咸与行割、';
W._Gen17_24='亚伯拉罕受割时、年九十有九、';
W._Gen17_25='其子以实玛利、十有三岁受割、';
W._Gen17_26='父子二人、同日受割、';
W._Gen17_27='凡其所属、或生于家、或购自异邦、均受割焉、';
W._Gen18_1='一日亭午、亚伯拉罕坐于幕门、近幔利之橡、耶和华显见于彼、';
W._Gen18_2='亚伯拉罕举目、见三人对之而立、乃自幕门趋迎、伏地、';
W._Gen18_3='曰、若蒙主恩、愿勿离仆而去、';
W._Gen18_4='容取勺水、以濯尔足、且憩树下、';
W._Gen18_5='既至仆所、我将取饼少许、壮尔心力而后行、曰、可依汝言、';
W._Gen18_6='亚伯拉罕亟入幕、语撒拉曰、速备细面三细亚、抟之作饼、';
W._Gen18_7='又趋至牛群、择犊之肥美者付仆、仆急治之、';
W._Gen18_8='亚伯拉罕遂以酥与乳、及所治之犊、胪陈其前、自侍树下、三人食之、';
W._Gen18_9='其人曰、尔妻撒拉何在、曰、在幕、';
W._Gen18_10='其中一人曰、明年届期、我必复至、尔妻撒拉将生子、撒拉在其后、于幕门闻此、';
W._Gen18_11='亚伯拉罕与撒拉、皆寿高年迈、撒拉癸水已绝、';
W._Gen18_12='窃哂曰、我老矣、吾主亦然、庸有喜乎、';
W._Gen18_13='耶和华谕亚伯拉罕曰、撒拉何窃哂云、我已年老、讵生育乎、';
W._Gen18_14='耶和华岂有难行之事哉、届期、我将复至、撒拉必生子、';
W._Gen18_15='撒拉惧而不承、曰、我未尝哂也、曰、否、尔实哂、○';
W._Gen18_16='三人乃起、观望所多玛、亚伯拉罕偕行以送之、';
W._Gen18_17='耶和华曰、我之所为、岂隐于亚伯拉罕乎、';
W._Gen18_18='盖彼必为强大之族、天下万民、因之获福、';
W._Gen18_19='我简之、使命其子及眷属、守我之道、秉公行义、致耶和华所言、悉以予之、';
W._Gen18_20='又曰、所多玛蛾摩拉罪孽深重、声闻于我、';
W._Gen18_21='我必临格、监其动作、实如所闻、设若不然、我必知之、○';
W._Gen18_22='二人往所多玛、亚伯拉罕尚立于耶和华前、';
W._Gen18_23='进曰、善者恶者、尔岂并灭之乎、';
W._Gen18_24='假令邑中有五十义人、亦必翦灭乎、不缘其五十义人、而悉赦宥乎、';
W._Gen18_25='善恶并诛、臧否同待、此断非尔所为、鞫天下者、岂不行义乎、';
W._Gen18_26='耶和华曰、所多玛邑、设有五十义人、我必缘此、赦其一方、';
W._Gen18_27='亚伯拉罕曰、我虽为灰尘、敢告于主、';
W._Gen18_28='假令五十义者缺其五、岂因缺五人、而灭此一邑乎、曰、设有四十五人、则亦弗灭、';
W._Gen18_29='曰、设有四十人、则何如、曰、缘四十人、吾亦弗行是、';
W._Gen18_30='曰、愿主毋怒、容我言之、假令三十人、则何如、曰、有三十人、亦弗行是、';
W._Gen18_31='曰、敢告于主、假令二十人、则何如、曰、缘二十人、我亦不灭、';
W._Gen18_32='曰、愿主毋怒、容我言之、惟此一次、假令十人、则何如、曰、缘十人、吾亦弗灭、';
W._Gen18_33='耶和华言竟而往、亚伯拉罕乃归、';
W._Gen19_1='日暮、二天使至所多玛、时、罗得坐于邑门、见之、遂起迎迓、伏地而拜、';
W._Gen19_2='曰、吾主请返、以临仆舍、濯足而宿、夙兴以行、曰、否、我将竟夕于衢、';
W._Gen19_3='罗得亟促之、乃旋踵、入其室、遂为之设筵、炊无酵饼、天使食之、';
W._Gen19_4='未及寝、所多玛邑人、少长咸集、环其室、';
W._Gen19_5='呼罗得曰、昏暮就汝之人何在、可出之、遂吾所欲、';
W._Gen19_6='罗得出、闭门而就之、';
W._Gen19_7='曰、请我兄弟、勿作斯恶、';
W._Gen19_8='我有二女、尚未适人、容我出之、任尔所为、惟此二人、既临我舍、请毋扰之、';
W._Gen19_9='众曰、退、又曰、斯人旅于斯土、乃欲为士师、今将害尔、较彼尤甚、遂迫罗得、径前欲破其门、';
W._Gen19_10='天使手援罗得入、而闭其门、';
W._Gen19_11='使众于门外、少长目眯、索门致倦、○';
W._Gen19_12='二人谓罗得曰、于此、尔尚有所属乎、或子、或女、或婿、及邑中属尔者、俱携之出、';
W._Gen19_13='我将灭此一方、因其罪恶甚大、声闻于耶和华、故遣我灭之、';
W._Gen19_14='罗得出、告聘其女之婿曰、尔起出此、耶和华将灭是邑、其婿闻之、以为戏言、';
W._Gen19_15='及旦、天使促罗得曰、起、挈若妻、暨在此二女、恐因斯邑之罪、共罹灭亡、';
W._Gen19_16='罗得迟延、二人执其手、与妻及女、咸引之出、置于邑外、盖耶和华矜之也、';
W._Gen19_17='既出、谓之曰、尔其遁逃、以全生命、毋返顾、毋止平原、宜避于山、免尔灭亡、';
W._Gen19_18='罗得曰、主欤、勿尔、';
W._Gen19_19='仆蒙尔恩、大施仁慈、以全我生、今我不能避于山、恐遭灾祸而殒、';
W._Gen19_20='前有一邑、既小且近、容我遁彼、以全我生、此非蕞尔之区乎、';
W._Gen19_21='曰、斯事我亦允尔、所言之邑、我不翦灭、';
W._Gen19_22='汝其速遁于彼、盖尔未至、吾不能有所为、故其邑名曰琐珥、○';
W._Gen19_23='罗得入琐珥时、日已出、';
W._Gen19_24='耶和华自天雨火硫于所多玛、蛾摩拉、';
W._Gen19_25='于是城邑、平壤、居民、及土所产、无不毁灭、';
W._Gen19_26='罗得妻随行返顾、变为盐柱、';
W._Gen19_27='亚伯拉罕夙兴、至昔立于耶和华前之处、';
W._Gen19_28='瞻望所多玛蛾摩拉、与平原全境、见其烟焰上腾、如出于炉、○';
W._Gen19_29='当上帝殄灭平原诸邑、倾覆罗得所居之邑时、眷念亚伯拉罕、拯罗得出于灾、○';
W._Gen19_30='罗得惧居琐珥、挈二女去彼、而入于山、同处岩穴、';
W._Gen19_31='长女谓季女曰、吾父已老、斯土又无人与我为偶、以循人道、';
W._Gen19_32='莫若使父饮酒、而与偕寝、以存其后、';
W._Gen19_33='是夜饮父以酒、长女与之寝、女之卧起、父不及知、';
W._Gen19_34='翌日、长女谓季女曰、我昨与父偕寝、今夕仍饮以酒、尔可偕寝、以存其后、';
W._Gen19_35='是夜亦饮父以酒、季女偕寝、女之卧起、父亦不知、';
W._Gen19_36='如是、罗得二女由父怀妊、';
W._Gen19_37='长女生子、命名摩押、为摩押族之祖、';
W._Gen19_38='季女亦生子、命名便亚米、为亚扪族之祖、';
W._Gen20_1='亚伯拉罕南徙、旅于加低斯书珥间之基拉耳、';
W._Gen20_2='称其妻撒拉为妹、基拉耳王亚比米勒遣人取之、';
W._Gen20_3='夜梦上帝临之曰、尔其死矣、盖所取之妇、乃他人之妻也、';
W._Gen20_4='亚比米勒未近妇身、曰、主欤、为义之民、亦灭之乎、';
W._Gen20_5='彼非对我称妇为妹、妇亦称之为兄乎、我之为此、心正手洁、';
W._Gen20_6='上帝曰、我知尔为此、心本端正、故我阻尔、免玷妇身、干咎于我、';
W._Gen20_7='今以妇归其夫、彼乃先知、将为尔祈、以全汝生、如不归之、宜知尔与眷聚、必皆死亡、○';
W._Gen20_8='亚比米勒夙兴、召其诸仆、告以斯事、诸仆惧甚、';
W._Gen20_9='亚比米勒召亚伯拉罕曰、尔于我侪、所为何耶、我何事获罪尔、乃陷我于重罪、爰及我国、尔之行于我者、实非所宜、';
W._Gen20_10='又曰、尔何所见而行是、';
W._Gen20_11='亚伯拉罕曰、我意此邦不畏上帝、必缘我妻而杀我、';
W._Gen20_12='彼诚我妹、同父异母、我娶为室、';
W._Gen20_13='昔上帝命我离父家、遨游于外、我谓妇曰、所适之邦、必称我为兄、是即待我以恩也、';
W._Gen20_14='亚比米勒遂以牛羊仆婢赐之、并归其妻撒拉、';
W._Gen20_15='曰、吾之土地、具在尔前、可任意居之、';
W._Gen20_16='谓撒拉曰、我以千金赐尔兄、以蔽尔容于众前、则尔所行、无不义矣、';
W._Gen20_17='亚伯拉罕祈于上帝、遂医亚比米勒、与妻及婢、使能生育、';
W._Gen20_18='盖耶和华以撒拉故、曾使亚比米勒之眷聚不妊也、';
W._Gen21_1='耶和华践其前言、眷顾撒拉、予以所许、';
W._Gen21_2='亚伯拉罕暮年、撒拉怀妊、届上帝所言之期、诞生男子、';
W._Gen21_3='亚伯拉罕以其所生之子、命名以撒、';
W._Gen21_4='越至八日、遵上帝命、为之行割、';
W._Gen21_5='当以撒生时、亚伯拉罕适百岁、';
W._Gen21_6='撒拉曰、上帝使我笑、凡闻之者、将与我同笑、';
W._Gen21_7='又曰、孰曾告亚伯拉罕曰、撒拉将哺子乎、而我于其暮年、为之生子矣、○';
W._Gen21_8='子长而断乳、断乳之日、亚伯拉罕设盛馔、';
W._Gen21_9='埃及婢夏甲、从亚伯拉罕所生之子戏谑之、撒拉见之、';
W._Gen21_10='语亚伯拉罕曰、出此婢及其子、婢之子不得与我子以撒同嗣业、';
W._Gen21_11='亚伯拉罕为子之故、深以为忧、';
W._Gen21_12='上帝谕之曰、勿为孺子暨尔婢而忧、可听撒拉所言、盖出自以撒者、得称为尔裔、';
W._Gen21_13='然婢之子、亦属尔裔、我必使之为国、';
W._Gen21_14='亚伯拉罕夙兴、取饼、及革囊盛水、与夏甲、置之于肩、使携子去、遂往、至别是巴野、迷其途、';
W._Gen21_15='囊水既罄、乃置子于小树下、';
W._Gen21_16='相去一矢、曰、我不忍见子死亡、相对而坐、扬声号哭、';
W._Gen21_17='上帝闻孺子声、其使自天呼夏甲曰、夏甲、何事耶、尔勿惧、孺子在彼、上帝已闻其声、';
W._Gen21_18='起而扶之、我将使之成为大国、';
W._Gen21_19='上帝明其目、即见水泉、遂往、以水充革囊、饮孺子、';
W._Gen21_20='上帝佑其孺子、长而居野、长于弧矢、';
W._Gen21_21='旅巴兰野、母为之娶埃及女为室、○';
W._Gen21_22='维时、亚比米勒与其军长非各、谓亚伯拉罕曰、汝凡所为、上帝偕之、';
W._Gen21_23='今汝在此、当指上帝而誓、毋欺我暨我子孙、依我所厚待尔者、待我及尔所旅之邦、';
W._Gen21_24='亚伯拉罕曰、我誓之、';
W._Gen21_25='先是、有井为亚比米勒仆强据、亚伯拉罕责之、';
W._Gen21_26='亚比米勒曰、是谁所为、吾弗知也、尔未告我、今日我始闻之、';
W._Gen21_27='亚伯拉罕以牛羊馈亚比米勒、互相结约、';
W._Gen21_28='又以牝羔七、别置一处、';
W._Gen21_29='亚比米勒曰、此七牝羔、别置一处、何也、';
W._Gen21_30='曰、尔必由我受之、以为我凿此井之据、';
W._Gen21_31='因二人相誓于彼、故名其地曰别是巴、';
W._Gen21_32='彼既立约于别是巴、亚比米勒与其军长非各启行、归非利士地、';
W._Gen21_33='亚伯拉罕植垂丝柳于别是巴、祷永生上帝耶和华之名、';
W._Gen21_34='旅于非利士地、历有多日、';
W._Gen22_1='厥后、上帝试亚伯拉罕、呼之曰、亚伯拉罕、曰、我在此、';
W._Gen22_2='曰、携汝所爱独生之子以撒、往摩利亚地、在我所示之山、献为燔祭、';
W._Gen22_3='亚伯拉罕夙兴、备驴、携二仆及子以撒、劈柴为燔、诣上帝所示之地、';
W._Gen22_4='越至三日、举目遥瞻其处、';
W._Gen22_5='谓仆曰、尔与驴姑待于此、我与孺子往彼、崇拜即返、';
W._Gen22_6='遂以燔柴、付于其子以撒负之、己则持火及刃、与之偕行、';
W._Gen22_7='以撒曰、父欤、曰、吾子、余在此、曰、火与柴则有之矣、而所燔之羔安在、';
W._Gen22_8='曰、吾子、上帝将自备羔、以为燔祭、于是偕行、○';
W._Gen22_9='至上帝所示之处、亚伯拉罕筑坛、胪列其柴、缚子以撒、置于其上、';
W._Gen22_10='举手执刃、将宰其子、';
W._Gen22_11='耶和华之使者自天呼曰、亚伯拉罕、亚伯拉罕、曰、我在此、';
W._Gen22_12='曰、尔于孺子、勿着手、勿加伤、盖尔于我、不惜独生之子、我知尔寅畏上帝矣、';
W._Gen22_13='亚伯拉罕举目以观、见有牡绵羊在后、角系林丛、遂往取之、献为燔祭、以代其子、';
W._Gen22_14='称其地曰耶和华亦勒、迄今尚有人云、在耶和华山必预备也、';
W._Gen22_15='耶和华之使者自天复呼亚伯拉罕、';
W._Gen22_16='曰、耶和华云、尔既行是、不惜独生之子、我则指己而誓、';
W._Gen22_17='必锡尔嘏、昌炽尔裔、如天上之星、如海滨之沙、尔裔必据诸敌之邑、';
W._Gen22_18='缘尔遵我命、天下万民、将因尔裔而获福、';
W._Gen22_19='亚伯拉罕返至仆所、起而偕行、至别是巴居焉、○';
W._Gen22_20='自时厥后、或告亚伯拉罕曰、密迦从尔弟拿鹤亦生子、';
W._Gen22_21='长子乌斯、及弟布斯、与亚兰父基母利、';
W._Gen22_22='暨基薛、哈琐、必达、益拉、彼土利、';
W._Gen22_23='此八人、皆密迦从亚伯拉罕弟拿鹤所生、彼土利生女利百加、';
W._Gen22_24='拿鹤妾名流玛、生子提八、迦含、他辖、玛迦、';
W._Gen23_1='撒拉享寿一百二十七岁、';
W._Gen23_2='卒于迦南之基列亚巴、即希伯仑、亚伯拉罕来、为之哀哭、';
W._Gen23_3='后起离尸、语赫人曰、';
W._Gen23_4='我于尔中为宾旅、请以冢地与我、葬我死者、使之离我、';
W._Gen23_5='赫人曰、';
W._Gen23_6='吾主、请听、尔于我中、为上帝之牧伯、在我冢地间、择其佳域、以葬尔之死者、我中无人禁之、';
W._Gen23_7='亚伯拉罕起、向土人赫族而鞠躬、';
W._Gen23_8='曰、尔若有意容我得葬死者、使之离我、则请听我言、为我求琐辖子以弗仑、';
W._Gen23_9='以其田隅之麦比拉穴、足其价值、售我为业、俾于尔中得有冢地、';
W._Gen23_10='以弗仑、赫族也、时、坐于赫人中、于入邑门之赫人前、谓亚伯拉罕曰、';
W._Gen23_11='主欤、勿尔、请听我言、我以田及田之穴、于我同族人前予尔、可葬汝之死者、';
W._Gen23_12='亚伯拉罕遂向土人而鞠躬、';
W._Gen23_13='当众前谓以弗仑曰、请听我言、我将以金购田、尔其受之、使我得葬死者、';
W._Gen23_14='以弗仑曰、吾主、请听、其田值金四百舍客勒、';
W._Gen23_15='尔我之间、何足算哉、请葬死者、';
W._Gen23_16='亚伯拉罕从以弗仑言、依其当赫人前所定、权商贾通用之金四百舍客勒予之、○';
W._Gen23_17='如是、以弗仑之田、在麦比拉、与幔利相对者、田与穴、暨四周之林木、';
W._Gen23_18='于入邑门之赫人前、俱定与亚伯拉罕为业、';
W._Gen23_19='厥后亚伯拉罕、葬其妻撒拉于对乎幔利、麦比拉田之穴、幔利即希伯仑、在迦南地、';
W._Gen23_20='田及穴、赫人定与亚伯拉罕为冢地、';
W._Gen24_1='亚伯拉罕寿高年迈、耶和华于凡事锡之嘏、';
W._Gen24_2='亚伯拉罕语其家宰、即司全业之老仆曰、尔其置手于我髀下、';
W._Gen24_3='指天地之上帝耶和华而誓、我居迦南人中、勿娶其女、为我子妇、';
W._Gen24_4='必返故土、在戚族中、为我子以撒娶焉、';
W._Gen24_5='仆曰、假令其女不欲从我来此、我以尔子仍归故乡可乎、';
