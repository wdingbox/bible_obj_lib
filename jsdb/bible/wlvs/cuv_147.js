W._2Ti1_1='由上帝旨、为基督耶稣使徒保罗依所许之生、在基督耶稣中者、';
W._2Ti1_2='书达爱子提摩太、愿恩惠矜恤平康、由父上帝及我主基督耶稣归尔、○';
W._2Ti1_3='我谢自我列祖以清洁之良、崇事之上帝、于祈祷间、念尔不辍、';
W._2Ti1_4='忆尔之涕泗、昼夜企慕见尔、以充我乐、';
W._2Ti1_5='盖念尔衷无伪之信、即昔寓于尔祖母罗以、及尔母友尼基者、我深信于尔亦然、';
W._2Ti1_6='故我令尔记忆、俾于上主之恩赐复炽、即由我按手而在尔衷者、';
W._2Ti1_7='盖上帝非赐我侪以畏葸之心、乃以能与爱及自守者也、';
W._2Ti1_8='故勿以证主为耻、亦勿以我为主被囚为耻、惟依上帝之能、与福音共患难、';
W._2Ti1_9='彼救我侪、召以圣召、非依我侪之行、乃依己旨与恩、此恩即永世之先、由基督耶稣赐我侪者、';
W._2Ti1_10='今由我救者基督耶稣之显而彰著、彼已废死、且以福音、俾维生与不朽者昭明焉、';
W._2Ti1_11='我为此立为宣告者、为使徒、为师傅、';
W._2Ti1_12='职是之故、我受诸苦而不耻、盖识我所信者、且深信其能守我所托、以至彼日、';
W._2Ti1_13='尔当以基督耶稣中之信与爱、守正言之模范、即尔所闻于我者、';
W._2Ti1_14='昔托尔之善事、宜以居于我侪中之圣神守之、○';
W._2Ti1_15='尔知凡在亚西亚者、俱已背我、其中有腓吉路、黑摩其尼、';
W._2Ti1_16='愿主矜恤阿尼色弗家、彼屡慰我、不以我之缧绁为耻、';
W._2Ti1_17='在罗马时、殷勤觅我而遇之、';
W._2Ti1_18='愿主使蒙矜恤于彼日、彼在以弗所多方事我、尔知之稔矣、';
W._2Ti2_1='我子乎、宜于基督耶稣之恩而刚健、';
W._2Ti2_2='尔于多证者前、所闻于我者、宜托忠信之人、俾能训他人、';
W._2Ti2_3='尔当共苦、如基督耶稣之劲卒、';
W._2Ti2_4='夫从军者、不以世务自累、致悦乎募之者、';
W._2Ti2_5='角力而不合法、则不得冕、';
W._2Ti2_6='勤劳之农、必先得谷、';
W._2Ti2_7='宜思是言、盖主将赐尔敏于事、';
W._2Ti2_8='当忆耶稣基督、彼乃大卫之裔、自死而起、依我福音、';
W._2Ti2_9='我为此受苦、至于见系犹犯法者、然上帝之道不见系也、';
W._2Ti2_10='故我因选民而忍诸难、使于基督耶稣而得拯救、并得永荣、';
W._2Ti2_11='我侪若与之同死、亦将与之同生、诚哉是言、';
W._2Ti2_12='若恒忍、亦必与之同王、若不识之、彼亦不识我、';
W._2Ti2_13='我若不信、彼终于信、盖不能自违也、○';
W._2Ti2_14='尔当使众忆此、于主前谕之、勿为言词争竞、不第无益、且倾覆听之者、';
W._2Ti2_15='宜殷勤献己于上帝、蒙其嘉纳、为无愧之佣、善布真道、';
W._2Ti2_16='惟远不经之虚谈、因若人将益进于不虔、';
W._2Ti2_17='其言如疮瘀而蔓延、有若许米乃、腓理徒、';
W._2Ti2_18='彼失真理、言复起之事既往、致倾覆数人之信、';
W._2Ti2_19='然上帝巩固之基仍立、有印志云、主识己民、又云、凡呼主名者、宜远不义、';
W._2Ti2_20='夫广厦之中、其器不第金银、亦有木瓦、或为贵用、或为贱用、';
W._2Ti2_21='人若弃此而洁己、则为贵用之器、清洁而适主用、备诸善工、';
W._2Ti2_22='宜绝幼年之欲、趋于义、信、爱、和、同乎清心吁主者、';
W._2Ti2_23='惟愚鲁弗学之辩论、则拒之、盖知此乃生争竞也、';
W._2Ti2_24='主之仆不宜争竞、乃以温和处众、善施教、忍受侮、';
W._2Ti2_25='违逆者、宜以谦和规正之、庶几上帝赐以悛心、俾识真理、';
W._2Ti2_26='致自醒以脱魔之机槛、此乃为主之仆所取、以成上帝之旨也、';
W._2Ti3_1='季世必有危时至、尔宜知之、';
W._2Ti3_2='盖人将自私、好利、矜夸、骄傲、谤讟、逆亲、辜恩、邪慝、';
W._2Ti3_3='不情、构怨、谗毁、纵欲、残刻、疾善、';
W._2Ti3_4='奸诈、躁妄、自炫、好佚乐、不好上帝、';
W._2Ti3_5='有敬虔之貌、而无其实、若此者宜远之、';
W._2Ti3_6='盖若辈潜入人家、笼络愚女、即负重罪、诱于多欲、';
W._2Ti3_7='虽常学问、而终不识真理、';
W._2Ti3_8='犹雅尼佯庇之拒摩西、若辈亦拒真理、其人心坏、见弃于道、';
W._2Ti3_9='然不复增益、其愚顽将暴于众、如彼二人然、';
W._2Ti3_10='惟尔已率循我训、及行、志、信、容、爱、忍、与窘逐苦难、';
W._2Ti3_11='我在安提阿、以哥念、路司得、所遇诸事、所受窘逐、主悉救我于其中、';
W._2Ti3_12='凡欲宗基督耶稣、敬虔度生者、必受窘逐、';
W._2Ti3_13='但行恶与矫诬者、其恶日滋、迷人而亦受迷、';
W._2Ti3_14='惟尔当止于所学、及所笃信者、以知所学之奚自、';
W._2Ti3_15='且自幼稚识圣书、能使尔智、以致拯救、由于在基督耶稣之信也、';
W._2Ti3_16='凡由上帝所感之圣经、有益于训诲、督责、反正、习义、';
W._2Ti3_17='致属上帝者得以纯全、悉备善工、';
W._2Ti4_1='我在上帝前、及将鞫生者死者之基督耶稣前、以其显与其国谕尔、';
W._2Ti4_2='宜宣道、无论得时与否、必专务之、以恒忍、训诲、而质证、斥责、劝勉、';
W._2Ti4_3='盖时将至、人必不容正教、因其耳痒而徇己欲、多集厥师、';
W._2Ti4_4='厌闻真理、转向虚谈、';
W._2Ti4_5='尔惟凡事节制、忍受艰苦、作宣道之工、以尽厥职、';
W._2Ti4_6='盖我方被灌奠、逝期至矣、';
W._2Ti4_7='我已战善战、尽程途、守主道、';
W._2Ti4_8='今而后有义冕为我而备、义鞫之主、将于彼日赐我、不第我也、亦暨凡慕其显著者、○';
W._2Ti4_9='尔务速就我、';
W._2Ti4_10='盖底马慕斯世而弃我、往帖撒罗尼迦、革勒士往加拉太、提多往挞马太、';
W._2Ti4_11='惟路加偕我、尔来则携马可至、盖彼之役事、有益于我、';
W._2Ti4_12='我已遣推基古往以弗所、';
W._2Ti4_13='我在特罗亚加布家所留之外服、尔来携之、并诸书、羊革者为尤要、';
W._2Ti4_14='铜工亚力山大多方害我、主将依其所行而报之、';
W._2Ti4_15='尔宜慎防之、以其甚拒我言也、';
W._2Ti4_16='我始申诉、无人助我、而皆遗我、愿勿罪之、';
W._2Ti4_17='然主左右我、刚健我、由我遍宣斯道、俾异邦皆闻之、且我得拯于狮口、';
W._2Ti4_18='主必拯我脱诸恶行、救我入于天国、愿荣归之、爰及世世、阿们、○';
W._2Ti4_19='问百基拉亚居拉与阿尼色弗之家安、';
W._2Ti4_20='以拉都居哥林多、特罗非摩我留之于米利都、因病故也、';
W._2Ti4_21='尔务于冬前就我、友布罗、布田、利奴、革老底亚、与诸兄弟、俱问尔安、';
W._2Ti4_22='愿主偕尔灵、恩偕尔曹焉、';
