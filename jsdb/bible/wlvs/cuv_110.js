W._Hab1_1='先知哈巴谷所得之警示、○';
W._Hab1_2='耶和华欤、我呼吁、尔不垂听、将至何时、我因强暴呼吁尔、尔不施援、';
W._Hab1_3='胡为使我见奸恶、尔奚观横逆乎、残贼强暴、在于我前、怨隙争鬬、纷然并起、';
W._Hab1_4='缘此法律废弛、公义不彰、恶者环绕义人、公义显然违反、';
W._Hab1_5='尔其观于列邦、甚为骇异、当尔之日、我行一事、人虽告尔、尔不之信、';
W._Hab1_6='我将兴起迦勒底人是乃残酷暴躁之邦、遍行大地、据非己之居所、';
W._Hab1_7='彼矜严可畏、使威行鞫、悉由于己、';
W._Hab1_8='其马疾于豹、猛于暮出之狼、骑兵奔腾、来自远方、疾飞如急食之鹰、';
W._Hab1_9='彼之来也、为行强暴、奋勇直前、聚厥俘虏、如沙之多、';
W._Hab1_10='藐视君王、姗笑牧伯、讥嘲保障、筑垒而下之、';
W._Hab1_11='彼以己力为神、其冲突也、若风飘过、致干罪戾、';
W._Hab1_12='耶和华我上帝、我圣者欤、尔非自永古而有乎、我侪必不死矣、耶和华欤、尔为行鞫而立之、磐石欤、尔为谴责而设之、';
W._Hab1_13='尔目清洁、不视邪恶、不观横逆、尔何顾諟行诈者乎、恶人吞噬义于己者、尔何缄默乎、';
W._Hab1_14='何使人若海鱼、若无主匍匐之物乎、';
W._Hab1_15='敌以钩钓之、以罟捕之、以网集之、缘此欢欣喜乐、';
W._Hab1_16='献祭于其罟、焚香于其网、因其由此所得者肥、所食者丰也、';
W._Hab1_17='彼倾其网、恒戮列邦、而不之惜、可乎哉、';
W._Hab2_1='我必立于守望之所、伫于戍楼、观其何以语我、我之质诉、何以应答、';
W._Hab2_2='耶和华谓我曰、书此启示、昭著于版、俾人趋而能读、';
W._Hab2_3='盖此启示、有定期焉、其终极必速至、决不虚诳、虽则迟延、尔其待之、因其必临、不濡滞也、';
W._Hab2_4='其人心骄、中怀不正、惟义者以信得生、';
W._Hab2_5='彼嗜酒行诈、骄傲而不安居、扩张其欲、恍若阴府、如死亡之无餍、集万邦、会万民、使为己有、';
W._Hab2_6='斯众岂不以譬词讽之、以隐语嘲之曰、祸哉其人、聚敛非己之财、担负典质之重、伊于胡底、';
W._Hab2_7='剥削尔者、岂不勃兴乎、窘迫尔者、岂不亟起乎、尔必为其所虏之物、';
W._Hab2_8='因尔劫掠多邦、流人之血、行强暴于其地其邑、及凡居于其中者、诸国之遗民、亦必劫掠尔、○';
W._Hab2_9='获不义之财、以富其家、营巢于高处、以避凶暴之手、其人祸哉、';
W._Hab2_10='尔之所谋、翦灭多民、贻羞尔家、自取罪戾、';
W._Hab2_11='壁中之石将呼、木中之梁将应、○';
W._Hab2_12='以血建邑、以恶筑城、其人祸哉、';
W._Hab2_13='诸民劳力乃为火、列邦辛苦归于虚、此非由于万军之耶和华乎、';
W._Hab2_14='盖知耶和华荣耀之知识、将遍满大地、若水之弥漫于海焉、○';
W._Hab2_15='和毒以饮邻里、使之沈醉、欲观其裸、其人祸哉、';
W._Hab2_16='尔充于辱、非充于荣、亦当饮之、彰尔不洁、耶和华右手之杯、将传及尔、污辱加于尔荣、';
W._Hab2_17='尔行强暴于利巴嫩、加残害于群兽、使之惊怖、且流人血、行强暴于其地其邑、及凡居于其中者、必反乎尔、○';
W._Hab2_18='工师雕像、于制造者何益之有、铸偶乃伪师、制造者恃此喑哑之像、何益之有、';
W._Hab2_19='谓木曰寤、谓哑石曰起、其人祸哉、此物岂能垂训乎、彼饰以金银、而中无生气、';
W._Hab2_20='惟耶和华在其圣殿、全地当静默于其前、';
W._Hab3_1='先知哈巴谷之祷语、心感神游之词章、○';
W._Hab3_2='耶和华欤、我闻尔之声誉而惧、耶和华欤、求尔于此数年中、复兴尔工、于此数年中显著之、震怒之际、仍怀矜悯之念、';
W._Hab3_3='上帝自提幔来、圣者自巴兰山至、其荣蔽诸天、赞美遍大地、';
W._Hab3_4='朗耀如日华、其手发光芒、能力蕴于其中、';
W._Hab3_5='疫疠行于其前、火箭出于其下、';
W._Hab3_6='彼立、则震动大地、彼视、则激触列邦、恒在之山崩颓、永存之岭倾陷、其道亘古如斯、';
W._Hab3_7='我见古珊之幕遭难、米甸之帷动摇、';
W._Hab3_8='耶和华乘马、驾拯救之车、岂忿诸河、恚诸川、怒沧海乎、';
W._Hab3_9='尔弓出弢、尔矢皆中、使河决地、';
W._Hab3_10='诸山见尔而战栗、大水奔流、深渊发声、波涛激跃、';
W._Hab3_11='尔矢激射、尔戈闪烁、日月因之停于其宫、';
W._Hab3_12='尔发忿遍行大地、尔震怒蹂躏列邦、';
W._Hab3_13='尔出以救尔民、拯尔受膏者、尔击恶者之首、毁其室、露其址、至于尽处、';
W._Hab3_14='尔以戈矛、刺其战士之首、彼众来如飓风、使我四散、其所喜者、暗噬贫民、';
W._Hab3_15='尔乘马践海、经汹涌之大水、○';
W._Hab3_16='我既闻之、我体战栗、我唇颤动、骸骨若朽、我战栗于我所、我惟静默、以俟患难之日至、犯境之民来、';
W._Hab3_17='无花果虽不舒蕊、葡萄树虽不结实、橄榄无所产、田亩不出粮、牢中绝羊、阑内无牛、';
W._Hab3_18='我犹因耶和华而欢欣、为救我之上帝而喜乐、';
W._Hab3_19='主耶和华为我之力、使我足疾若麀、俾我履于崇高之处、斯歌使伶长鼓琴歌之、';
