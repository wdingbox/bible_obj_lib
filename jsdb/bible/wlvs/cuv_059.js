W._Neh1_1='哈迦利亚子尼希米记、○亚达薛西王二十年、基斯流月、我在书珊宫、';
W._Neh1_2='我同宗哈拿尼、与犹大数人偕来、我问以犹大俘囚之遗民、及耶路撒冷之事、';
W._Neh1_3='彼曰、俘囚之遗民、在其州遭难受辱、耶路撒冷城垣倾圮、邑门焚毁、';
W._Neh1_4='我闻之、坐而哭泣、悲哀数日、禁食、祈祷于天上上帝前、';
W._Neh1_5='曰、天上上帝耶和华、大而可畏之上帝、凡爱尔守尔诫者、尔为之践约施恩、';
W._Neh1_6='今仆于尔前、为尔仆以色列人、昼夜祈祷、认我以色列人所犯之罪、仆之祈祷、求尔侧耳听之、启目顾之、我与父家、俱干罪戾、';
W._Neh1_7='我对于尔、作恶特甚、尔谕尔仆摩西之诫命、典章律例、未尝守之、';
W._Neh1_8='昔尔谕仆摩西云、若尔众犯罪、我必散之于列邦、';
W._Neh1_9='如其归我、守我诫命、而遵行之、尔之亡人、虽在天涯、我必由彼集之、导至所简以寄我名之所、请尔忆之、';
W._Neh1_10='斯乃尔之仆、尔之民、尔以大权、大能之手、所救赎者、';
W._Neh1_11='主欤、求尔侧耳、垂听尔仆之祷、及喜悦寅畏尔名之仆所祈、使仆今日亨通、蒙矜恤于王前、是时我为王酒正、';
W._Neh2_1='亚达薛西王二十年、尼散月、王前有酒、我取而晋之、前此我侍王侧、未有忧色、';
W._Neh2_2='王问曰、尔无疾、何以有忧色、必尔中心忧戚、是时我甚恐、';
W._Neh2_3='奏王曰、愿王万岁、我之故邑、祖墓所在、历久荒墟、邑门焚毁、焉得无忧色、';
W._Neh2_4='王曰、尔欲何求、我则默祷天上上帝、';
W._Neh2_5='奏王曰、如王悦之、施恩于仆、请遣我至犹大祖墓之邑、俾复建之、';
W._Neh2_6='是时、王后坐于侧、王问我曰、往返几何时、王喜遣我、我乃定厥期、';
W._Neh2_7='又奏王曰、如王悦之、请以诏书颁我、命河西诸方伯、许我越境至犹大、';
W._Neh2_8='并请降诏于虞人亚萨、赐我材木、以建附殿之楼门及城垣、与我所居之室、蒙我上帝之佑、王允所祈、';
W._Neh2_9='王遣军长骑兵偕我、我至河西、见诸方伯、以王诏授之、';
W._Neh2_10='和伦人参巴拉、亚扪人臣仆多比雅、闻有人至、欲裨益以色列族、则忧甚、';
W._Neh2_11='我至耶路撒冷、居三日、';
W._Neh2_12='上帝感我之心、为耶路撒冷所当为者、我未尝告人、夜起、偕同数人、独乘一骑、别无他畜、';
W._Neh2_13='夤夜由谷门出、至龙井、及粪场门、见耶路撒冷城垣倾圮、邑门焚毁、';
W._Neh2_14='遂至泉门、及王沼、所乘之骑、无路可过、';
W._Neh2_15='是夕沿溪而上、察视城垣、转入谷门而归、';
W._Neh2_16='我之所往所为、有司不知、我亦未告犹大人、与祭司、显者、民长、及工匠、';
W._Neh2_17='今谓之曰、耶路撒冷荒芜、其门被毁、处此苦境、尔所目击、我侪其来、重筑耶路撒冷、勿复受辱、';
W._Neh2_18='我更以上帝之祐、及王谕我之言告之、佥曰、我侪起而建筑、于是各强厥手、成此善工、';
W._Neh2_19='和伦人参巴拉、亚扪人臣仆多比雅、及亚拉伯人基善闻之、则姗笑蔑视我、曰、尔所为者何事、岂将叛王欤、';
W._Neh2_20='我曰、天上上帝必使我侪利达、我侪为其仆、将起而建筑、尔曹于耶路撒冷、无分、无权、无记志、';
W._Neh3_1='维时、大祭司以利亚实、与其同宗祭司、起建羊门、而区别之、置扉、又建邑垣、至哈米亚楼、延及哈楠业楼、而区别之、';
W._Neh3_2='其次、耶利哥人建筑、其次、音利子撒刻建筑、';
W._Neh3_3='哈西拿众子建鱼门、上梁置扉、锁楗俱备、';
W._Neh3_4='其次、哈哥斯孙、乌利亚子米利末修葺、其次、米示萨别孙、比利迦子米书兰修葺、其次、巴拿子撒督修葺、';
W._Neh3_5='其次、提哥亚人修葺、然彼之显者、不肩负其主之工、';
W._Neh3_6='巴西亚子耶何耶大、比所玳子米书兰、修葺古门、上梁置扉、锁楗俱备、';
W._Neh3_7='其次、基遍人米拉提、米伦人雅顿、与基遍人、及河西方伯所属之米斯巴人修葺、';
W._Neh3_8='其次、金工哈海雅子乌薛修葺、其次、制香之哈拿尼雅修葺、彼众修葺耶路撒冷、延至广垣、';
W._Neh3_9='其次、治耶路撒冷境之半者、户珥子利法雅修葺、';
W._Neh3_10='其次、哈路抹子耶大雅、修葺其室相对之处、其次、哈沙尼子哈突修葺、';
W._Neh3_11='哈琳子玛基雅、与巴哈摩押子哈述、修葺一段、爰及炉楼、';
W._Neh3_12='其次、治耶路撒冷境之半者、哈罗黑子沙龙、及其女修葺、';
W._Neh3_13='哈嫩及撒挪亚居民、修葺谷门、建门置扉、锁楗俱备、复建垣一千肘、至粪场门、';
W._Neh3_14='治伯哈基琳者、利甲子玛基雅修葺粪场门、建门置扉、锁楗俱备、';
W._Neh3_15='治米斯巴者、各荷西子沙仑、修葺泉门、建门、作盖、置扉、锁楗俱备、复建近于王囿、西罗亚沼之垣、至大卫城之阶、';
W._Neh3_16='其次、治伯夙境之半者、押卜子尼希米修葺、至大卫墓相对之所、延及凿成之池、至于勇士之室、';
W._Neh3_17='其次、利未人、巴尼子利宏修葺、其次、治基伊拉境之半者、哈沙比雅、为其区域修葺、';
W._Neh3_18='其次、治基伊拉境之半者、哈沙比之同宗、希拿达子巴瓦伊修葺、';
W._Neh3_19='其次、治米斯巴者、耶书亚子以谢、修葺一段、在邑隅武库相对之处、';
W._Neh3_20='其次、萨拜子巴录、竭力修葺一段、自邑隅至大祭司以利亚实之室门、';
W._Neh3_21='其次、哈哥斯孙、乌利亚子米利末、修葺一段、自以利亚实室门、至其室隅、';
W._Neh3_22='其次、居平原之祭司修葺、';
W._Neh3_23='其次、便雅悯与哈述、于其室前修葺、其次、亚难尼孙、玛西雅子亚撒利雅、附近其室修葺、';
W._Neh3_24='其次、希拿达子宾内、修葺一段、自亚撒利雅之室、延及城弯、至于垣隅、';
W._Neh3_25='乌赛子巴拉、修葺城弯相对之所、及突出之楼、附王上宫、近于狱院、其次、巴录子毗大雅修葺、';
W._Neh3_26='时、尼提甯人、居于俄斐勒、沿及水门之东、城楼相对之所、';
W._Neh3_27='其次、提哥亚人、修葺一段、在突出大楼相对之所、至俄斐勒垣、';
W._Neh3_28='自马门而上、众祭司修葺、各在其室相对之所、';
W._Neh3_29='其次、音麦子撒督、修葺其室相对之所、其次、司东门者、示迦尼子示玛雅修葺、';
W._Neh3_30='其次、示利米雅子哈拿尼雅、及萨拉第六子哈嫩、修葺一段、其次、比利迦子米书兰、修葺其室相对之所、';
W._Neh3_31='其次、金工玛基雅修葺、至尼提甯人及商贾之室、在哈米弗甲门相对之所、延及邑隅之楼、';
W._Neh3_32='邑隅之楼与羊门之间、金工与商贾修葺、';
W._Neh4_1='参巴拉闻我侪筑垣、忿怒恚恨、讥笑犹大人、';
W._Neh4_2='告其同宗、及撒玛利亚军旅曰、此荏弱之犹大人何为、岂欲自卫乎、岂欲献祭乎、岂能一日成之乎、岂于瓦砾之场、复起被焚之石乎、';
W._Neh4_3='亚扪人多比雅旁立、曰、彼所筑之石墙即狐登之亦圮、';
W._Neh4_4='我上帝欤、我侪为人蔑视、愿尔垂听、俾其所谤、归于己首、为俘虏于异邦、';
W._Neh4_5='勿盖其过、勿抹其罪、彼在建筑者前、激尔之怒、';
W._Neh4_6='我侪筑垣、使相连接、其高已半、以民奋志操作故也、';
W._Neh4_7='参巴拉、多比雅、及亚拉伯人、亚扪人、亚实突人、闻建耶路撒冷城垣、厥工进行、破坏之处修补、则怒甚、';
W._Neh4_8='同谋来攻耶路撒冷、俾其纷乱、';
W._Neh4_9='我侪遂祷我之上帝、设守者昼夜防御、';
W._Neh4_10='犹大人曰、瓦砾尚多、负荷者力匮、我侪不能筑垣、';
W._Neh4_11='敌人曰、乘其不知不见、我侪突至其中杀之、使罢厥工、';
W._Neh4_12='近敌而居之犹大人至、十次告我曰、敌自四境来攻、';
W._Neh4_13='我则令民按其宗族、执刀与戈及弓、立于墙后、低下隙地、';
W._Neh4_14='我简阅之、起而告显者民长、及余民曰、勿惧之、其念大而可畏之主、为尔兄弟子女、妻室第宅而战、';
W._Neh4_15='敌闻我知其意、上帝败其谋、我侪复返于垣、各供其役、';
W._Neh4_16='自是以后、我仆操作者半、执干戈与弓及甲者半、民长立于犹大族后、';
W._Neh4_17='建垣者、负荷者、俱负其任、右手作工、左手执械、';
W._Neh4_18='建筑者各佩剑而建筑、吹角者立于我侧、';
W._Neh4_19='我告显者民长、及余民曰、工巨地广、我在城垣、相距甚远、';
W._Neh4_20='不论何处、闻角之声、则当咸集我所、我之上帝、必为我战、';
W._Neh4_21='于是我侪操作、其半执戈、自黎明至星见、';
W._Neh4_22='其时我告民曰、各率其仆宿于耶路撒冷、昼作工、夜守卫、';
W._Neh4_23='我与同宗及仆、暨从我之卫士、俱不解衣、出汲水、亦执械、';
W._Neh5_1='维时、民与其妇号呼、怨其同宗犹大人、';
W._Neh5_2='或曰、我及子女人多、当得谷食之以生存、';
W._Neh5_3='或曰、我质田亩、葡萄园、及第宅、因饥馑以得谷、';
W._Neh5_4='或曰、我以田亩、及葡萄园、贷金纳王之税、';
W._Neh5_5='我身如人之身、我子如人之子、今使子女为奴、我中已有数女为婢、欲免此而无力、盖我之田亩葡萄园、为人所有、';
W._Neh5_6='我闻民之号呼、及其所言、则怒甚、';
W._Neh5_7='中心筹画、责显者及民长曰、尔于同宗索利、我遂集大会以攻之、';
W._Neh5_8='谓之曰、我同宗犹大人鬻于异邦、我侪尽力赎之、尔曹乃鬻同宗、且鬻于我侪耶、彼众默然、无词以对、';
W._Neh5_9='我又曰、尔曹所为不善、尔之行事、不当寅畏我之上帝、免我敌诸国之谤乎、';
W._Neh5_10='我与同宗及仆、亦以金谷贷民、求尔与我、免其利息、';
W._Neh5_11='今请以其田畴、葡萄园、橄榄园、及第宅、并所取金谷酒油百一之利、悉反之、';
W._Neh5_12='众曰、我必反之、不取于彼、咸遵尔言、我遂召祭司至、使众发誓、践其所许、';
W._Neh5_13='我则振衣曰、凡不践其言者、愿上帝如是振之、俾离家室、及其职业、使之匮乏、会众曰、阿们、遂颂赞耶和华、民依所许而行、';
W._Neh5_14='自我被立为犹大方伯、于亚达薛西王二十年、至三十二年、共十二年、我与同宗、未食方伯之禄、';
W._Neh5_15='前方伯责民供亿、日索糈粮与酒、银四十舍客勒、仆从亦从而挟制之、我寅畏上帝不行是、';
W._Neh5_16='惟志于建垣、不置田亩、我之仆从、咸集操作、';
W._Neh5_17='除自四周异邦而来之人外、有犹大人及有司、百五十人、与我同席而食、';
W._Neh5_18='日备牡牛一、肥羊六、亦备禽类、十日一次、备各品之酒、虽然、仍不求方伯之禄、因斯民役重故也、';
W._Neh5_19='我上帝欤、我为斯民所施行者、求尔垂念、而施恩焉、';
W._Neh6_1='或告参巴拉、多比雅、亚拉伯人基善、及其余仇敌、言我筑垣既毕、无复破坏、是时、门未置扉、';
W._Neh6_2='参巴拉与基善遣使谓我曰、请至阿挪平原之乡、我侪晤会、惟彼意欲害我、';
W._Neh6_3='我遣使诣之曰、我经营巨工、弗能往、奚可止工而诣尔乎、';
W._Neh6_4='彼如是遣使者四、我答之如前言、';
W._Neh6_5='参巴拉五遣使、手执未封之书至、';
W._Neh6_6='书曰、列邦有此风传、迦施慕亦言之、尔与犹大人谋叛、是以建垣、欲为其王、';
W._Neh6_7='尔命先知在耶路撒冷、指尔而宣告曰、在犹大有王矣、此言必传于王、故请至此、尔我相议、';
W._Neh6_8='我遣使诣之曰、尔之所言、实无其事、乃尔中心捏造、';
W._Neh6_9='盖彼众欲恐我、意谓我手必弱、以致工作不得成功、然我乃强厥手、○';
W._Neh6_10='米希大别孙、第来雅子示玛雅、杜门不出、我造其庐、彼谓我曰、尔我会于上帝室、进其殿、闭其门、有人欲杀尔、今夕必至、';
W._Neh6_11='我曰、如我者、岂可逃遁乎、如我者、孰愿入殿以保其生乎、我不入也、';
W._Neh6_12='吾知其人非上帝所遣、乃受多比雅参巴拉之贿、以此预言告我、';
W._Neh6_13='其人受贿、乃欲恐我、使我犯罪、可播恶言、得以谤我、';
W._Neh6_14='我上帝欤、多比雅、参巴拉、女先知挪亚底、及其余先知、欲恐我者、求尔忆其所为焉、○';
W._Neh6_15='于以禄月二十五日、建垣完竣、共历五旬有二日、';
W._Neh6_16='众敌四周之异邦人闻此、则恐惧丧胆、盖知此工、乃我上帝所经营也、';
W._Neh6_17='时、犹大显者数致书多比雅、多比雅亦以书覆之、';
W._Neh6_18='盖多此雅为亚拉子示迦尼之婿、其子约哈难、娶比利迦子米书兰之女、故犹大人多与之结盟、';
W._Neh6_19='众于我前誉多比雅所为、亦以我言告之、多比雅致书以恐我、';
W._Neh7_1='建垣既竣、我置门扉、立司阍者、讴歌者、及利未人、';
W._Neh7_2='立吾弟哈拿尼、及司保障之哈拿尼雅、同治耶路撒冷、哈拿尼雅为人忠诚、寅畏上帝、超越于众、';
W._Neh7_3='我告之曰、待日上升、乃可启耶路撒冷邑门、阍人尚立守时、即令闭门上楗、又使居民、依其班次、各于室前防守、';
W._Neh7_4='其城广大、居民鲜少、第宅未建、';
W._Neh7_5='我上帝感我之心、集诸显者、民长庶民、循其谱系核之、初归者之谱系、为我所得、载曰、';
W._Neh7_6='犹大州人、为巴比伦王尼布甲尼撒所虏者、今自俘囚、返耶路撒冷及犹大、各居其邑、';
W._Neh7_7='乃与所罗巴伯、耶书亚、尼希米、亚撒利雅、拉米、或曰利来亚拿哈玛尼、末底改、必珊、米斯毗列、比革瓦伊、尼宏、巴拿偕来、其数列左、';
W._Neh7_8='巴录裔、二千一百七十二人、';
W._Neh7_9='示法提雅裔、三百七十二人、';
W._Neh7_10='亚拉裔、六百五十二人、';
W._Neh7_11='巴哈摩押裔、即耶书亚及约押子孙、二千八百十八人、';
W._Neh7_12='以拦裔、一千二百五十四人、';
W._Neh7_13='萨土裔、八百四十五人、';
W._Neh7_14='萨改裔、七百六十人、';
W._Neh7_15='宾内裔、六百四十八人、';
W._Neh7_16='比拜裔、六百二十八人、';
W._Neh7_17='押甲裔、二千三百二十二人、';
W._Neh7_18='亚多尼干裔、六百六十七人、';
W._Neh7_19='比革瓦伊裔、二千有六十七人、';
W._Neh7_20='亚丁裔、六百五十五人、';
W._Neh7_21='亚特裔、即希西家子孙、九十八人、';
W._Neh7_22='哈顺裔、三百二十八人、';
W._Neh7_23='比赛裔、三百二十四人、';
W._Neh7_24='哈拉裔、百有十二人、';
W._Neh7_25='基遍人、九十五人、';
W._Neh7_26='伯利恒、尼陀法之人、一百八十八人、';
W._Neh7_27='亚拿突人、一百二十八人、';
W._Neh7_28='伯亚斯玛弗人、四十二人、';
W._Neh7_29='基列耶琳基非拉比录之人、七百四十三人、';
W._Neh7_30='拉玛迦巴之人、六百二十一人、';
W._Neh7_31='默玛人、一百二十二人、';
W._Neh7_32='伯特利及艾之人、一百二十三人、';
W._Neh7_33='其他尼波之人、五十二人、';
W._Neh7_34='其他以拦之裔、一千二百五十四人、';
W._Neh7_35='哈琳裔、三百二十人、';
W._Neh7_36='耶利哥人、三百四十五人、';
W._Neh7_37='罗德哈第阿挪之人、七百二十一人、';
W._Neh7_38='西拿人、三千九百三十人、';
W._Neh7_39='为祭司者、耶书亚家、耶大雅裔、九百七十三人、';
W._Neh7_40='音麦裔、一千有五十二人、';
W._Neh7_41='巴施户珥裔、一千二百四十七人、';
W._Neh7_42='哈琳裔、一千有十七人、';
W._Neh7_43='利未人、何达威裔、即耶书亚甲篾子孙、七十四人、';
W._Neh7_44='讴歌者、亚萨裔、一百四十八人、';
W._Neh7_45='司阍者、沙龙、亚特、达们、亚谷、哈底大、朔拜之裔、共一百三十八人、';
W._Neh7_46='尼提甯人、西哈、哈苏巴、答巴俄、';
W._Neh7_47='基绿、西亚、巴顿、';
W._Neh7_48='利巴拿、哈迦巴、萨买、';
W._Neh7_49='哈难、吉德、迦哈、';
W._Neh7_50='利亚雅、利汛、尼哥大、';
W._Neh7_51='迦散、乌撒、巴西亚、';
W._Neh7_52='比赛、米乌甯、尼普心、';
W._Neh7_53='巴卜、哈谷巴、哈忽、';
W._Neh7_54='巴洗律、米希大、哈沙、';
W._Neh7_55='巴柯、西西拉、答玛、';
W._Neh7_56='尼细亚、哈提法、诸人之裔、';
W._Neh7_57='所罗门仆之后、琐太、琐斐列、比路大、';
W._Neh7_58='雅拉、达昆、吉德、';
W._Neh7_59='示法提雅、哈替、玻黑列哈斯巴音、亚们、诸人之裔、';
W._Neh7_60='尼提甯人、及所罗门仆之后、共三百九十二人、';
W._Neh7_61='有自特米拉、特哈萨、基绿、亚顿、音麦而来者、不能述其宗族谱系、不知属以色列否、';
W._Neh7_62='即第来雅、多比雅、尼哥大之裔、共六百四十二人、';
W._Neh7_63='祭司之后、有哈巴雅、哈哥斯、巴西莱之裔、巴西莱娶基列人巴西莱之女、因以其名名己、';
W._Neh7_64='此三家之裔、索其谱系不获、故为不洁、不得供祭司之职、';
W._Neh7_65='方伯曰、至圣的物、彼不可食、迨至有乌陵土明之祭司起、';
W._Neh7_66='会众计四万二千三百六十人、';
W._Neh7_67='此外、有仆婢七千三百三十七人、男女讴歌者、二百四十五人、';
W._Neh7_68='马七百三十六、骡二百四十五、';
W._Neh7_69='驼四百三十五、驴六千七百二十、';
W._Neh7_70='有族长为工作而输、方伯输库、金币一千、盂五十、祭司之衣五百三十、';
W._Neh7_71='又有族长输于工作库、金币二万、银二千二百弥拿、';
W._Neh7_72='余民输金币二万、银二千弥拿、祭司之衣六十七、';
W._Neh7_73='于是祭司利未人、司阍者、讴歌者、民间庶人、尼提甯人、与以色列众、各居其邑、';
