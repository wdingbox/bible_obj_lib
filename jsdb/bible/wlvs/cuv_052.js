W._1Ch17_1='大卫居宫室时、谓先知拿单曰、我居香柏之室、而耶和华约匮乃在帐中、';
W._1Ch17_2='拿单曰、尔其从心所欲而行、盖上帝偕尔、';
W._1Ch17_3='是夜上帝谕拿单曰、';
W._1Ch17_4='往告我仆大卫曰、耶和华云、尔勿建室、为我居所、';
W._1Ch17_5='我自导以色列人出埃及、至于今日、未尝居室、乃处帷幕、由此迁彼、';
W._1Ch17_6='凡我与以色列人偕行之地、岂曾语牧我民以色列之士师曰、曷不为我建香柏之室乎、';
W._1Ch17_7='故当谓我仆大卫曰、万军之耶和华云、我自羊牢中、羊群后、取尔为我民以色列之君、';
W._1Ch17_8='尔之所往、我皆与偕、绝尔诸敌、将锡尔大名、如世间大人之名、';
W._1Ch17_9='我欲为我民以色列定一区域、而栽植之、使居己所、不复迁移、不复遭恶类之败坏、有如畴昔、';
W._1Ch17_10='及我命士师治我民以色列时、我必服尔诸敌、且我告尔、耶和华必为尔建立家室、';
W._1Ch17_11='迨尔之日已盈、归尔列祖、我必立尔后裔、即尔子以嗣尔、巩固其国、';
W._1Ch17_12='彼将为我建室、我必固其国位、历久弗替、';
W._1Ch17_13='我将为其父、彼将为我子、不使我之慈惠离之、如离乎先尔者、';
W._1Ch17_14='我必永立之于我家我国、巩固其位、历久弗替、';
W._1Ch17_15='拿单循此诸言、依此启示、告大卫、○';
W._1Ch17_16='大卫王入坐于耶和华前、曰、耶和华上帝欤、我何人斯、我家若何、尔乃导我至此乎、';
W._1Ch17_17='上帝欤、此于尔目、犹以为小、尔又言及尔仆之家、至于久远、耶和华上帝欤、尔之待我、等于尊显之人、';
W._1Ch17_18='尔仆受此尊荣、大卫更有何词、盖尔洞悉尔仆、';
W._1Ch17_19='耶和华欤、尔为尔仆之故、循尔心志、行此大事、而显示之、';
W._1Ch17_20='耶和华欤、以我所闻、尔无可比、尔外无他上帝、';
W._1Ch17_21='地上何民、如尔民以色列、上帝亲往埃及赎之、以为己民、且于所赎民前、行大而可畏之事、驱逐列邦、而显尔名、';
W._1Ch17_22='尔立以色列民永为尔民、尔耶和华为其上帝、';
W._1Ch17_23='耶和华欤、尔论尔仆、与其家所言者、求尔坚固之、至于永远、如言而行、';
W._1Ch17_24='愿人永尊尔名为大、曰、万军之耶和华、为以色列之上帝、乃治以色列之上帝、尔仆大卫之家、必坚立于尔前、';
W._1Ch17_25='我上帝欤、既启示尔仆、必为之建立家室、故尔仆敢祈于尔前、';
W._1Ch17_26='耶和华欤、尔乃上帝、以此福许尔仆、';
W._1Ch17_27='今尔乐锡嘏于仆家、俾永存于尔前、耶和华欤、尔既锡福、则永享其福焉、';
W._1Ch18_1='厥后、大卫击非利士人服之、夺取迦特、与其乡里、';
W._1Ch18_2='又击摩押、摩押人遂服役于大卫、而纳贡焉、';
W._1Ch18_3='琐巴王哈大利谢往伯拉河、欲恢复其权时、大卫击之、至于哈马、';
W._1Ch18_4='获其战车千乘、骑兵七千、步卒二万、战车之马、则断其筋、惟存百乘之马、';
W._1Ch18_5='大马色之亚兰人、来助琐巴王哈大利谢、大卫击杀其人二万二千、';
W._1Ch18_6='大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、';
W._1Ch18_7='大卫夺哈大利谢臣仆之金盾、携至耶路撒冷、';
W._1Ch18_8='又自属哈大利谢之提巴与均二邑、取铜甚多、所罗门用以制造铜海及柱、与诸铜器、';
W._1Ch18_9=(null)
W._1Ch18_10='哈大利谢屡与哈马王陀乌战、陀乌闻大卫击败琐巴王哈大利谢全军、遂遣子哈多兰见大卫王问安、为之祝嘏、哈多兰携金银铜诸器、';
W._1Ch18_11='大卫王以此、及得自以东、摩押、亚扪、非利士、亚玛力、诸族之金银、俱区别献于耶和华、';
W._1Ch18_12='洗鲁雅子亚比筛在盐谷、击杀以东人一万八千、';
W._1Ch18_13='大卫置戍于以东、以东人遂服役于大卫、大卫无论何往、耶和华使之获胜、○';
W._1Ch18_14='大卫为以色列全族之王、为其民众施行公义、';
W._1Ch18_15='洗鲁雅子约押为军长、亚希律子约沙法为史官、';
W._1Ch18_16='亚希突子撒督、与亚比亚他子亚比米勒为祭司、沙威沙为缮写、';
W._1Ch18_17='耶何耶大子比拿雅、统辖基利提人、比利提人、大卫诸子、在王左右为相、';
W._1Ch19_1='厥后、亚扪族王拿辖没、其子嗣位、';
W._1Ch19_2='大卫曰、昔哈嫩父拿辖施仁慈于我、今我将施仁慈于其子哈嫩、遂遣使往、唁其丧父、大卫仆至亚扪族地、见哈嫩以唁之、';
W._1Ch19_3='亚扪族之牧伯谓哈嫩曰、大卫遣唁者诣尔、尔意大卫果敬尔父乎、其仆诣尔、讵非窥察此地、而灭之耶、';
W._1Ch19_4='哈嫩遂执大卫仆、薙其须、中断其衣至臀、而遣之归、';
W._1Ch19_5='其人深以为耻、或以所待告大卫、乃遣人迎之曰、可居耶利哥、俟须长而后归、';
W._1Ch19_6='亚扪人知己为大卫所恶、哈嫩与亚扪人、遂以银一千他连得、由米所波大米、亚兰玛迦、琐巴、雇战车、募骑兵、';
W._1Ch19_7='得战车三万二千乘、及玛迦王与其民众咸至、建营于米底巴前、亚扪人亦自其诸邑、会集以战、';
W._1Ch19_8='大卫闻之、则遣约押率勇士全军、';
W._1Ch19_9='亚扪族出、列陈于邑门、偕来之王、别列于野、';
W._1Ch19_10='约押见其前后列陈、则简以色列之精兵、陈列行伍、以御亚兰人、';
W._1Ch19_11='以余军付弟亚比筛、陈列行伍、以御亚扪族、';
W._1Ch19_12='曰、如亚兰人强于我、尔则助我、如亚扪人强于尔、我则助尔、';
W._1Ch19_13='宜强乃志、尔我当为我民、及我上帝邑、为大丈夫、愿耶和华成其所欲、';
W._1Ch19_14='约押与所偕之民、进与亚兰人战、亚兰人遁于其前、';
W._1Ch19_15='亚扪族见亚兰人遁、亦遁于其弟亚比筛前、而入于邑、约押遂返耶路撒冷、○';
W._1Ch19_16='亚兰人见己为以色列所败、则遣使招河外之亚兰人出、哈大利谢之军长朔法率之、';
W._1Ch19_17='或告大卫、遂集以色列众、济约但遇敌、列陈而攻之、亚兰人则与之战、';
W._1Ch19_18='亚兰人遁于以色列众前、大卫戮其战车七千乘之卒、步卒四万、杀其军长朔法、';
W._1Ch19_19='哈大利谢臣仆见其为以色列所败、遂与大卫修好、而服事之、嗣后亚兰人不复助亚扪族、';
W._1Ch20_1='岁初、列王出战时、约押率军毁亚扪族地、往围拉巴、大卫居于耶路撒冷、约押攻拉巴堕之、';
W._1Ch20_2='大卫夺其王首之冕、权其金一他连得、饰以宝石、置于大卫首、又自邑中、携出货财甚多、';
W._1Ch20_3='且出其邑民、使之服役于锯、及铁耙与斧、大卫待亚扪族诸邑、皆若是、大卫率民众归耶路撒冷、○';
W._1Ch20_4='厥后、与非利士人战于基色、户沙人西比该、杀利乏裔细派、敌遂降服、';
W._1Ch20_5='又与非利士人战、睚珥子伊勒哈难、杀迦特人歌利亚弟拉哈米、其枪之柯、大如织器之梁、';
W._1Ch20_6='又战于迦特、有利乏裔一人、躯干修伟、手足各有六指、共二十有四、';
W._1Ch20_7='其人侮以色列族时、大卫兄示米亚子约拿单杀之、';
W._1Ch20_8='此皆利乏裔、生于迦特、死于大卫、及其臣仆之手、';
W._1Ch21_1='撒但起敌以色列人、激大卫核数之、';
W._1Ch21_2='大卫谕约押及民长曰、往核以色列人、自别是巴至但、返而告我、使我知其数、';
W._1Ch21_3='约押曰、愿耶和华增益其民、百倍于今、我主我王欤、斯众非皆尔仆乎、我主何为命此、何陷以色列人于罪乎、';
W._1Ch21_4='然约押为王命所迫、遂往遍行以色列境、返耶路撒冷、';
W._1Ch21_5='以民数进于大卫、以色列人执刃者、百有十万、犹大人执刃者、四十七万、';
W._1Ch21_6='惟利未人与便雅悯人未核、因约押以王命为可恶也、';
W._1Ch21_7='上帝不悦此事、遂击以色列人、';
W._1Ch21_8='大卫祷上帝曰、我行此事、大干罪戾、愚昧之甚、求尔宥仆之过、';
W._1Ch21_9='耶和华谕大卫之先见迦得曰、';
W._1Ch21_10='往告大卫曰、耶和华云、我以三者示尔、可择其一、我行于尔、';
W._1Ch21_11='迦得遂诣大卫曰、耶和华云、尔其择所欲者、';
W._1Ch21_12='或饥馑三年、或为敌所败、被敌以刃追袭三月、或耶和华以疫为刃、遍行斯土、耶和华之使者灭以色列四境三日、尔其思之、俾我覆遣我者、';
W._1Ch21_13='大卫谓迦得曰、我处窘迫之境、耶和华矜恤维大、愿陷于其手、勿陷于人手、';
W._1Ch21_14='于是耶和华降疫疠于以色列、陨者七万、';
W._1Ch21_15='上帝遣使往灭耶路撒冷、将灭之时、耶和华见之、悔降斯祸、遂谕施剿之使曰、足矣、可止尔手、其时耶和华之使者、立于耶布斯人阿珥楠之禾场、';
W._1Ch21_16='大卫举目、见耶和华使者立于空际、拔刃在手、指耶路撒冷、大卫与诸长老、皆衣麻衣、俯伏于地、';
W._1Ch21_17='大卫祷上帝曰、命核民数者非我乎、我犯罪行恶、此群羊何为、愿我上帝耶和华手攻我、及我父家、勿攻尔民、使遘斯灾、';
W._1Ch21_18='耶和华之使者命迦得告大卫、宜上为耶和华筑坛、在耶布斯人阿珥楠之禾场、';
W._1Ch21_19='遂依迦得奉耶和华名、所谕之言而上、';
W._1Ch21_20='适阿珥楠打麦、回顾见天使、所偕四子俱避匿、';
W._1Ch21_21='大卫至阿珥楠处、阿珥楠见之、乃出禾场、伏地而拜、';
W._1Ch21_22='大卫谓之曰、以此禾场予我、我为耶和华筑坛其上、俾疫止于民间、必足其价、以场予我、';
W._1Ch21_23='阿珥楠曰、取之可也、愿我主我王依所视为善者而行、牛为燔祭、打谷之具为柴、麦为素祭、我悉予之、';
W._1Ch21_24='大卫王曰、不然、我必足其价以购之、不取尔物献于耶和华、不费财之燔祭、我不献之、';
W._1Ch21_25='于是大卫权黄金六百舍客勒、予阿珥楠、以购其地、';
W._1Ch21_26='大卫为耶和华筑坛于彼、献燔祭与酬恩祭、吁耶和华、耶和华自天允之、降火于燔祭坛、';
W._1Ch21_27='耶和华命使者韬刃于鞘、○';
W._1Ch21_28='是时大卫见耶和华于耶布斯人阿珥楠之禾场、允其所祈、则献祭于彼、';
W._1Ch21_29='时、耶和华之幕、与燔祭坛、即摩西在旷野所造者、皆在基遍崇邱、';
W._1Ch21_30='大卫不敢往彼咨诹上帝、因惧耶和华使者之刃也、';
W._1Ch21_31=(null)
W._1Ch22_1='大卫曰、此乃耶和华上帝之室、以色列燔祭之坛、○';
W._1Ch22_2='大卫命集旅于以色列地之人、选石工凿石、以建上帝室、';
W._1Ch22_3='大卫备铁甚多、以为门扉之钉及钩、又备铜无算、';
W._1Ch22_4='香柏无数、盖西顿推罗人运之甚多也、';
W._1Ch22_5='大卫曰、我子所罗门尚冲弱、为耶和华建室、必极壮丽、声誉荣光、播于万国、故我必为之备、于是大卫未死之先、储材丰盛、○';
W._1Ch22_6='大卫召子所罗门、嘱其为以色列之上帝耶和华建室、';
W._1Ch22_7='谓之曰、我子欤、我有意为我上帝耶和华之名建室、';
W._1Ch22_8='惟耶和华降谕于我曰、尔流人血甚多、屡经大战、不可为我名建室、因尔多流人血于地、为我目击、';
W._1Ch22_9='尔将生子、彼处平康、厥名所罗门、我必锡以绥安、使免四周诸敌之扰、彼在位时、我必锡绥安于以色列族、';
W._1Ch22_10='彼将为我名建室、彼必为我子、我必为其父、固其国位于以色列、历世弗替、';
W._1Ch22_11='我子欤、愿耶和华偕尔、愿尔亨通、建尔上帝耶和华之室、循其所言、';
W._1Ch22_12='愿耶和华赋尔睿智聪明、使尔受命治以色列、守尔上帝耶和华之律、';
W._1Ch22_13='尔若遵行耶和华藉摩西、命以色列人之典章律例、则必亨通、强乃心、壮乃志、勿畏葸、勿恐惶、';
W._1Ch22_14='我于困难中、为耶和华室、备金十万他连得、银百万他连得、铜铁甚多、莫权其数、亦备木石、尔可增益之、';
W._1Ch22_15='且尔多有匠役、石工木工、及诸巧匠、';
W._1Ch22_16='金银铜铁无数、尔其兴起造作、愿耶和华偕尔、';
W._1Ch22_17='大卫又命以色列诸牧伯、助子所罗门曰、';
W._1Ch22_18='尔上帝耶和华非偕尔、赐尔四周平康乎、盖彼以斯土之民付我手、俾地为耶和华与其民所辖、';
W._1Ch23_1='大卫寿高年迈、立子所罗门为以色列王、';
W._1Ch23_2='集以色列诸牧伯、及祭司利未人、';
W._1Ch23_3='利未人自三十岁以上者、核其丁男、共三万八千人、';
W._1Ch23_4='其中督耶和华室之工者、二万四千、为有司士师者六千、';
W._1Ch23_5='司阍者四千、以大卫所作之乐器、颂赞耶和华者四千、';
W._1Ch23_6='大卫循利未子革顺、哥辖、米拉利、分其裔为班次、';
W._1Ch23_7='革顺裔拉但、示每、';
W._1Ch23_8='拉但子、耶歇为长、又有细坦、约珥、共三人、';
W._1Ch23_9='示每子、示罗密、哈薛、哈兰三人、皆为拉但族长、';
W._1Ch23_10='示每子、雅哈、细拿、耶乌施、比利亚、此四人、皆示每之子、';
W._1Ch23_11='雅哈为长、细撒次之、耶乌施与比利亚、丁男无多、故归一族核数、';
W._1Ch23_12='哥辖子、暗兰、以斯哈、希伯伦、乌薛四人、';
W._1Ch23_13='暗兰子、亚伦、摩西、亚伦及其子孙、永别为圣、以别至圣之物、焚香于耶和华前、而供役事、且奉其名为人祝嘏、历世靡暨、';
W._1Ch23_14='上帝仆摩西之裔、其名录于利未支派中、';
W._1Ch23_15='摩西子、革舜、以利以谢、';
W._1Ch23_16='革舜子、细布业为长、';
W._1Ch23_17='以利以谢子、利哈比雅为长、以利以谢无他子、惟利哈比雅子甚多、';
W._1Ch23_18='以斯哈子、示罗密为长、';
W._1Ch23_19='希伯伦子、耶利雅为长、次亚玛利雅、三雅哈悉、四耶加面、';
W._1Ch23_20='乌薛子、米迦为长、次耶西雅、';
W._1Ch23_21='米拉利子、抹利、母示、抹利子、以利亚撒、基士、';
W._1Ch23_22='以利亚撒卒、无子有女、同宗基士子娶之、';
W._1Ch23_23='母示子、末力、以得、耶利摩三人、';
W._1Ch23_24='此乃利未子孙、循其宗族、凡为族长、按名见核、自二十岁以上、供耶和华室之役事、';
W._1Ch23_25='大卫曰、以色列之上帝耶和华赐民绥安、且永居于耶路撒冷、';
W._1Ch23_26='利未人无庸复舁会幕、及供事之器皿、';
W._1Ch23_27='循大卫临终所命、利未人自二十岁以上者核之、';
W._1Ch23_28='其职乃侍亚伦子孙、供耶和华室之役事、在院宇及房屋、洁诸圣物、服役于上帝室、';
W._1Ch23_29='掌陈设之饼、素祭之细面、无酵之薄饼、盘炙油浸之物、及诸度量、';
W._1Ch23_30='朝夕立而称谢颂赞耶和华、';
W._1Ch23_31='安息日、月朔、节期、循其常例定数、恒献燔祭于耶和华、';
W._1Ch23_32='又守会幕及圣所、并偕其昆弟亚伦子孙、供耶和华室之役事、';
W._1Ch24_1='亚伦子孙班次如左、亚伦子拿答、亚比户、以利亚撒、以他玛、';
W._1Ch24_2='拿答亚比户先其父而死、无子、故以利亚撒以他玛供祭司职、';
W._1Ch24_3='大卫与以利亚撒之裔撒督、及以他玛之裔亚希米勒、循其秩序、分其班次、';
W._1Ch24_4='以利亚撒子孙为长者、较以他玛子孙尤多、分之如左、以利亚撒子孙族长十六、以他玛子孙室家凡八、';
W._1Ch24_5='皆掣签而分之、无有差等、或在圣所为长、或在上帝前为长、兼有以利亚撒以他玛之子孙、';
W._1Ch24_6='利未人、拿坦业子缮写示玛雅、在王与牧伯、及祭司撒督、亚比亚他子亚希米勒、暨祭司利未人之族长前、记录其名、为以利亚撒子孙取一族、为以他玛子孙取一族、';
W._1Ch24_7='掣签而得者、首耶何雅立、次耶大雅、';
W._1Ch24_8='三哈琳、四梭琳、';
W._1Ch24_9='五玛基雅、六米雅民、';
W._1Ch24_10='七哈歌斯、八亚比雅、';
W._1Ch24_11='九耶书亚、十示迦尼、';
W._1Ch24_12='十一以利雅实、十二雅金、';
W._1Ch24_13='十三胡巴、十四耶是比押、';
W._1Ch24_14='十五璧迦、十六音麦、';
W._1Ch24_15='十七希悉、十八哈辟悉、';
W._1Ch24_16='十九毗他希雅、二十以西结、';
W._1Ch24_17='二十一雅斤、二十二迦末、';
W._1Ch24_18='二十三第莱雅、二十四玛西亚、';
W._1Ch24_19='如是定其班次、入耶和华室、循其祖亚伦之定例、遵以色列之上帝耶和华所命、○';
W._1Ch24_20='其余利未之裔、暗兰子书巴业、书巴业子耶希底亚、';
W._1Ch24_21='利哈比雅裔、伊示雅为长、';
W._1Ch24_22='以斯哈裔示罗摩、示罗摩裔雅哈、';
W._1Ch24_23='希伯伦裔、长子耶利雅、次子亚玛利雅、三子雅哈悉、四子耶加面、';
W._1Ch24_24='乌薛裔米迦、米迦裔沙密、';
W._1Ch24_25='米迦弟伊示雅、伊示雅裔撒迦利雅、';
W._1Ch24_26='米拉利裔抹利、母示、雅西雅裔比挪、';
W._1Ch24_27='米拉利裔、雅西雅子比挪、朔含、撒刻、伊比利、';
W._1Ch24_28='抹利子以利亚撒、以利亚撒无子、';
W._1Ch24_29='基士裔耶拉篾、';
W._1Ch24_30='母示子末力、以得、耶利摩、此皆利未人之裔、循其室家、';
W._1Ch24_31='亦如其昆弟亚伦裔、掣签于大卫王、及撒督亚希米勒、与祭司利未人之族长前、室家之长、与其弟无异也、';
