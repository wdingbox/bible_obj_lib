W._2Ki12_1='耶户七年、约阿施即位、在耶路撒冷为王、历四十年、其母名西比亚、别是巴人也、';
W._2Ki12_2='约阿施在祭司耶何耶大训诲之日、行耶和华所悦、';
W._2Ki12_3='惟崇邱未废、民仍献祭焚香于其上、○';
W._2Ki12_4='约阿施谓诸祭司曰、凡输入耶和华室、区别为圣之物、所值通用之金、或各人所估身价之金、或从心所愿、输于耶和华室之金、';
W._2Ki12_5='祭司各自相识之人受之、修葺殿宇破坏之处、';
W._2Ki12_6='至约阿施王二十三年、殿宇之破坏、祭司尚未修葺、';
W._2Ki12_7='故约阿施王召大祭司耶何耶大、与众祭司、谓之曰、殿宇破坏、胡不修葺、今而后、勿复受相识者之金、宜出此金、修葺殿宇之破坏、';
W._2Ki12_8='诸祭司应命、不复受金于民、亦不修葺殿宇、';
W._2Ki12_9='惟祭司耶何耶大取一匮、凿孔于盖、置诸坛侧、在入耶和华室之右、凡输耶和华室之金、守门之祭司咸纳于其中、';
W._2Ki12_10='匮中金多、则王之缮写与祭司长至、将耶和华室所得之金、核而封之、';
W._2Ki12_11='以所权之金、付于督耶和华室之工作者、转予建造之木工及匠役、';
W._2Ki12_12='又予瓦工石工、复购材木、及凿成之石、以修葺耶和华室之破坏、并为一切修室之用、';
W._2Ki12_13='惟所输耶和华室之金、不以制耶和华室中之银杯剪盂角、及诸金银器皿、';
W._2Ki12_14='乃以予督工者、修葺耶和华室、';
W._2Ki12_15='以金付于督理、转予工匠、不与核算其数、因其行事诚实也、';
W._2Ki12_16='惟补过祭与赎罪祭之金、不入耶和华室、俱归祭司、○';
W._2Ki12_17='时、亚兰王哈薛、上攻迦特取之、遂定志上耶路撒冷、';
W._2Ki12_18='犹大王约阿施、以其祖父犹大王约沙法、约兰、亚哈谢、所区别之物、与己所献为圣之物、及耶和华室与王宫府库、所有之金、悉馈亚兰王哈薛、哈薛乃去耶路撒冷、';
W._2Ki12_19='约阿施其余事迹、凡其所行、俱载于犹大列王纪、';
W._2Ki12_20='约阿施之臣叛、弑之于近悉罗之米罗宫、';
W._2Ki12_21='弑王之臣、乃示米押子约撒甲、朔默子约萨拔、王与列祖同葬于大卫城、子亚玛谢嗣位、';
W._2Ki13_1='犹大王亚哈谢子约阿施二十三年、耶户子约哈斯即位、在撒玛利亚为以色列王、历十七年、';
W._2Ki13_2='行耶和华所恶、从尼八子耶罗波安陷以色列人之罪、不离弃之、';
W._2Ki13_3='耶和华遂怒以色列人、常付之于亚兰王哈薛、及其子便哈达之手、';
W._2Ki13_4='约哈斯恳求耶和华、耶和华垂听、因见以色列人受亚兰王之虐也、';
W._2Ki13_5='耶和华赐救者于以色列人、俾脱亚兰人手、居于其幕如故、';
W._2Ki13_6='然不离弃耶罗波安家之罪、即陷以色列人之罪、从之而行、留木偶于撒玛利亚、';
W._2Ki13_7='亚兰王歼灭约哈斯之民、蹂躏之如禾场之土、惟遗骑兵五十、战车十乘、步卒一万、';
W._2Ki13_8='约哈斯其余事迹、凡其所行、与其勇力、俱载于以色列列王纪、';
W._2Ki13_9='约哈斯与列祖偕眠、葬于撒玛利亚、子约阿施嗣位、○';
W._2Ki13_10='犹大王约阿施三十七年、约哈斯子约阿施即位、在撒玛利亚为以色列王、历十六年、';
W._2Ki13_11='行耶和华所恶、不离弃尼八子耶罗波安陷以色列人之罪、从之而行、';
W._2Ki13_12='约阿施其余事迹、凡其所行、及与犹大王亚玛谢战鬬之勇力、俱载于以色列列王纪、';
W._2Ki13_13='约阿施与列祖偕眠、同以色列诸王葬于撒玛利亚、耶罗波安践其位、○';
W._2Ki13_14='初、以利沙遘致死之疾、以色列王约阿施下而诣之、俯于其面而哭、曰、我父欤、我父欤、以色列之车骑也、';
W._2Ki13_15='以利沙曰、取弓与矢、王遂取之、';
W._2Ki13_16='又曰、以手执弓、遂执之、以利沙按手于王手、';
W._2Ki13_17='曰、启东牖、遂启之、以利沙曰、射、遂射、以利沙曰、是耶和华获胜之矢、即胜亚兰之矢、盖尔必在亚弗、击亚兰人、至于尽灭、';
W._2Ki13_18='又曰、取矢、遂取之、曰、击地、乃三击而止、';
W._2Ki13_19='上帝仆怒之曰、尔宜击地五六次、则必击亚兰人、至于尽灭、今击之仅三次而已、○';
W._2Ki13_20='以利沙卒而葬、岁首摩押军旅犯境、';
W._2Ki13_21='适有人葬死者、见军旅至、则投尸于以利沙墓、尸触以利沙之骨、则苏而立、○';
W._2Ki13_22='约哈斯在位时、亚兰王哈薛恒虐以色列人、';
W._2Ki13_23='惟耶和华因与亚伯拉罕以撒雅各所立之约、施恩矜恤之、眷顾之、尚不灭之、不逐之于其前、';
W._2Ki13_24='亚兰王哈薛卒、子便哈达嗣位、';
W._2Ki13_25='昔哈薛与约阿施父约哈斯战、取其数邑、今约阿施三击哈薛子便哈达、恢复以色列邑、';
W._2Ki14_1='以色列王约哈斯子约阿施二年、犹大王约阿施子亚玛谢即位、';
W._2Ki14_2='时、年二十有五、在耶路撒冷为王、凡二十九年、其母名约耶但、耶路撒冷人也、';
W._2Ki14_3='亚玛谢行耶和华所悦、惟不若厥祖大卫、乃效其父约阿施所为、';
W._2Ki14_4='崇邱未废、民仍献祭焚香于其上、';
W._2Ki14_5='国既坚定、则诛弑其父之臣、';
W._2Ki14_6='而弗杀凶人之子、依摩西律书所载、耶和华命云、勿因子而杀父、勿因父而杀子、各因己罪而死、';
W._2Ki14_7='亚玛谢于盐谷、击以东人一万、攻西拉取之、易其名曰约帖、至于今日、○';
W._2Ki14_8='亚玛谢遣使见耶户孙、约哈斯子、以色列王约阿施曰、来、尔我晤面、';
W._2Ki14_9='以色列王约阿施、遣使见犹大王亚玛谢曰、利巴嫩之蒺藜、遣使谓利巴嫩之香柏曰、以尔女妻我子、有利巴嫩之野兽过之、践其蒺藜、';
W._2Ki14_10='尔击以东、心高而夸耀之、安居于家可耳、何为招祸、以致倾覆、犹大与尔偕亡乎、';
W._2Ki14_11='亚玛谢弗听、以色列王约阿施遂上、与犹大王亚玛谢晤面于犹大之伯示麦、';
W._2Ki14_12='犹大人败于以色列人前、遁而归幕、';
W._2Ki14_13='以色列王约阿施擒亚哈谢孙、约阿施子、犹大王亚玛谢于伯示麦、遂至耶路撒冷、毁其城垣、自以法莲门、至城隅之门、凡四百肘、';
W._2Ki14_14='取耶和华室与王宫府库、所有之金银、及器皿、并取人为质、而返撒玛利亚、';
W._2Ki14_15='约阿施其余事迹、凡其所行、与其勇力、及与犹大王亚玛谢战鬬、俱载于以色列列王纪、';
W._2Ki14_16='约阿施与列祖偕眠、同以色列诸王葬于撒玛利亚、子耶罗波安嗣位、○';
W._2Ki14_17='以色列王约哈斯子约阿施卒后、犹大王约阿施子亚玛谢、犹在世十五年、';
W._2Ki14_18='亚玛谢其余事迹、俱载于犹大列王纪、';
W._2Ki14_19='耶路撒冷有人叛之、遂遁于拉吉、叛党遣人至拉吉弑之、';
W._2Ki14_20='乃以马负其尸、至耶路撒冷、同列祖葬于大卫城、';
W._2Ki14_21='犹大民众立亚撒利雅、继父亚玛谢为王、时、年十有六岁、';
W._2Ki14_22='亚玛谢与列祖偕眠后、亚撒利雅恢复以拉他、归于犹大、而重建之、○';
W._2Ki14_23='犹大王约阿施子亚玛谢十五年、以色列王约阿施子耶罗波安即位、在撒玛利亚为王、历四十一年、';
W._2Ki14_24='行耶和华所恶、不离弃尼八子耶罗波安陷以色列人之罪、';
W._2Ki14_25='耶罗波安恢复以色列之境、自哈马道、至亚拉巴海、如以色列之上帝耶和华藉其仆、迦特希弗人亚米太子先知约拿所言、';
W._2Ki14_26='盖耶和华见以色列人艰苦殊甚、被束者、自由者、消亡殆尽、亦无辅助以色列者、';
W._2Ki14_27='耶和华未言必涂以色列之名于天下、乃藉约阿施子耶罗波安救之、';
W._2Ki14_28='耶罗波安其余事迹、凡其所行、与其勇力、并如何战争、如何恢复大马色、及犹大之哈马、归以色列、俱载于以色列列王纪、';
W._2Ki14_29='耶罗波安与列祖以色列诸王偕眠、子撒迦利雅嗣位、';
W._2Ki15_1='以色列王耶罗波安二十七年、犹大王亚玛谢子亚撒利雅即位、';
W._2Ki15_2='时、年十有六岁、在耶路撒冷为王、凡五十二年、其母名耶可利雅、耶路撒冷人也、';
W._2Ki15_3='亚撒利雅行耶和华所悦、效其父亚玛谢所为、';
W._2Ki15_4='惟崇邱未废、民仍献祭焚香于其上、';
W._2Ki15_5='耶和华击王、使之患癞、至于毕生、独居别室、其子约坦理家政、治国民、';
W._2Ki15_6='亚撒利雅其余事迹、凡其所行、俱载于犹大列王纪、';
W._2Ki15_7='亚撒利雅与列祖偕眠、同葬于大卫城、子约坦嗣位、○';
W._2Ki15_8='犹大王亚撒利雅三十八年、耶罗波安子撒迦利雅、在撒玛利亚为以色列王、仅历六月、';
W._2Ki15_9='行耶和华所恶、效其列祖所为、不离弃尼八子耶罗波安陷以色列人之罪、';
W._2Ki15_10='雅比子沙龙叛之、弑之于民前、而篡其位、';
W._2Ki15_11='撒迦利雅其余事迹、俱载于以色列列王纪、';
W._2Ki15_12='昔耶和华谕耶户曰、尔之子孙、必践以色列国位、迄于四代、此言应矣、○';
W._2Ki15_13='犹大王乌西雅三十九年、雅比子沙龙即位、在撒玛利亚为王仅历一月、';
W._2Ki15_14='迦底子米拿现、自得撒上至撒玛利亚弑之、而篡其位、';
W._2Ki15_15='沙龙其余事迹、及其谋逆之事、俱载于以色列列王纪、';
W._2Ki15_16='当时米拿现攻提斐萨、杀戮其居民、刳剔其孕妇、并自得撒击其四境、因不为之启门故也、○';
W._2Ki15_17='犹大王亚撒利雅三十九年、迦底子米拿现即位、在撒玛利亚为以色列王、凡历十年、';
W._2Ki15_18='行耶和华所恶、不离弃尼八子耶罗波安陷以色列人之罪、至于毕生、';
W._2Ki15_19='亚述王普勒来攻斯土、米拿现馈银一千他连得、请辅助之、固其国位、';
W._2Ki15_20='米拿现强索以色列之富豪、使各出银五十舍客勒、以予亚述王、于是亚述王旋返、不驻斯土、';
W._2Ki15_21='米拿现其余事迹、凡其所行、俱载于以色列列王纪、';
W._2Ki15_22='米拿现与列祖偕眠、子比加辖嗣位、○';
W._2Ki15_23='犹大王亚撒利雅五十年、米拿现子比加辖即位、在撒玛利亚为以色列王、凡历二年、';
W._2Ki15_24='行耶和华所恶、不离弃尼八子耶罗波安陷以色列人之罪、';
W._2Ki15_25='其军长利玛利子比加叛之、在撒玛利亚王宫之卫所弑之、及亚珥歌伯与亚利耶、有基列人五十、与之同谋、弑王而篡其位、';
W._2Ki15_26='比加辖其余事迹、凡其所行、俱载于以色列列王纪、○';
W._2Ki15_27='犹大王亚撒利雅五十二年、利玛利子比加即位、在撒玛利亚为以色列王、历二十年、';
W._2Ki15_28='行耶和华所恶、不离弃尼八子耶罗波安陷以色列人之罪、';
W._2Ki15_29='以色列王比加在位时、亚述王提革拉毗列色至、取以云、亚伯伯玛迦、亚挪、基低斯、夏琐、基列、加利利、拿弗他利全地、虏其居民、至亚述、';
W._2Ki15_30='乌西雅子约坦二十年、以拉子何细亚叛利玛利子比加、击而弑之、而篡其位、';
W._2Ki15_31='比加其余事迹、凡其所行、俱载于以色列列王纪、○';
W._2Ki15_32='以色列王利玛利子比加二年、犹大王乌西雅子约坦即位、';
W._2Ki15_33='时、年二十有五、在耶路撒冷为王、历十六年、其母名耶路沙、撒督女也、';
W._2Ki15_34='约坦行耶和华所悦、效其父乌西雅所为、';
W._2Ki15_35='惟崇邱未废、民仍献祭焚香于其上、约坦建耶和华室之上门、';
W._2Ki15_36='约坦其余事迹、凡其所行、俱载于犹大列王纪、';
W._2Ki15_37='是时耶和华始遣亚兰王利汛、及利玛利子比加、往攻犹大、';
W._2Ki15_38='约坦与列祖偕眠、同葬于大卫城、子亚哈斯嗣位、';
W._2Ki16_1='利玛利子比加十七年、犹大王约坦子亚哈斯即位、';
W._2Ki16_2='时、年二十岁、在耶路撒冷为王、历十六年、不若厥祖大卫、行其上帝耶和华所悦、';
W._2Ki16_3='乃循以色列诸王之道、并使其子经火、效异邦可憎之恶行、即耶和华于以色列人前、所逐诸族之事、';
W._2Ki16_4='且于崇邱、山冈之上、绿树之下、献祭焚香、';
W._2Ki16_5='亚兰王利汛与以色列王利玛利子比加、上耶路撒冷欲战、围亚哈斯、而不能胜之、';
W._2Ki16_6='当时亚兰王利汛恢复以拉他、归于亚兰、驱犹大人出、亚兰人至而居之、迄于今日、';
W._2Ki16_7='亚哈斯遣使见亚述王提革拉毗列色曰、我为汝仆汝子、今亚兰王与以色列王起而攻我、请来救我脱于其手、';
W._2Ki16_8='亚哈斯以耶和华室与王宫府库、所有之金银、馈亚述王、';
W._2Ki16_9='亚述王允其所求、往攻大马色而取之、虏其居民至吉珥、并杀利汛、';
W._2Ki16_10='亚哈斯王往大马色、迎亚述王提革拉毗列色、见一坛在彼、遂以其规模制度之式、寄于祭司乌利亚、';
W._2Ki16_11='祭司乌利亚乃建坛、循亚哈斯王自大马色所寄之式、以待亚哈斯王自大马色返、';
W._2Ki16_12='王自大马色返、见坛、则进而献祭于其上、';
W._2Ki16_13='焚其燔祭素祭及灌祭、以酬恩祭牲之血沃于坛、';
W._2Ki16_14='又以耶和华前之铜坛、自耶和华室与其坛之间、移而置于其坛之北、';
W._2Ki16_15='亚哈斯王命祭司乌利亚曰、朝之燔祭、夕之素祭、王之燔祭素祭、与庶民之燔祭素祭灌祭、皆当焚于大坛、燔祭与他祭牲之血、悉沃其上、惟彼铜坛、为我藉以咨诹之用、';
W._2Ki16_16='祭司乌利亚悉遵亚哈斯王所命、';
W._2Ki16_17='亚哈斯王移盘离座、折其座之镶版、又以铜牛上之铜海、移置于铺石处、';
W._2Ki16_18='耶和华室中、为安息日所建之廊、及王自外入室之廊、王因亚述王故、移之以环耶和华室、';
W._2Ki16_19='亚哈斯其余所行之事、俱载于犹大列王纪、';
W._2Ki16_20='亚哈斯与列祖偕眠、同葬于大卫城、子希西家嗣位、';
W._2Ki17_1='犹大王亚哈斯十二年、以拉子何细亚即位、在撒玛利亚为以色列王、凡历九年、';
W._2Ki17_2='行耶和华所恶、第不若以色列前王之甚、';
W._2Ki17_3='亚述王撒缦以色上而攻之、何细亚臣服之、而纳贡焉、';
W._2Ki17_4='何细亚谋叛、遣使诣埃及王梭、不纳岁贡于亚述王、如前所为、亚述王知之、遂禁锢之、而囚于狱、';
W._2Ki17_5='侵其全地、往撒玛利亚、围之三年、';
W._2Ki17_6='何细亚九年、亚述王取撒玛利亚、徙以色列人至亚述、置于哈腊与歌散之哈博河滨、及玛代诸邑、';
W._2Ki17_7='此因以色列人获罪于其上帝耶和华、即导之出埃及、脱于埃及王法老手者、彼乃寅畏他神、';
W._2Ki17_8='循耶和华于以色列人前、所逐异族之例、及以色列诸王所立之例、';
W._2Ki17_9='以色列人私行不正之事、背逆其上帝耶和华、于其诸邑、自戍楼至坚城、建筑崇邱、';
W._2Ki17_10='在山冈之上、绿树之下、立柱像与木偶、';
W._2Ki17_11='焚香于诸崇邱、效耶和华于其前所逐之异族、行诸恶事、激耶和华之怒、';
W._2Ki17_12='崇事偶像、即耶和华所言不可为者、';
W._2Ki17_13='耶和华藉诸先知先见、戒以色列与犹大人曰、当转离尔之恶途、守我诫命典章、循我所命尔列祖、及藉我仆众先知授尔之法、';
W._2Ki17_14='惟彼弗听、强项不驯、如其不信厥上帝耶和华之列祖、';
W._2Ki17_15='违弃上帝之典章、及与其列祖所立之约、并戒之之言、从虚无而变为虚妄、效四周异邦、即耶和华所命勿效之者、';
W._2Ki17_16='违弃其上帝耶和华一切诫命、铸二犊像、制造木偶、崇拜天象、奉事巴力、';
W._2Ki17_17='使其子女经火、用卜筮邪术、自鬻而行耶和华所恶、以激其怒、';
W._2Ki17_18='耶和华震怒以色列人、摈于其前、惟遗犹大支派而已、';
W._2Ki17_19='犹大亦不守其上帝耶和华之诫命、乃从以色列人所立之例、';
W._2Ki17_20='耶和华弃以色列全族、而困苦之、付于虏者之手、摈于其前、';
W._2Ki17_21='夺以色列离大卫家、众乃立尼八子耶罗波安为王、耶罗波安诱以色列人不从耶和华、使干大罪、';
W._2Ki17_22='以色列人从耶罗波安所犯诸罪、不离弃之、';
W._2Ki17_23='致耶和华摈以色列人于其前、如藉其仆众先知所言、于是以色列人被虏离故土、徙于亚述、迄于今日、○';
W._2Ki17_24='亚述王自巴比伦、古他、亚瓦、哈马、西法瓦音、移人置于撒玛利亚之邑、以代以色列人、遂据撒玛利亚、居其诸邑、';
W._2Ki17_25='斯众始居于彼之时、不寅畏耶和华、耶和华使狮入其中、杀其数人、';
W._2Ki17_26='或告亚述王曰、王所移居撒玛利亚之族、不识斯土之神之律、故彼使狮入其中而杀之、';
W._2Ki17_27='亚述王命曰、尔曹自其地所虏之祭司、返其一人、使居其地、以其地之神之律诲众、';
W._2Ki17_28='于是自撒玛利亚被虏之祭司一人、来居伯特利、诲众如何寅畏耶和华、';
W._2Ki17_29='然各族之人、于其所居之邑、各为己造神像、置于撒玛利亚人所造崇邱之庙、';
W._2Ki17_30='巴比伦人造疏割比讷像、古他人造匿甲像、哈马人造亚示玛像、';
W._2Ki17_31='亚瓦人造匿哈与他珥他像、西法瓦音人以火焚其子女、献于西法瓦音之神、亚得米勒与亚拿米勒、';
W._2Ki17_32='斯众乃寅畏耶和华、亦从其中简立祭司、以司崇邱、为之献祭于崇邱之庙、';
W._2Ki17_33='如是、斯众寅畏耶和华、又事己神、循其所自徙诸族之例、';
W._2Ki17_34='至今尚循往例、不诚畏耶和华、不循己之典章律例、不遵耶和华所命雅各后裔之法律诫命、夫雅各、昔耶和华名之曰以色列、';
W._2Ki17_35='耶和华与其后裔立约、诫之曰、勿寅畏他神、勿崇拜、勿奉事、勿祭祀、';
W._2Ki17_36='惟以大能奋臂、导尔出埃及之耶和华、尔当寅畏崇拜、而祭祀之、';
W._2Ki17_37='恒守其为尔所录之典章律例、法度诫命、而遵行之、勿寅畏他神、';
W._2Ki17_38='勿忘我与尔所立之约、勿寅畏他神、';
W._2Ki17_39='惟寅畏尔之上帝耶和华、彼必拯尔脱于诸敌之手、';
W._2Ki17_40='惟彼不听、仍循往例、';
W._2Ki17_41='如是、斯族寅畏耶和华、又奉事其雕像、其子与孙亦若是、厥祖所行、彼亦效之、迄于今日、';
W._2Ki18_1='以色列王以拉子何细亚三年、犹大王亚哈斯子希西家即位、';
W._2Ki18_2='时、年二十有五、在耶路撒冷为王、历二十九年、其母名亚比、撒迦利雅女也、';
W._2Ki18_3='希西家行耶和华所悦、悉效其祖大卫所为、';
W._2Ki18_4='废崇邱、毁其柱、斫木偶、昔摩西所作之铜蛇、至今以色列人对之焚香、希西家碎之、称曰铜块、';
W._2Ki18_5='惟倚恃以色列之上帝耶和华、其前后犹大列王中、无如之者、';
W._2Ki18_6='以其依附耶和华、从之弗离、遵守其所谕摩西之诫命、';
W._2Ki18_7='耶和华与之偕、凡其所往、无不亨通、背亚述王、不臣服之、';
W._2Ki18_8='击非利士人、至于迦萨、与其四境、自戍楼以及坚城、○';
W._2Ki18_9='希西家王四年、即以色列王以拉子何细亚七年、亚述王撒缦以色、上攻撒玛利亚围之、';
W._2Ki18_10='越至三年取之、即希西家六年、以色列王何细亚九年、撒玛利亚陷、';
W._2Ki18_11='亚述王虏以色列人至亚述、置于哈腊与歌散之哈博河滨、及玛代诸邑、';
W._2Ki18_12='因彼不从其上帝耶和华之言、违背其约、凡耶和华仆摩西所命者、不听不守之、○';
W._2Ki18_13='希西家王十四年、亚述王西拿基立、上攻犹大诸坚城取之、';
W._2Ki18_14='犹大王希西家遣使往拉吉、见亚述王曰、我获罪矣、求尔离我、凡尔加诸我者、我必负之、亚述王遂定犹大王希西家纳银三百他连得、金三十他连得、';
W._2Ki18_15='希西家以耶和华室与王宫府库、所有之银馈之、';
W._2Ki18_16='当时犹大王希西家、斫耶和华殿门之金、与己所包柱之金、俱馈亚述王、';
W._2Ki18_17='亚述王遣他珥探、拉伯撒利、拉伯沙基、统率大军、自拉吉至耶路撒冷、攻希西家王、既至耶路撒冷、立于上沼之沟旁、漂工田之大路、';
W._2Ki18_18='呼王、有希勒家子家宰以利亚敬、与缮写舍伯那、亚萨子史官约亚、俱出见之、';
W._2Ki18_19='拉伯沙基谓之曰、其告希西家曰、大王亚述王云、尔所恃者何耶、';
W._2Ki18_20='尔言有谋有勇、足以为战、此皆虚语、尔今恃谁而叛我、';
W._2Ki18_21='尔恃埃及、彼乃折苇之杖、人若赖之、必刺其手、凡恃埃及王法老者若是、';
W._2Ki18_22='如告我曰、我恃我之上帝耶和华、希西家非废其崇邱与坛、命犹大及耶路撒冷人、惟于耶路撒冷坛前崇拜乎、';
W._2Ki18_23='今请以质予我主亚述王、若能备斯骑马者、我则予尔马二千、';
W._2Ki18_24='不然、曷能御我主之仆、军长至微之一、岂恃埃及、得其车骑耶、';
W._2Ki18_25='今我上攻此地而灭之、岂无耶和华之旨乎、耶和华乃命我曰、上攻此地而灭之、';
W._2Ki18_26='希勒家子以利亚敬、与舍伯那、约亚、谓拉伯沙基曰、请以亚兰方言语尔仆、我侪识之、勿以犹大方言、使城上之民闻之、';
W._2Ki18_27='拉伯沙基曰、我主遣我、岂以此言仅告尔主及尔乎、非亦告坐于城上、将同尔食己矢、饮己溺之人乎、';
W._2Ki18_28='拉伯沙基遂立、以犹大方言、大声呼曰、尔曹宜听大王亚述王之言、';
W._2Ki18_29='王云、勿为希西家所欺、彼不能拯尔脱于我手、';
W._2Ki18_30='勿听希西家使尔恃耶和华曰、耶和华必拯我、此城必不付于亚述王手、';
W._2Ki18_31='勿听希西家、盖亚述王云、尔当与我修好、出而降我、则可各食己之葡萄、及无花果、各饮己井之水、';
W._2Ki18_32='迨我来迁尔至一地、如尔故土、有谷、有酒、有食品、及葡萄园、橄榄树、与蜜、使尔生存、不至死亡、希西家劝尔曰、耶和华必拯我侪、勿听其言、';
W._2Ki18_33='列国之神、有一曾拯其国、脱于亚述王手乎、';
W._2Ki18_34='哈马与亚珥拔之神安在、西法瓦音希拿以瓦之神安在、凡此、曾拯撒玛利亚脱于我手乎、';
W._2Ki18_35='列国之神、谁拯其国脱于我手、耶和华能拯耶路撒冷、脱于我手乎、';
W._2Ki18_36='民默然、不答一词、盖王命勿答之、';
W._2Ki18_37='希勒家子家宰以利亚敬、与缮写舍伯那、亚萨子史官约亚、自裂其衣、诣希西家、以拉伯沙基言告之、';
