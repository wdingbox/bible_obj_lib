W._Isa14_1='耶和华必恤雅各、复选以色列、置于故土、羇旅附之、与雅各家相契合、';
W._Isa14_2='列邦引之旋归、以色列家于耶和华之地、将得之为仆婢、昔虏之者、为其所虏、昔制之者、为其所制、○';
W._Isa14_3='耶和华赐尔绥安、脱尔忧患困苦、及人迫尔之重役时、';
W._Isa14_4='尔将对巴比伦王作歌曰、残虐者奚绝乎、强暴者奚息乎、';
W._Isa14_5='耶和华折恶人之梃、断霸者之杖、';
W._Isa14_6='彼曾以怒攻诸民、而击之不已、以恚迫列邦、而莫之能止、';
W._Isa14_7='举世平靖、扬声讴歌、';
W._Isa14_8='松树与利巴嫩之香柏、因尔而喜曰、自尔倾覆、无人上而伐我、';
W._Isa14_9='阴府在下、缘尔震动、迓尔来临、幽魂即世间之显者、因而骚然、列邦诸王、离座而起、';
W._Isa14_10='佥谓尔曰、尔亦荏弱似我乎、尔与吾侪相若乎、';
W._Isa14_11='尔之威势琴音、堕于阴府、尔则下铺以蛆、上被以虫、';
W._Isa14_12='启明之晨星欤、何自天而陨乎、屈抑列邦者欤、何见斫于地乎、';
W._Isa14_13='尔心自谓、我将升天、设位于上帝诸星之上、坐于北极聚会之山、';
W._Isa14_14='腾越云霄、与至上者比拟、';
W._Isa14_15='然尔必下阴府、堕于至深之坑、';
W._Isa14_16='凡见尔者、必注目谛视曰、使大地震撼、列国耸动、';
W._Isa14_17='寰区荒落、城邑倾圮、不令俘虏返故土者、乃斯人耶、';
W._Isa14_18='列国诸王、各有陵寝、既没犹荣、';
W._Isa14_19='惟尔见掷、不入于墓、若被弃之枝、以被刺而死、下于石坑者为衣、若被践之尸、';
W._Isa14_20='尔不与诸王同葬、因尔败尔国、杀尔民、恶人之裔、其名永不称焉、○';
W._Isa14_21='缘先人之愆、备戮厥子孙、免其兴起而据地、建邑于普世、';
W._Isa14_22='万军之耶和华曰、我将起而攻之、灭绝巴比伦之名、与其遗民、及其子孙、耶和华言之矣、';
W._Isa14_23='使其地为猬所据、变为水泽、扫以灭亡之帚、万军之耶和华言之矣、○';
W._Isa14_24='万军之耶和华誓曰、我所思者必成、我所谋者必验、';
W._Isa14_25='破亚述于我国、蹂躏之于我山、除民之轭、脱负于肩、';
W._Isa14_26='是乃所定之旨、行于天下、是乃所伸之手、加于列邦、';
W._Isa14_27='万军之耶和华、既定其旨、谁能废之、既伸厥手、谁能挽之、○';
W._Isa14_28='亚哈斯王崩之年、有斯预示、○';
W._Isa14_29='非利士全地欤、勿以击尔之杖已折而喜、盖蛇必生虺、虺生飞火蛇、';
W._Isa14_30='至贫者得食、穷乏者安卧、惟我以饥歼尔种类、尔之遗民、必见杀戮、';
W._Isa14_31='门其号啕、邑其呼喊、非利士全地欤、尔消亡矣、盖将有烟自北而来、无离其行伍者、';
W._Isa14_32='此国之使、何以答之、曰、耶和华建锡安、其贫民托庇于斯焉、';
W._Isa15_1='论摩押之预示、○一夕之间、摩押之亚珥、倾覆沦亡、一夕之间、摩押之基珥、倾覆沦亡、';
W._Isa15_2='彼众上巴益、往底本、陟崇邱而啼哭、摩押人缘尼波与米底巴而号啕、尽髡其首、悉薙其须、';
W._Isa15_3='在衢中束麻、在屋顶广区号啕、涕零不已、';
W._Isa15_4='希实本与以利亚利哀呼、声闻于雅杂、故摩押之武士叫号、中心战栗、';
W._Isa15_5='我心为摩押而悲哀、其显者逃往琐珥、遁至伊基拉施利施亚、登鲁希阪而哭泣、在何罗念路、因败亡而举哀、';
W._Isa15_6='宁琳之水将竭、草枯菜绝、无有青葱之物、';
W._Isa15_7='故携其所得之财、所藏之宝、以济柳溪、';
W._Isa15_8='哀哭遍于摩押四境、号啕之声、闻于以基莲、及于比珥以琳、';
W._Isa15_9='底们之水盈以血、我必益底们之灾、使狮击摩押之免难者、及其地之遗民、';
W._Isa16_1='尔其以羔羊纳于斯地之主、自西拉达旷野、至于锡安女之山、';
W._Isa16_2='摩押诸女、在亚嫩之津、将若乱飞之鸟、离巢之雏、';
W._Isa16_3='尔其设谋行义、亭午施荫若夜、见逐者当藏匿之、逃遁者勿发觉之、';
W._Isa16_4='摩押被逐之人、容与尔居、尔于残贼者前、为其庇所、盖攘夺之人亡、毁灭之事息、蹂躏者灭于斯土、';
W._Isa16_5='将有一位、以仁慈而坚立、在大卫幕以忠信坐之者、施行讯鞫、求乎公、急于义、○';
W._Isa16_6='摩押骄矜太甚、我尝闻之矣、亦闻其狂妄、骄矜忿怒、彼之夸诩、乃虚伪也、';
W._Isa16_7='故摩押为摩押而号啕、必皆号啕、为吉珥哈列设之葡萄饼而哭泣、忧伤不胜、';
W._Isa16_8='盖希实本之田亩疲弊、西比玛之葡萄萎落、昔其嘉枝、延及雅谢、蔓于旷野、越乎盐海、今为列国之主所毁、';
W._Isa16_9='故我将体雅谢之哭泣、而哀西比玛之葡萄、希实本与以利亚利乎、我将以泪濡尔、盖尔夏获秋收之际、鼓噪之声猝至、';
W._Isa16_10='欢欣喜乐息于沃壤、讴歌欢呼绝于葡萄园、酒醡无人践之、收果之讙、我已止之、';
W._Isa16_11='是以我肠为摩押而鸣、我衷为基珥哈列设而响、有如琴瑟、';
W._Isa16_12='摩押觐见、困惫于崇邱、诣其圣所祈祷、亦不蒙允、○';
W._Isa16_13='昔耶和华有论摩押之言、';
W._Isa16_14='今则曰、三年之内、若佣人之年、摩押之荣、及其众庶、必见凌辱、所遗无几、不足算也、';
W._Isa17_1='论大马色之预示、○大马色被废、不复为邑、必为邱墟、';
W._Isa17_2='亚罗珥诸邑被弃、为群羊牧所、羊卧其中、无人惊之、';
W._Isa17_3='以法莲之保障、大马色之国祚、亚兰之遗民、俱必灭绝、若以色列之荣然、万军之耶和华言之矣、○';
W._Isa17_4='是日也、雅各之荣消减、丰腴之躯瘦瘠、';
W._Isa17_5='势如获者敛穑、以手刈穗、如人拾遗于利乏音谷、';
W._Isa17_6='然尚有遗余、若摇橄榄、树杪遗二三颗、茂树之远枝、遗四五枚、以色列之上帝耶和华言之矣、';
W._Isa17_7='是日也、人将望造之者、其目瞻以色列之圣者、';
W._Isa17_8='不望己手所筑之坛、不瞻己指所造之物、或木偶、或日像、';
W._Isa17_9='是日也、其坚城见弃、若昔于以色列人前、林中山上所遗之处、地尽荒芜、';
W._Isa17_10='盖尔忘施救之上帝、不忆尔有力之磐石、是以树艺嘉种、植以异枝、';
W._Isa17_11='栽培之时、藩之以篱、侵晨使华、惟于忧深痛极之日、其果云亡、○';
W._Isa17_12='噫、众民喧哗、若海涛之漰渤、列邦冲突、若大水之奔腾、';
W._Isa17_13='诸国冲突、若多水之奔腾、惟彼叱之、使之远遁、如山上之秕糠、为风驱逐、又如尘土、随风转旋、';
W._Isa17_14='暮遭恐怖、未及黎明、已归无有、是乃劫我者之所得、虏我者之所获、';
W._Isa18_1='噫、古实河外、鼓翼薨薨之地、';
W._Isa18_2='遣使渡海、以苇为舟、浮水而往、曰、尔曹轻捷之使、宜适某国、其人身伟肤润、立国以来、有威可畏、其民英勇、蹂躏敌国、其地河派分流、';
W._Isa18_3='凡尔居世处地者乎、建纛于山之时、尔其观之、吹角之际、尔其听之、';
W._Isa18_4='耶和华已谕我曰、予在我之居所、安坐静观、如日光之炎熇、秋热之云雾、';
W._Isa18_5='收获之先、花时已过、葡萄将熟、彼必以镰删其枝条、翦其藤蔓、';
W._Isa18_6='遗与山之鸷鸟、地之野兽、鸷鸟以之度夏、野兽以之御冬、';
W._Isa18_7='是时、其人身伟肤润、立国以来、有威可畏、其民英勇、蹂躏敌国、其地河派分流之邦、具礼奉于万军耶和华寄名之所、即锡安山也、';
W._Isa19_1='论埃及之预示、○耶和华乘云、迅临埃及、埃及之偶像、必震动于其前、埃及之人民丧胆、';
W._Isa19_2='我将激埃及人攻埃及人、兄弟攻兄弟、邻里攻邻里、邑攻邑、国攻国、';
W._Isa19_3='埃及人心志衰颓、其谋为我所败、必询于偶像、与持咒者、巫觋及术士、';
W._Isa19_4='我将委埃及人于残忍之主、使强暴之王制之、万军之主耶和华言之矣、○';
W._Isa19_5='海水将绝、河涸而干、';
W._Isa19_6='诸川秽臭、河渠耗竭、芦苇枯槁、';
W._Isa19_7='尼罗河滨草苑、及其田亩、悉遭旱干、一无所有、';
W._Isa19_8='渔人叹息、垂约于河者伤悲、施罟于水者颓败、';
W._Isa19_9='制细枲、织白布者、俱蒙羞耻、';
W._Isa19_10='柱石见碎、佣人心忧、○';
W._Isa19_11='琐安之牧伯愚甚、法老有智之谋士、所谋愚蠢、何谓法老曰、我乃哲人之后、前王之胤耶、';
W._Isa19_12='尔之智者安在、万军之耶和华为埃及所定者、任其知之以告尔、';
W._Isa19_13='琐安之牧伯为愚、挪弗之牧伯见惑、埃及支派之屋隅石、引其民于迷途、';
W._Isa19_14='耶和华以悖戾之意、杂于其中、俾埃及所为乖谬、若醉人哇吐之际、步履蹁跹、';
W._Isa19_15='埃及首尾、棕枝芦苇、无一事之可为、○';
W._Isa19_16='是日也、埃及有如妇女、因万军之耶和华挥手其上、恐惧战栗、';
W._Isa19_17='犹大国必为埃及所畏、因万军耶和华所定之谋、凡闻道及之者、无不惴恐、○';
W._Isa19_18='是日也、埃及将有五邑言迦南方言、且指万军之耶和华而誓、其中一邑、称曰亡城、或译日城○';
W._Isa19_19='是日也、埃及中央必有一坛、以祭耶和华、边陲必有一柱、以志耶和华、';
W._Isa19_20='于埃及地、为万军耶和华之兆与证、盖众因遭强暴、必呼吁耶和华、彼将遣救者勇者以拯之、';
W._Isa19_21='是日也、耶和华必见知于埃及、埃及人识耶和华、以祭以礼而事之、许愿于耶和华而酬之、';
W._Isa19_22='耶和华必击埃及、击之而复医之、众则归附耶和华、彼必听其所祈而医之、○';
W._Isa19_23='是日也、必有大道、自埃及达亚述、亚述将往埃及、埃及将往亚述、埃及亚述共崇拜焉、○';
W._Isa19_24='是日也、以色列埃及亚述、并列为三、造福斯世、';
W._Isa19_25='盖万军之耶和华祝之曰、我民埃及、我手所造之亚述、为我业之以色列、咸蒙福祉、';
W._Isa20_1='亚述王撒珥根、遣他珥探往亚实突、攻而破之、';
W._Isa20_2='是时耶和华谕亚摩斯子以赛亚曰、往哉、释尔腰之麻、解尔足之履、彼乃遵命、裸体跣足而行、';
W._Isa20_3='耶和华曰、我仆以赛亚三年裸体跣足而行、为预兆异迹于埃及古实、';
W._Isa20_4='如是、亚述王必将埃及之俘囚、古实之俘虏、引之而去、无论老幼、裸体跣足、显露其臀、以辱埃及、';
W._Isa20_5='彼尝以古实为望、以埃及为荣、必皆惊惧惭怍、';
W._Isa20_6='是日也、濒海之民必曰、我所瞻望、奔赴求助、冀得脱于亚述王者、今乃若此、我侪焉能逃免哉、';
W._Isa21_1='论海滨原野之预示、○其来也、自旷野可畏之地、势如南方之狂风、猛然扫过、';
W._Isa21_2='惨澹之象、见示于我、欺者行其欺、残者行其残、以拦欤、尔其往哉、玛代欤、尔其围之、凡彼嗟叹、我尽息之、';
W._Isa21_3='我腰痛甚、劬劳若临产之妇、痛苦而耳无闻、惊惧而目无见、';
W._Isa21_4='我心震惊、威烈使我恐怖、黄昏之望、变为战栗、';
W._Isa21_5='设筵席、置守望、式饮式食、牧伯乎、起而膏盾、';
W._Isa21_6='主谕我曰、往置守望、有所见、则以告、';
W._Isa21_7='若见军旅乘马耦行、并有驴驼成群、则谛听之、';
W._Isa21_8='其人呼声若狮、曰、主欤、我旦昼常立于戍楼、永夜见置于巡地、';
W._Isa21_9='适有军旅、乘马耦行而来、语曰、巴比伦倾圮矣、倾圮矣、其神之雕像、悉毁于地矣、';
W._Isa21_10='我被碾之禾、场上之谷乎、我所闻于万军之耶和华、以色列之上帝者、已告尔矣、○';
W._Isa21_11='论度玛之预示、○有自西珥呼我曰、守望者欤、夜如何其、守望者欤、夜如何其、';
W._Isa21_12='守望者曰、旦将至、夜亦至、欲问则问、其复来乎、○';
W._Isa21_13='论亚拉伯之预示、○底但结队之商旅、尔将宿于亚拉伯之丛林、';
W._Isa21_14='提玛居民携水迎渴者、以饼迓逃亡、';
W._Isa21_15='盖彼逃于锋刃、拔出之刀、张挽之弓、兵戎之灾、';
W._Isa21_16='主谕我曰、期年之内、如佣人之年、基达之荣尽绝、';
W._Isa21_17='其执弓之勇土、所遗无几、以色列之上帝耶和华言之矣、';
W._Isa22_1='论异象谷之预示、○尔登屋巅、果何为乎、';
W._Isa22_2='充以呼号扰攘之邑、欢乐之城、尔之见杀者、非戮于锋刃、非亡于战陈、';
W._Isa22_3='尔之民长俱逃、弃弓而遭缚、尔中远遁而见获者、悉为俘囚、';
W._Isa22_4='故我曰、尔勿我顾、我将痛哭、勿为我民女遭灭、强慰藉我、';
W._Isa22_5='是乃万军之主耶和华、使异象谷起纷扰、遭蹂躏、迷乱之日、城垣倾圮、呼声彻于山岳、';
W._Isa22_6='以拦属櫜鞬、戎车骑士随之、吉珥露盾、';
W._Isa22_7='车盈尔之美谷、骑士列于邑门、';
W._Isa22_8='犹大之蒙已发、是日尔惟林库之械是望、';
W._Isa22_9='尔见大卫城垣多有缺处、遂使下沼之水、汇于一区、';
W._Isa22_10='核数耶路撒冷之第宅、毁其屋宇、葺其城垣、';
W._Isa22_11='凿池于城郭之间、以蓄旧沼之水、然尔未仰望行此事者、未瞻视自昔定此事者、';
W._Isa22_12='是日也、万军之主耶和华、诏人哭泣哀号、薙发束麻、';
W._Isa22_13='乃见欣喜欢忭、宰牛杀羊、食肉饮酒、曰、毋宁式饮式食、盖明日死矣、';
W._Isa22_14='万军之耶和华附耳示我曰、此罪诚不得赎、迨至于死、万军之主耶和华言之矣、○';
W._Isa22_15='万军之主耶和华曰、尔往见掌库家宰舍伯那曰、';
W._Isa22_16='尔在此何为、又有何人、致尔凿墓于高处、为己凿墓于磐中、镌琢居所、';
W._Isa22_17='耶和华必奋力掷尔于外、加以束缚、';
W._Isa22_18='转尔若丸、投诸广漠之域、尔贻主室之羞、必死于彼、尔之荣车、亦同在焉、';
W._Isa22_19='我将褫尔职、黜尔位、';
W._Isa22_20='是日也、我将召我仆希勒家子以利亚敬、';
W._Isa22_21='衣以尔衣、束以尔带、以尔政付其手、使为耶路撒冷居民、与犹大家之父、';
W._Isa22_22='以大卫家之钥、置于其肩、彼启则无人闭之、彼闭则无人启之、';
W._Isa22_23='安之如钉、钉于坚处、其位必为父家之荣、';
W._Isa22_24='父家之荣、子息胤嗣、与凡器之小者、自杯至樽、悉悬其上、';
W._Isa22_25='万军之耶和华曰、是日也、钉于坚处之钉不牢、被击而坠、悬于其上者见绝、耶和华言之矣、';
W._Isa23_1='论推罗之预示、○他施群舟、尔其号啕、推罗荒芜、罔有第宅、无处可入、自基提地显之矣、';
W._Isa23_2='海滨居民、西顿航海商贾富之者、尔其寂默、';
W._Isa23_3='西曷之谷、尼罗之穑、自海而运、为其所入、彼乃列邦辐辏之区、';
W._Isa23_4='西顿欤、尔其愧怍、盖海之保障曰、我未劬劳、我未生产、未养壮男、未育幼女、';
W._Isa23_5='埃及闻此风声、必因之而痛悼、';
W._Isa23_6='尔其迁往他施、海滨居民、亦当号啕、';
W._Isa23_7='此乃尔喜乐之邑、建于上古、民之足迹、及于远方者乎、';
W._Isa23_8='推罗尝赠人以冕、其贾为牧伯、其商为世之显贵、今遇斯事、谁定之者、';
W._Isa23_9='万军之耶和华定之、以污诸尊荣、而辱斯世之显者、';
W._Isa23_10='他施女欤、尔其遨游四方、如尼罗四溢、无所约束、';
W._Isa23_11='耶和华举手于海、震动列国、定命毁迦南之保障、';
W._Isa23_12='曰、西顿被虐之处女欤、尔不复欢欣、起往基提、在彼亦不获安、';
W._Isa23_13='试观迦勒底地、无有居民、亚述人使为野兽之所、建筑戍楼、毁其宫室、使为邱墟、';
W._Isa23_14='他施舟欤、尔其号啕、尔之保障倾圮矣、';
W._Isa23_15='是时推罗为人遗忘者七十年、若一王之期、越七十年、推罗则如妓歌、';
W._Isa23_16='为人遗忘之妓欤、取琴游城、巧弹叠唱、令人追忆、';
W._Isa23_17='既越七十年、耶和华必眷顾推罗、使复其利、纵欲于天下诸国、';
W._Isa23_18='其货与利、将为圣于耶和华、不藏不积、为居于耶和华前者所用、俾得饱食、而衣盛服、';
W._Isa24_1='耶和华使大地空虚荒芜、倾而覆之、散其居民、';
W._Isa24_2='庶人与祭司、仆与主、婢女与主母、购者与售者、贷人者与贷于人者、取利者与纳利者、无不若是、';
W._Isa24_3='地将空旷、遍处荒凉、此言耶和华已言之矣、';
W._Isa24_4='地悲哀而衰残、世颓败而落寞、民中位高者亦颓败、';
W._Isa24_5='地为居民污蔑、以其犯法律、违典章、背厥永约、';
W._Isa24_6='故地亡于咒诅、处其上者干咎、居民被毁、所余无几、';
W._Isa24_7='新酿悲哀、葡萄衰残、心欢愉者、无不慨叹、';
W._Isa24_8='播鼗之音息、欢忭之声寂、鼓琴之乐歇、';
W._Isa24_9='不复饮酒而歌、饮者以醇醪为苦、';
W._Isa24_10='荒凉之邑倾毁、第宅尽闭、无人得入、';
W._Isa24_11='人因乏酒、号呼于衢、喜乐俱晦、境内之欢娱已杳、';
W._Isa24_12='城中荒凉、邑门破坏、';
W._Isa24_13='地上诸民、将若橄榄之被撼、如摘葡萄之所遗、';
W._Isa24_14='彼必扬声而呼、缘耶和华之威、自海大声而呼、';
W._Isa24_15='是以尔在东隅、当尊荣耶和华、在海中诸岛尊荣以色列上帝耶和华之名、○';
W._Isa24_16='自地之极、我侪闻歌曰、尊荣归于义者、惟我曰、吾衰矣、吾衰矣、祸哉我也、欺者行其欺、欺者肆其欺、';
W._Isa24_17='地上居民欤、惊骇坎阱机槛、悉临于尔、';
W._Isa24_18='逃于惊骇之声者、必陷于坎阱、出于坎阱者、必罹于机槛、盖天启其牖、地震其基、';
W._Isa24_19='地尽破坏、地悉崩裂、地大震撼、';
W._Isa24_20='若醉人之蹁跹、如悬榻之动摇、负咎甚重、必遭倾覆、而不复起、○';
W._Isa24_21='是日也、耶和华罚居高之诸军于天、惩在世之列王于地、';
W._Isa24_22='咸被拘集、如囚聚于囹圄、禁于监狱、历日既久、则必受罚、';
W._Isa24_23='维时、月愧怍、日羞惭、因万军之耶和华王于锡安山、在耶路撒冷、于长者前显其荣焉、';
