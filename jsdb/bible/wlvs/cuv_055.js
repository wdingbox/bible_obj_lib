W._2Ch12_1='罗波安国固己强、乃弃耶和华之法律、以色列众效之、';
W._2Ch12_2='罗波安王五年、埃及王示撒来攻耶路撒冷、因其获罪于耶和华也、';
W._2Ch12_3='示撒率车千二百乘、骑兵六万、自埃及所从之众、路比人、苏基人、古实人、不可胜数、';
W._2Ch12_4='取犹大之坚城、遂至耶路撒冷、';
W._2Ch12_5='犹大牧伯、缘示撒故、集于耶路撒冷、先知示玛雅、来见罗波安与牧伯曰、耶和华云、尔曹弃我、故我遗尔于示撒手、';
W._2Ch12_6='王与牧伯自卑曰、耶和华乃义、';
W._2Ch12_7='耶和华见其自卑、则谕示玛雅曰、彼既自卑、我不灭之、必稍施拯救、不藉示撒手、泄我怒于耶路撒冷、';
W._2Ch12_8='惟彼众必为示撒仆、使知服我之役、与服列邦之役孰愈、';
W._2Ch12_9='于是埃及王示撒来攻耶路撒冷、夺耶和华室及王宫之宝物、悉携之去、亦夺所罗门所制之金干、';
W._2Ch12_10='罗波安王作铜干代之、付于守宫门之侍卫长、';
W._2Ch12_11='王入耶和华室时、侍卫至而执干、后则反诸侍卫之室、';
W._2Ch12_12='因王自卑、耶和华之怒遂息、不加殄灭、且在犹大中、尚有善事存焉、';
W._2Ch12_13='罗波安王自强、为王于耶路撒冷、其即位时、年四十有一、在耶路撒冷、即耶和华于以色列诸支派中、所简寄名之邑、为王历十七年、其母名拿玛、亚扪人也、';
W._2Ch12_14='罗波安行恶、因不致志寻求耶和华、';
W._2Ch12_15='罗波安事迹之始末、载于先知示玛雅、与先见易多之史记、罗波安与耶罗波安、常相战鬬、';
W._2Ch12_16='罗波安与其列祖偕眠、葬于大卫城、子亚比雅嗣位、';
W._2Ch13_1='耶罗波安王十八年、亚比雅即位、为犹大王、';
W._2Ch13_2='在耶路撒冷为王三年、其母名米该亚、基比亚人乌列女也、亚比雅与耶罗波安战、';
W._2Ch13_3='亚比雅率所简英勇之战士四十万、耶罗波安率所简壮健之勇士八十万、列陈逆之、';
W._2Ch13_4='亚比雅立于以法莲山地之洗玛脸冈、曰、耶罗波安及以色列众、其听我言、';
W._2Ch13_5='以色列之上帝耶和华曾立盐约、以以色列国永赐大卫、及其子孙、尔岂不知乎、';
W._2Ch13_6='乃大卫子所罗门之仆、尼八子耶罗波安、起而叛其主、';
W._2Ch13_7='无赖之匪徒纠集从之、恃强以攻所罗门子罗波安、时罗波安冲弱、不能御之、';
W._2Ch13_8='今尔有意敌大卫子孙所治耶和华之国、尔之人数甚多、且有耶罗波安为尔所制金犊、以为神者偕尔、';
W._2Ch13_9='尔曹非逐耶和华之祭司、亚伦后裔、及利未人、为己立祭司、循异邦之例乎、凡人携牡犊一、牡羊七而来、自为区别、则可为祭司、以奉虚无之神、';
W._2Ch13_10='至于我侪、耶和华为我上帝、我未弃之、亦有奉事耶和华之祭司、亚伦子孙、及利未人、供其役事、';
W._2Ch13_11='每朝夕献燔祭芳品、奉于耶和华、列陈设饼于精金之几、有金灯台与盏、每夕燃之、盖我侪守我上帝耶和华之命、惟尔曹弃之、';
W._2Ch13_12='上帝偕我、为我首领、其祭司吹角、向尔发声示警、以色列人欤、勿与尔列祖之上帝耶和华战、盖尔必不利达也、';
W._2Ch13_13='耶罗波安设伏于犹大人后、于是以色列人在前、伏兵在后、';
W._2Ch13_14='犹大人回顾、见其前后列陈、则吁耶和华、祭司吹角、';
W._2Ch13_15='犹大人号呼、是时上帝击耶罗波安及以色列众、于亚比雅暨犹大人前、';
W._2Ch13_16='以色列人遁、上帝付之犹大人手、';
W._2Ch13_17='亚比雅与其民大行杀戮、以色列之选兵、陨没者五十万、';
W._2Ch13_18='是时以色列人降服、犹大人获胜、因赖其列祖之上帝耶和华也、';
W._2Ch13_19='亚比雅追袭耶罗波安、夺取数邑、即伯特利与其乡里、耶沙拿与其乡里、以法拉音与其乡里、';
W._2Ch13_20='亚比雅存日、耶罗波安不复振兴、耶和华击之而死、';
W._2Ch13_21='惟亚比雅日强、娶后妃十四、生子二十二、女十六、';
W._2Ch13_22='亚比雅其余事迹、及其言行、皆载于先知易多传、';
W._2Ch14_1='亚比雅与其列祖偕眠、葬于大卫城、子亚撒嗣位、其在位时、国享平康、凡历十年、';
W._2Ch14_2='亚撒行其上帝耶和华所视为善为正者、';
W._2Ch14_3='除异邦之祭坛与崇邱、毁柱像、斫木偶、';
W._2Ch14_4='命犹大人寻求其列祖之上帝耶和华、行其法律诫命、';
W._2Ch14_5='除犹大诸邑之崇邱与日像、其时国享平康、';
W._2Ch14_6='于犹大建坚城、其地平靖、数年息战、盖耶和华锡以绥安、';
W._2Ch14_7='亚撒谓犹大人曰、我侪当建斯邑、周筑城垣、建楼、置门与楗、地尚属我、因我寻求我上帝耶和华、既寻求之、则赐我四境平康、于是建筑顺利、';
W._2Ch14_8='亚撒之军、出自犹大执干戈者三十万、出自便雅悯执盾挽弓者二十八万、皆勇士也、';
W._2Ch14_9='古实人谢拉率军百万、车三百乘、出而攻之、至玛利沙、';
W._2Ch14_10='亚撒出迓、列陈于洗法谷、在玛利沙、';
W._2Ch14_11='亚撒吁其上帝耶和华曰、耶和华欤、在强者弱者之间、尔外无助者、我上帝耶和华、尚其助我、我惟尔是恃、奉尔之名来御斯众、耶和华欤、尔为我之上帝、勿容人胜尔、';
W._2Ch14_12='耶和华乃击古实人、于亚撒及犹大人前、古实人遁、';
W._2Ch14_13='亚撒与所偕之民众、追之至基拉耳、古实人陨没者甚众、不复成军、因败于耶和华及其军前、犹大人获其货财甚多、';
W._2Ch14_14='又击基拉耳四周之邑、以耶和华使之恐惧故也、诸邑多有货财、犹大人劫掠之、';
W._2Ch14_15='又击群畜之牢、取羊驼无数、归耶路撒冷、';
W._2Ch15_1='上帝之神感俄德子亚撒利雅、';
W._2Ch15_2='乃出迎亚撒、谓之曰、亚撒及犹大便雅悯众欤、其听我言、尔若从耶和华、耶和华则偕尔、尔若求之、则必遇之、尔若弃彼、彼必弃尔、';
W._2Ch15_3='以色列人无真神、无训诲之祭司、亦无法律、为日已久、';
W._2Ch15_4='惟遭难时、则归向以色列之上帝耶和华、寻求而遇之、';
W._2Ch15_5='尔时、人之出入、不得平康、列国居民、大受骚扰、';
W._2Ch15_6='国攻国、邑攻邑、互相糜烂、盖上帝以诸难扰之也、';
W._2Ch15_7='其强乃心、勿弱厥手、缘尔所为、必获其赏、';
W._2Ch15_8='亚撒闻俄德子先知亚撒利雅之预言、则强厥志、于犹大便雅悯全地、及以法莲山地所得之邑、除诸可憎之物、重修廊前耶和华之坛、';
W._2Ch15_9='集犹大便雅悯众、以及旅于其中之以法莲人、玛拿西人、西缅人、盖以色列人见上帝耶和华偕亚撒、归之者甚众、';
W._2Ch15_10='亚撒十五年三月、众集于耶路撒冷、';
W._2Ch15_11='是日于所获之物中、以牛七百、羊七千、献于耶和华、';
W._2Ch15_12='立约、一心一意寻求其列祖之上帝耶和华、';
W._2Ch15_13='凡不寻求以色列之上帝耶和华者、无论尊卑男女、必致之死、';
W._2Ch15_14='乃大声而呼、吹角与笳、向耶和华而誓、';
W._2Ch15_15='犹大人咸喜此誓、因其尽心而誓、尽意寻求耶和华而遇之、耶和华亦锡之四境绥安、';
W._2Ch15_16='亚撒王贬其祖母玛迦太后之位、因其为亚舍拉作可憎之像、亚撒乃斫其像、捣之为粉、焚于汲沦溪滨、';
W._2Ch15_17='惟以色列中之崇邱、尚未去之、然亚撒之心、毕生专一、';
W._2Ch15_18='以父及己所献之金银与器皿、进奉于上帝室、';
W._2Ch15_19='嗣后至亚撒三十五年、不复有战事、';
W._2Ch16_1='亚撒三十六年、以色列王巴沙上攻犹大、建拉玛、使人不得出入于犹大王亚撒所、';
W._2Ch16_2='亚撒取耶和华室及王宫府库之金银、馈于居大马色之亚兰王便哈达曰、';
W._2Ch16_3='尔我有约、如昔尔父与我父然、今我馈尔金银、请废尔与以色列王巴沙之约、使之去我、';
W._2Ch16_4='便哈达从亚撒王之言、遣其军长、攻以色列之邑、乃击以云、但、亚伯玛音、及拿弗他利府库之邑、';
W._2Ch16_5='巴沙闻之、遂不建拉玛、止其工作、';
W._2Ch16_6='亚撒王率犹大众、取巴沙建拉玛之木石、以建迦巴与米斯巴、';
W._2Ch16_7='是时先见哈拿尼诣犹大王亚撒、谓之曰、因尔恃亚兰王、不恃尔之上帝耶和华、故亚兰王之军脱于尔手、';
W._2Ch16_8='古实人、路比人、其军非甚大乎、车骑非至多乎、因尔恃耶和华、彼则付于尔手、';
W._2Ch16_9='盖耶和华之目遍及天下、凡专心向之者、必显其力以助之、尔所行者愚也、今而后尔必有战事、';
W._2Ch16_10='亚撒因此怒先见、囚之于狱、斯时又虐民中数人、';
W._2Ch16_11='亚撒事迹之始末、载于犹大以色列列王纪、';
W._2Ch16_12='亚撒为王三十九年、足疾甚剧、遘疾时、不求耶和华、而求医士、';
W._2Ch16_13='在位四十一年而卒、与列祖偕眠、';
W._2Ch16_14='葬于大卫城、在己所凿之墓、置于床、充以诸香品、即依调香法所制者、又为之焚物甚多、';
W._2Ch17_1='亚撒子约沙法嗣位、自强、以御以色列族、';
W._2Ch17_2='驻兵于犹大之坚城、置戍于犹大地、及其父亚撒所得以法莲之邑、';
W._2Ch17_3='耶和华偕之、缘循厥祖大卫始初之道、不求巴力、';
W._2Ch17_4='惟求其父之上帝、遵其诫命、不效以色列人所行、';
W._2Ch17_5='缘此、耶和华巩固其国、犹大人咸进贡、富有货财、大得尊荣、';
W._2Ch17_6='奋志行耶和华之道、且除犹大之崇邱与木偶、';
W._2Ch17_7='在位三年、遣其牧伯便亥伊勒、俄巴底、撒迦利雅、拿坦业、米该亚、往犹大诸邑训民、';
W._2Ch17_8='并遣利未人示玛雅、尼探雅、西巴第雅、亚撒黑、示米拉末、约拿单、亚多尼雅、多比雅、驼巴多尼雅、又有祭司以利沙玛、约兰偕之、';
W._2Ch17_9='众乃携耶和华律书、巡行犹大诸邑训民、';
W._2Ch17_10='耶和华使犹大四周之国畏惧、不与约沙法战、';
W._2Ch17_11='非利士人有献物贡银于约沙法、亚拉伯人献牡绵羊七千七百、牡山羊七千七百、';
W._2Ch17_12='约沙法日渐强大、在犹大建保障、及府库之邑、';
W._2Ch17_13='在犹大各城多有工作、在耶路撒冷有英武之士、';
W._2Ch17_14='循其宗族、其数如左、犹大之千夫长、押拿为首、率勇士三十万、';
W._2Ch17_15='其次、军长约哈难、率二十八万、';
W._2Ch17_16='其次、细基利子亚玛斯雅、乐献己于耶和华、率勇士二十万、';
W._2Ch17_17='便雅悯有勇士以利雅大、率执弓持干者二十万、';
W._2Ch17_18='其次、约萨拔、率备战者十八万、';
W._2Ch17_19='斯众皆役事于王、此外、王又置人于犹大之坚城、';
W._2Ch18_1='约沙法富有货财、大得尊荣、与亚哈联姻、';
W._2Ch18_2='越数年、往撒玛利亚见亚哈、亚哈为彼与从者、宰牛羊甚多、耸其同往基列拉末、';
W._2Ch18_3='以色列王亚哈谓犹大王约沙法曰、尔愿与我偕往基列拉末乎、曰、尔我无异、我民如尔民、必偕尔以战、';
W._2Ch18_4='约沙法谓以色列王曰、请先咨诹耶和华、';
W._2Ch18_5='以色列王乃集先知四百人、谓之曰、我往基列拉末以战、可否、曰、往哉、上帝必付之于王手、';
W._2Ch18_6='约沙法曰、在此、非尚有耶和华之先知、可询之乎、';
W._2Ch18_7='以色列王曰、尚有一人、音拉子米该雅、可藉之詻诹耶和华、然我憾之、因其论我之预言、有凶而无吉、约沙法曰、王勿言是、';
W._2Ch18_8='以色列王召一宦者、曰、速令音拉子米该雅至、';
W._2Ch18_9='以色列王与犹大王约沙法、各衣朝服、坐于位、在撒玛利亚邑门之场、众先知预言于其前、';
W._2Ch18_10='基拿拿子西底家曾制铁角、曰、耶和华云、尔必以此角触亚兰人、至于尽灭、';
W._2Ch18_11='众先知亦如是预言曰、可往基列拉末、而得利达、耶和华将付之于王手、';
W._2Ch18_12='往召米该雅之使谓之曰、诸先知众口一辞、以吉语告王、请尔与彼同辞、告以吉语、';
W._2Ch18_13='米该雅曰、我指维生之耶和华而誓、我上帝所谕者、我必言之、';
W._2Ch18_14='既至王前、王曰、米该雅、我侪往基列拉末以战、可否、曰、可往、而得利达、敌必被付于尔手、';
W._2Ch18_15='王曰、我须几次嘱尔、奉耶和华名与我言、惟以诚实乎、';
W._2Ch18_16='曰、我观以色列众散布于山、犹羊无牧、耶和华云、斯众无主、可各安归其家、';
W._2Ch18_17='以色列王谓约沙法曰、我岂不云、彼论我之预言、有凶无吉乎、';
W._2Ch18_18='米该雅曰、其听耶和华之言、我见耶和华坐于其位、天上万军咸侍左右、';
W._2Ch18_19='耶和华曰、谁愿诱以色列王亚哈、往基列拉末而陨没乎、其一曰如此、其一曰如彼、';
W._2Ch18_20='后有神出、立于耶和华前曰、我愿诱之、曰、何以诱之、';
W._2Ch18_21='曰、我将出为诳言之神、在其众先知之口、曰、尔往为之、必成其事、';
W._2Ch18_22='今耶和华以诳言之神、置尔众先知之口、耶和华有言、将加祸于尔、';
W._2Ch18_23='基拿拿子西底家、前批米该雅之颊、曰、耶和华之神自我往与尔言、由于何途、';
W._2Ch18_24='曰、尔匿密室之日、则必见之、';
W._2Ch18_25='以色列王曰、执米该雅、归付邑宰亚们、及王子约阿施、';
W._2Ch18_26='告之曰、王命拘此夫于狱、食以艰苦之饼、饮以艰苦之水、待我安归、';
W._2Ch18_27='米该雅曰、如尔安归、则是耶和华未藉我而言、又曰、诸民、尔其听之、○';
W._2Ch18_28='以色列王与犹大王约沙法、往基列拉末、';
W._2Ch18_29='以色列王谓约沙法曰、我将改装入陈、惟尔当衣王服、以色列王遂改装、二人入陈、';
W._2Ch18_30='亚兰王曾命车长曰、尊卑俱勿与战、惟与以色列王而已、';
W._2Ch18_31='车长见约沙法、则曰、此乃以色列王也、遂转战之、约沙法号呼、耶和华上帝助之、使敌去之、';
W._2Ch18_32='车长见非以色列王、则返而不追、';
W._2Ch18_33='有人偶尔挽弓、射中以色列王甲缝、王谓御者曰、我重伤矣、旋车载我出军、';
W._2Ch18_34='是日战势剧烈、以色列王强立于军、以御亚兰人、至于日夕、日入时乃卒、';
W._2Ch19_1='犹大王约沙法安归耶路撒冷、而返其宫、';
W._2Ch19_2='先见哈拿尼子耶户出迓曰、尔助恶人、爱憾耶和华者、宜乎、因此、耶和华之怒及尔、';
W._2Ch19_3='然尔尚有善事在焉、即除境内之木偶、致志寻求上帝也、○';
W._2Ch19_4='约沙法居耶路撒冷、后巡民间、自别是巴至以法莲山地、令民复归其列祖之上帝耶和华、';
W._2Ch19_5='且立士师于境内、在犹大之坚城、诸邑皆然、';
W._2Ch19_6='谓士师曰、慎尔所行、盖尔听讼非为人、乃为耶和华、尔行鞫时、耶和华与尔偕焉、';
W._2Ch19_7='当寅畏耶和华、慎尔所为、因我上帝耶和华无不义、不偏视、不受贿也、';
W._2Ch19_8='约沙法亦立利未人与祭司、及以色列族长于耶路撒冷、为耶和华行鞫听讼、居于耶路撒冷、';
W._2Ch19_9='王命之曰、尔当寅畏耶和华、专心诚实行此、';
W._2Ch19_10='尔之昆弟居于各邑、如有讼事就尔、或为流血、或犯法度诫命、典章律例、当训戒之、免其获罪于耶和华、致耶和华之怒及尔、与尔昆弟、尔依此而行、则无罪矣、';
W._2Ch19_11='凡属耶和华之事、大祭司亚玛利雅总理之、凡属王事、犹大族长、以实玛利子西巴第雅总理之、利未人为尔之有司、当强乃志而行、愿耶和华与善者偕焉、';
