W._Gen9_1='上帝锡嘏挪亚、及其子曰、生育众多、遍满于地、';
W._Gen9_2='地上走兽、空中飞鸟、于尔是畏是惧、以及各类昆虫、海中诸鱼、悉付尔手、';
W._Gen9_3='凡有生之动物、皆为尔食、悉以赐尔、如菜蔬然、';
W._Gen9_4='惟肉有血、即其生命、毋食、';
W._Gen9_5='有流尔血、害尔命者、或兽或人、我必讨之、凡害人命者、我必讨之、';
W._Gen9_6='凡流人血者、人必流其血、盖上帝造人、乃肖己象也、';
W._Gen9_7='尔其生育众多、昌炽繁衍于地、○';
W._Gen9_8='上帝谕挪亚与其子曰、';
W._Gen9_9='我与尔约、及尔后裔、';
W._Gen9_10='并偕尔之生物、即飞鸟、六畜、走兽、凡出自方舟、在于陆地者、';
W._Gen9_11='我与尔约、不复以洪水灭众生、不复以洪水湮地、';
W._Gen9_12='上帝曰、我与尔暨偕尔之生物、立约有征、以至永世、';
W._Gen9_13='置虹云中、为我与世立约之征、';
W._Gen9_14='云覆地时、虹见云中、';
W._Gen9_15='我则念我与尔众、及凡有血气之生物、所立之约、不复以洪水灭众生、';
W._Gen9_16='虹在云中、我则观之、以记上帝与地上凡有血气之生物、所立之永约、';
W._Gen9_17='上帝谕挪亚曰、我与地上众生所立之约、此为其征、○';
W._Gen9_18='挪亚子出方舟者、即闪、含、雅弗、含生迦南、';
W._Gen9_19='由挪亚三子、人民遍满于地、○';
W._Gen9_20='挪亚为农、植葡萄园、';
W._Gen9_21='饮酒而醉、裸体幕中、';
W._Gen9_22='迦南父含、见父裸体、出告昆弟、';
W._Gen9_23='闪与雅弗、荷衣于肩、却行而前、以蔽父体、背面不见父裸、';
W._Gen9_24='挪亚醉醒、方知仲子所为、';
W._Gen9_25='曰、迦南可诅、必于昆弟为奴之隶、';
W._Gen9_26='又曰、闪之上帝耶和华、宜颂美焉、迦南为闪之仆、';
W._Gen9_27='愿上帝昌大雅弗、使居闪幕、迦南亦为其仆、○';
W._Gen9_28='洪水后、挪亚尚历三百五十年、';
W._Gen9_29='享寿九百五十岁而终、';
W._Gen10_1='挪亚子闪、含、雅弗、洪水后生子、其裔如左、';
W._Gen10_2='雅弗之子、歌篾、玛各、玛代、雅完、土巴、米设、提拉、';
W._Gen10_3='歌篾之子、亚实基拿、利法、陀迦玛、';
W._Gen10_4='雅完之子、以利沙、他施、基提、多单、';
W._Gen10_5='此数人散处州岛、各为方言、族姓、邦国、○';
W._Gen10_6='含之子、古实、麦西、弗、迦南、';
W._Gen10_7='古实之子、西巴、哈腓拉、撒弗他、拉玛、撒弗提迦、拉玛之子、示巴、底但、';
W._Gen10_8='古实之裔甯录、在世始为英武、';
W._Gen10_9='在耶和华前、为猎夫之雄、故语云、斯人为猎夫之雄、如甯录在耶和华前也、';
W._Gen10_10='其国肇于巴别、以力、亚甲、甲尼、俱在示拿地、';
W._Gen10_11='由彼往亚述、建尼尼微、利河伯、迦拉、';
W._Gen10_12='及尼尼微迦拉间之大邑利鲜、';
W._Gen10_13='麦西生路低族、亚拿米族、利哈比族、拿弗土希族、';
W._Gen10_14='帕斯鲁细族、迦斯路希族、迦斐托族、非利士族由迦斯路希而出、○';
W._Gen10_15='迦南生冢子西顿、与赫、';
W._Gen10_16='及耶布斯族、亚摩利族、革迦撒族、';
W._Gen10_17='希未族、亚基族、西尼族、';
W._Gen10_18='亚瓦底族、洗玛利族、哈马族、此后迦南族姓曼衍、';
W._Gen10_19='迦南之境、自西顿、越基拉耳、至迦萨、又越所多玛、蛾摩拉、押玛、洗扁、至拉沙、';
W._Gen10_20='此乃含之子孙、各依其族姓、方言、疆域、邦国、○';
W._Gen10_21='雅弗兄闪亦生子、闪为希伯全族之祖、';
W._Gen10_22='其子乃以拦、亚述、亚法撒、路德、亚兰、';
W._Gen10_23='亚兰之子、乃乌斯、户勒、基帖、玛施、';
W._Gen10_24='亚法撒生沙拉、沙拉生希伯、';
W._Gen10_25='希伯二子、一名法勒、因是时世人分析也、法勒之弟名约坍、';
W._Gen10_26='约坍生亚摩答、沙列、哈萨玛非、耶拉、';
W._Gen10_27='哈多兰、乌萨、德拉、';
W._Gen10_28='俄巴路、亚比玛利、示巴、';
W._Gen10_29='阿斐、哈腓拉、约巴、此皆约坍之子、';
W._Gen10_30='其所居之域、自米沙以迄东山西发、';
W._Gen10_31='此乃闪之子孙、各依其族姓、方言、疆域、邦国、○';
W._Gen10_32='以上所载、皆挪亚子孙之宗族、依其世系邦国、洪水后分析于地、';
W._Gen11_1='维时、天下音一语同、';
W._Gen11_2='东徙、遇平原于示拿、遂居焉、';
W._Gen11_3='彼此互议曰、我其作砖、爇以成之、于是以砖代石、石漆代泥、';
W._Gen11_4='又曰、我其筑城与台、台顶及天、以扬我名、庶免散于四方、';
W._Gen11_5='耶和华临格、欲观世人所筑之城与台、';
W._Gen11_6='曰、斯民为一、言语亦同、今兴是役、后之所谋、末由遏止、';
W._Gen11_7='我侪临格、淆其言语、使彼此不通、';
W._Gen11_8='于是耶和华散之四方、遂罢筑城之役、';
W._Gen11_9='其城名曰巴别、因耶和华在彼淆亿兆之言语、散之四方故也、○';
W._Gen11_10='闪之裔如左、洪水后二年、闪百岁、生亚法撒、';
W._Gen11_11='后历五百年、犹生子女、';
W._Gen11_12='亚法撒三十五岁生沙拉、';
W._Gen11_13='后历四百有三年、犹生子女、';
W._Gen11_14='沙拉三十岁生希伯、';
W._Gen11_15='后历四百有三年、犹生子女、';
W._Gen11_16='希伯三十四岁生法勒、';
W._Gen11_17='后历四百三十年、犹生子女、';
W._Gen11_18='法勒三十岁生拉吴、';
W._Gen11_19='后历二百有九年、犹生子女、';
W._Gen11_20='拉吴三十二岁生西鹿、';
W._Gen11_21='后历二百有七年、犹生子女、';
W._Gen11_22='西鹿三十岁生拿鹤、';
W._Gen11_23='后历二百年、犹生子女、';
W._Gen11_24='拿鹤二十九岁生他拉、';
W._Gen11_25='后历一百十九年、犹生子女、';
W._Gen11_26='他拉七十岁生亚伯兰、拿鹤、哈兰、○';
W._Gen11_27='他拉之裔如左、他拉生亚伯兰、拿鹤、哈兰、哈兰生罗得、';
W._Gen11_28='哈兰先其父死于故土、迦勒底之吾珥、';
W._Gen11_29='亚伯兰拿鹤皆娶室、亚伯兰妻名撒莱、拿鹤妻名密迦、密迦暨亦迦、俱哈兰之女、';
W._Gen11_30='撒莱不妊、无子、';
W._Gen11_31='他拉挈子亚伯兰、及孙、即哈兰子罗得、并子妇撒莱、即亚伯兰妻、咸出迦勒底之吾珥、欲往迦南、至于哈兰居焉、';
W._Gen11_32='他拉享寿二百有五岁、终于哈兰、';
W._Gen12_1='耶和华谕亚伯兰曰、尔其出故土、离戚族、远父家、往我所示之地、';
W._Gen12_2='我将使尔成为大邦、锡嘏于尔、丕显尔名、尔为福源、';
W._Gen12_3='祝尔者吾亦祝之、诅尔者吾亦诅之、天下万族、将缘尔获福焉、';
W._Gen12_4='亚伯兰循耶和华命而往、罗得偕行、其离哈兰时、年七十有五、';
W._Gen12_5='挈妻撒莱、与侄罗得、暨在哈兰所积之货财、所得之婢仆、咸往迦南、卒至其地、';
W._Gen12_6='经行至示剑摩利之橡、当时迦南族处其地、';
W._Gen12_7='耶和华显见于亚伯兰曰、我将以斯土赐尔苗裔、亚伯兰为显见之耶和华、筑坛于彼、';
W._Gen12_8='由此迁往伯特利东之山、以张其幕、西有伯特利、东有艾、又为耶和华筑坛于彼、而吁其名、';
W._Gen12_9='后渐南徙、○';
W._Gen12_10='其地适饥且甚、亚伯兰乃旅于埃及、';
W._Gen12_11='将入境、语妻撒莱曰、尔有殊色、我知之矣、';
W._Gen12_12='埃及人见尔、必云此其妻也、将杀我而存尔、';
W._Gen12_13='请尔谓为我妹、俾我获安、缘尔得全吾生、';
W._Gen12_14='亚伯兰至埃及、埃及人见其妇艳丽、';
W._Gen12_15='法老之臣观之、誉于法老前、遂纳之入宫、';
W._Gen12_16='法老缘妇故、厚遇亚伯兰、遂有牛羊、牝牡之驴、骆驼、以及婢仆、';
W._Gen12_17='耶和华以亚伯兰妻撒莱故、降巨灾于法老、暨其家室、';
W._Gen12_18='法老召亚伯兰曰、尔曷待我如是、彼乃尔妻、胡不告我、';
W._Gen12_19='何以称之为妹、致我妻之、尔妻在此、可挈之去、';
W._Gen12_20='于是命人送亚伯兰与其妻、及凡所有而去、';
W._Gen13_1='亚伯兰挈妻与罗得、及凡所有、出埃及而南往、';
W._Gen13_2='富有金银牲畜、';
W._Gen13_3='自南而行、历程至伯特利、昔张幕之所、在伯特利与艾之间、';
W._Gen13_4='即前筑坛之处、于彼吁耶和华名、';
W._Gen13_5='偕行之罗得、亦有牛羊帷幕、';
W._Gen13_6='二人之业浩繁、其地莫能容、弗获同处、';
W._Gen13_7='时、迦南与比利洗二族、犹居斯土、亚伯兰之牧者、与罗得之牧者争、';
W._Gen13_8='亚伯兰谓罗得曰、尔我乃骨肉之亲、不可相争、尔牧我牧、何竞之有、';
W._Gen13_9='地非具在尔前乎、尔其与我区别、尔左则我右、尔右则我左、';
W._Gen13_10='时、所多玛蛾摩拉、未为耶和华所灭、自约但平原、至于琐珥、土皆润泽、如耶和华囿、与埃及地等、';
W._Gen13_11='罗得举目观之、遂择约但平原而东徙、二人相别、';
W._Gen13_12='亚伯兰居迦南地、罗得寓平原之邑、迁徙其幕、至所多玛、';
W._Gen13_13='所多玛人作恶、重获罪于耶和华、○';
W._Gen13_14='罗得别后、耶和华谕亚伯兰曰、尔其由此举目、以观东西南北、';
W._Gen13_15='凡所见之地、我必赐尔、及尔苗裔、永世弗替、';
W._Gen13_16='使尔苗裔如尘埃然、有能核尘埃之数者、则尔苗裔、亦可计矣、';
W._Gen13_17='尔起遍历斯土、纵横而行、我必以之赐尔、';
W._Gen13_18='亚伯兰遂迁幕、至希伯仑、近幔利之橡而居、为耶和华筑坛焉、';
W._Gen14_1='维时、示拿王暗拉非、以拉撒王亚略、以拦王基大老玛、戈印王提达、';
W._Gen14_2='与所多玛王比拉、蛾摩拉王比沙、押玛王示纳、洗扁王善以别、及比拉即琐珥王战、';
W._Gen14_3='五王咸会于西订谷、即今之盐海、';
W._Gen14_4='此五王事基大老玛、历十有二年、至十三年而叛、';
W._Gen14_5='十四年、基大老玛与同盟诸王来、击利乏音族于亚特律加甯、苏西族于哈麦、以米族于沙微基列亭、';
W._Gen14_6='又击何利族于西珥山、至邻于旷野之伊勒巴兰、';
W._Gen14_7='四王归至安密巴、即加低斯、击亚玛力之全境、及居哈洗逊他玛之亚摩利族、';
W._Gen14_8='所多玛王、蛾摩拉王、押玛王、洗扁王、比拉即琐珥王、皆出、陈于西订谷、';
W._Gen14_9='以敌以拦王基大老玛、戈印王提达、示拿王暗拉非、以拉撒王亚略、四王与五王战、';
W._Gen14_10='西订谷多石漆坑、所多玛王与蛾摩拉王奔而陷其中、余遁于山、';
W._Gen14_11='四王夺所多玛蛾摩拉之辎重粮食而去、';
W._Gen14_12='亚伯兰侄罗得居所多玛、人与物皆被虏、○';
W._Gen14_13='有逃遁者、以告希伯来人亚伯兰、时、亚伯兰居近亚摩利人幔利之橡、幔利乃以实各亚乃之兄弟、此三人曾与亚伯兰结盟、';
W._Gen14_14='亚伯兰闻侄被虏、遂率习练之丁壮、素育于家者、三百一十八人、追敌至但、';
W._Gen14_15='乘夜分队进攻、追至大马色北之何把、';
W._Gen14_16='夺回所虏之物、暨侄罗得、与其所有、爰及人民妇女、○';
W._Gen14_17='亚伯兰既戮基大老玛与同盟诸王而归、所多玛王出、至沙微谷、即今之王谷以迎之、';
W._Gen14_18='撒冷王麦基洗德、为至高上帝之祭司、携饼与酒而出、';
W._Gen14_19='祝之曰、愿天地之主宰、至高之上帝、锡嘏于亚伯兰、';
W._Gen14_20='至高上帝、以敌付于尔手、宜颂美焉、亚伯兰以其所获者、什一奉之、';
W._Gen14_21='所多玛王谓亚伯兰曰、以人归我、物任尔取、';
W._Gen14_22='亚伯兰曰、我已举手、指至高之上帝、天地之主宰耶和华而誓、';
W._Gen14_23='凡属尔者、一丝缕、一履带、吾弗取焉、免尔云、我使亚伯兰致富、';
W._Gen14_24='惟少者所食、暨同行之亚乃、以实各、幔利、所应得者、可任其取之、';
W._Gen15_1='嗣后耶和华于异象中、谕亚伯兰曰、亚伯兰欤、毋惧、我为尔盾、大赉于尔、';
W._Gen15_2='亚伯兰曰、主耶和华欤、何以赐我、盖我无子、承我业者、大马色人以利以谢也、';
W._Gen15_3='又曰、尔未赐我子、育于我家者、将为我嗣、';
W._Gen15_4='耶和华谕之曰、此非尔嗣、必自尔出者、乃为尔嗣、';
W._Gen15_5='遂携之出、曰、仰观于天、众星可核数乎、又曰、汝苗裔必如是、';
W._Gen15_6='亚伯兰信耶和华、耶和华以此为其义、';
W._Gen15_7='又曰、我乃耶和华、昔挈尔出迦勒底之吾珥、将以此地、赐尔承之、';
W._Gen15_8='曰、主耶和华欤、我承此地、何以知之、';
W._Gen15_9='曰、为我取三岁之牝牛、牝山羊、牡绵羊、及鸤鸠雏鸽各一、';
W._Gen15_10='遂取而中剖之、置之两旁、使各相对、惟鸟不剖、';
W._Gen15_11='有鸷鸟下、集于牲牷、亚伯兰驱之、';
W._Gen15_12='日将入、亚伯兰酣睡、幽暗临之、使之恐惧、';
W._Gen15_13='耶和华谕之曰、尔当实知、汝裔必旅于异邦、服役良苦、历四百年、';
W._Gen15_14='其所服事之邦、我必鞫之、厥后汝裔、得其重赀以出、';
W._Gen15_15='尔必安然归祖、考终而葬、';
W._Gen15_16='越至四世、尔之苗裔、必归斯土、盖亚摩利族之罪、尚未贯盈、';
W._Gen15_17='日入而昏、有出烟之炉、与已燃之炬、由牲牷中而过、';
W._Gen15_18='当日耶和华与亚伯兰约、曰、我以斯土、赐尔苗裔、自埃及河、至伯拉大河、';
W._Gen15_19='即基尼、基尼洗、甲摩尼、';
W._Gen15_20='赫、比利洗、利乏音、';
W._Gen15_21='亚摩利、迦南、革迦撒、耶布斯诸族之地、';
W._Gen16_1='亚伯兰妻撒莱不育、有埃及婢名夏甲、';
W._Gen16_2='撒莱谓亚伯兰曰、耶和华禁我生育、请尔与我婢同室、我或可因之得子、亚伯兰从其言、';
W._Gen16_3='其妻撒莱、纳埃及婢夏甲于夫亚伯兰、时、亚伯兰居迦南、已历十年、';
W._Gen16_4='遂与夏甲同室、夏甲怀孕、自觉有妊、藐视主母、';
W._Gen16_5='撒莱谓亚伯兰曰、我冤在尔、以婢置于尔怀、彼觉有妊、乃藐视我、愿耶和华于尔我间判之、';
W._Gen16_6='亚伯兰曰、婢为尔所治、可任意以待、于是撒莱虐遇之、夏甲逃避焉、';
W._Gen16_7='耶和华之使者见之于野、在书珥路之泉旁、';
W._Gen16_8='曰、撒莱婢夏甲、适从何来、兹欲何往、曰、逃避主母撒莱、';
W._Gen16_9='曰、宜归主母、服于其下、';
W._Gen16_10='又曰、我必使尔苗裔繁衍、不可胜数、';
W._Gen16_11='又曰、尔今怀妊、必生男子、可命名以实玛利、盖耶和华已闻尔苦也、';
W._Gen16_12='彼于人中、将为野驴、击众而众亦击之、其所居之地、在同族之东、';
W._Gen16_13='夏甲蒙耶和华谕、则称其名曰监人之上帝、盖曰、我岂于此、瞻仰夫监我者乎、';
W._Gen16_14='故其泉名曰庇耳拉海莱、译即维生监我者之井即在加低斯巴列之间、';
W._Gen16_15='夏甲生子、亚伯兰命名以实玛利、○';
W._Gen16_16='夏甲生以实玛利时、亚伯兰年八十有六、';
