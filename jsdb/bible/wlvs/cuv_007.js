W._Gen43_1='境内饥甚、';
W._Gen43_2='埃及所运之粮已罄、父曰、复往、少为乞籴、';
W._Gen43_3='犹大曰、其人切告我曰、如不携季者至、不得觌吾面、';
W._Gen43_4='若遣弟偕往、我则为尔乞籴、';
W._Gen43_5='不遣、我则不往、盖其人曰、如不携季者至、不得觌吾面、';
W._Gen43_6='以色列曰、胡为如是苦我、告以有弟、';
W._Gen43_7='曰、其人诘我及戚族云、尔父尚在、犹有弟否、我以实告、岂知其命我携弟来耶、';
W._Gen43_8='犹大谓父以色列曰、遣孺子与我偕、即起而往、尔我暨子女、均可延生不死、';
W._Gen43_9='我敢保之、惟我是问、如不携归、置于尔前、我毕生负咎、';
W._Gen43_10='若无濡滞、已往返者再、';
W._Gen43_11='其父以色列曰、若然、可如是行、盛斯土之佳品于器、携馈其人以为礼、乳香与蜜少许、及香料、没药、榧子、杏仁、';
W._Gen43_12='挈金乞籴、倍其前数、昔得于囊之金、悉以返之、恐其或有差谬也、';
W._Gen43_13='更携汝弟、往见其人、';
W._Gen43_14='愿全能之上帝、使尔蒙矜恤于其前、释尔兄与便雅悯、若我丧子、则丧之耳、';
W._Gen43_15='遂取品物、挈籴金倍其数、及便雅悯诣埃及、立约瑟前、○';
W._Gen43_16='约瑟见便雅悯偕至、谓家宰曰、导此人入室、宰牲设席、是日亭午、彼与我共食、';
W._Gen43_17='家宰遵命、导之入室、';
W._Gen43_18='十人导至约瑟家、则惧、曰、缘昔反金于囊、故招我入、欲乘隙攻我、执我为奴、而攘我驴、';
W._Gen43_19='乃就家宰于门侧、谓之曰、';
W._Gen43_20='吾主、昔我来此乞籴、';
W._Gen43_21='归至旅邸、启囊、见各人之金犹在、其数无缺、今我反之、';
W._Gen43_22='此外尚挈金乞籴、藏金于囊、不识谁为之、';
W._Gen43_23='曰、安哉、无惧、尔之上帝、即尔父之上帝、赐财于尔囊、尔金我已受之矣、遂出西缅相见、';
W._Gen43_24='咸导入约瑟室、给水濯足、且饲其驴、';
W._Gen43_25='昆弟闻将食于此、乃备品物、以待约瑟亭午至、○';
W._Gen43_26='约瑟既归、昆弟陈品物于室、俯伏拜之、';
W._Gen43_27='约瑟问其安、曰、汝前言之老父、尚在无恙乎、';
W._Gen43_28='曰、吾主之仆我父、尚在无恙、遂鞠躬而拜、';
W._Gen43_29='约瑟目睹同母弟便雅悯、曰、尔前言之季弟、即斯人乎、又曰、小子、愿上帝施恩于汝、';
W._Gen43_30='约瑟慕弟情急、择所而哭、乃入内室哭焉、';
W._Gen43_31='后靧面出、强制其情、命进馔、';
W._Gen43_32='遂进之、约瑟一席、昆弟一席、共食之埃及人一席、缘埃及人与希伯来族同席、以为不屑、';
W._Gen43_33='昆弟列坐于前、长幼各依其序、彼此异之、';
W._Gen43_34='约瑟推食食之、惟便雅悯之馔五倍、遂饮同乐、';
W._Gen44_1='约瑟命家宰曰、以粮充其人之囊、依所能负、反金于中、';
W._Gen44_2='以我银爵、与季者之籴金、置于季者囊、家宰如命而行、';
W._Gen44_3='黎明、人与驴、俱遣之去、';
W._Gen44_4='距邑未远、约瑟谓家宰曰、起追其人、及之、则曰、曷以恶报善耶、';
W._Gen44_5='此器非吾主所用以饮、而藉以卜者乎、尔行此事、是不良也、';
W._Gen44_6='追既及、如言以告、';
W._Gen44_7='曰、吾主、何出此言、斯事仆断不为、';
W._Gen44_8='昔得金于囊、我自迦南来、携以反尔、则我岂窃金银于尔主之室乎、';
W._Gen44_9='可索仆中、获之于谁、即致之死、我众为尔奴、';
W._Gen44_10='曰、如尔言、获之于谁、当为我奴、余皆无辜、';
W._Gen44_11='各急下囊启之、';
W._Gen44_12='家宰索焉、自长迄幼、得爵于便雅悯囊、';
W._Gen44_13='众则裂衣、使驴负载、而返于邑、○';
W._Gen44_14='犹大与昆弟至、约瑟尚在室、遂俯伏其前焉、';
W._Gen44_15='约瑟曰、尔所行者何耶、我之为人、信能占卜、尔不知乎、';
W._Gen44_16='犹大曰、我侪于主、夫复何言、尚有何辞、焉能自解、上帝摘仆之咎、获爵于其手者、与我侪咸为主之奴、';
W._Gen44_17='约瑟曰、我断不为此、获爵于其手者、当为我奴、尔众安然以归、见父可也、○';
W._Gen44_18='犹大前曰、吾主欤、尔与法老一体、容仆进一言于主耳、请毋怒、';
W._Gen44_19='昔主问仆云、父尚在否、有兄弟否、';
W._Gen44_20='我告吾主曰、老父尚在、暮年生季子、其同母之兄亡矣、厥母惟遗此子、父爱之、';
W._Gen44_21='主语仆曰、携之来、使我目睹之、';
W._Gen44_22='仆告主曰、孺子不能离父、离之则父死、';
W._Gen44_23='主曰、季弟不偕至、尔曹不复觌吾面、';
W._Gen44_24='仆归、见主之仆我父、以主言告之、';
W._Gen44_25='父曰、复往、少为乞籴、';
W._Gen44_26='仆曰、不可往也、若季弟偕往则可、盖季弟不同行、不得见其人之面、';
W._Gen44_27='主之仆我父曰、尔知我妻惟生二子、';
W._Gen44_28='一出不归、我曰必破裂矣、至今未见、';
W._Gen44_29='若亦携此而去、设其遘害、则尔使我皓首惨然下阴府矣、';
W._Gen44_30='父子二人、相依为命、我归见主之仆我父、而孺子不与我偕、';
W._Gen44_31='父不见孺子必死、是仆使主之仆我父、皓首惨然下阴府也、';
W._Gen44_32='且仆曾保孺子于父曰、如不携归以见、我毕生负咎于父前、';
W._Gen44_33='今求准仆代孺子居此、为吾主之奴、容其偕兄归、';
W._Gen44_34='若孺子不与我同返、父之悲惨、何忍见乎、';
W._Gen45_1='约瑟当侍者前、情不能制、遂呼曰、屏众、约瑟使昆弟相识时、左右无人、';
W._Gen45_2='遂大声号哭、埃及人与法老家悉闻之、';
W._Gen45_3='约瑟谓昆弟曰、我乃约瑟、吾父尚在乎、昆弟惶惧于其前、无辞以对、';
W._Gen45_4='约瑟曰、请前、则皆前、曰、吾乃尔弟约瑟、尔鬻于埃及者、';
W._Gen45_5='勿以鬻我来此、自忧自恨、盖上帝遣我先尔而至、以全尔生、';
W._Gen45_6='境内已饥二年、犹有五载、无稼无穑、';
W._Gen45_7='上帝遣我先尔而至、存尔后裔于世、大施拯救、以全尔生、';
W._Gen45_8='我之至此、非尔所使、乃上帝也、使我为法老父、兼司宗室、治理埃及通国、';
W._Gen45_9='尔速诣吾父、告曰、汝子约瑟言上帝立我为埃及宰、请来此、毋稽留、';
W._Gen45_10='尔与子孙牛羊、及凡所有、居于歌珊、密迩乎我、';
W._Gen45_11='饥馑尚有五年、我于彼供养尔、庶免尔与眷聚、及所有者匮乏、';
W._Gen45_12='我亲与尔言、尔曹与弟便雅悯、皆目睹之、';
W._Gen45_13='我在埃及所得之荣暨尔所见、返告吾父、速迎之来、';
W._Gen45_14='遂抱弟便雅悯颈而哭、便雅悯亦抱其颈而哭、';
W._Gen45_15='约瑟与诸昆弟接吻而哭、厥后、昆弟始与之言、○';
W._Gen45_16='其事闻于法老宫、曰、约瑟之兄弟至、法老与其臣咸悦、';
W._Gen45_17='法老命约瑟曰、嘱尔兄弟负物于畜、而往迦南、';
W._Gen45_18='迎父与眷聚就我、我必以埃及嘉物予尔、俾尔食其肥甘、';
W._Gen45_19='今我命尔、必如是行、以埃及车、载厥妻孥、迎父而至、';
W._Gen45_20='毋惜尔之器用、盖埃及嘉物、皆为尔有也、○';
W._Gen45_21='以色列诸子、依此而行、约瑟循法老命、给之车乘、馈之糇粮、';
W._Gen45_22='各赠衣一袭、赠便雅悯金三百、衣五袭、';
W._Gen45_23='其馈父也、牡驴十、负埃及之嘉物、牝驴十、负粮与食品为父途中之需、';
W._Gen45_24='遣兄弟归、曰、途间慎毋相争、';
W._Gen45_25='遂离埃及往迦南、诣父雅各、';
W._Gen45_26='告之曰、约瑟尚在、为埃及通国之宰、雅各心灰、不信其言、';
W._Gen45_27='诸子告以约瑟语、雅各见约瑟遣车载己、其神复苏、';
W._Gen45_28='曰、足矣、吾子约瑟尚在、我未死、必往见之、';
W._Gen46_1='以色列携凡所有启行、至别是巴、献祭于父以撒之上帝、';
W._Gen46_2='夜间、上帝于异象中、呼以色列曰、雅各、雅各、曰、吾在此、';
W._Gen46_3='曰、我乃上帝、即尔父之上帝、尔往埃及、勿惧、在彼、我必使尔成为大国、';
W._Gen46_4='我将偕尔至埃及、导尔归故土、约瑟将按厥手、俾尔瞑目、';
W._Gen46_5='雅各由别是巴启行、诸子以法老所遣之车、载父雅各、及其妻孥、';
W._Gen46_6='雅各与其戚属、挈群畜、暨在迦南所得之货财、往于埃及、';
W._Gen46_7='诸子、诸孙、诸女、诸孙女、咸至埃及、○';
W._Gen46_8='以色列族至埃及者、其名如左、雅各与其诸子、长子流便、';
W._Gen46_9='流便之子、哈诺、法路、希斯仑、迦米、';
W._Gen46_10='西缅之子、耶母利、雅悯、阿辖、雅斤、琐辖、及迦南女所生之扫罗、';
W._Gen46_11='利未之子、革顺、哥辖、米拉利、';
W._Gen46_12='犹大之子、珥、俄南、示拉、法勒斯、谢拉、珥与俄南死于迦南、法勒斯之子希斯伦、哈母勒、';
W._Gen46_13='以萨迦之子、陀拉、普瓦、约伯、伸仑、';
W._Gen46_14='西布伦之子、西烈、以伦、雅利、';
W._Gen46_15='此利亚在巴旦亚兰、从雅各所生之子孙、与女底拿、共三十三人、';
W._Gen46_16='迦得之子、洗非芸、哈基、书尼、以斯本、以利、亚罗底、亚列利、';
W._Gen46_17='亚设之子、音拿、亦施瓦、亦施韦、比利亚、及女西拉、比利亚之子、希别、玛结、';
W._Gen46_18='此拉班所赐利亚之婢悉帕、从雅各所生之子孙、共十六人、';
W._Gen46_19='雅各妻拉结之子、约瑟、便雅悯、';
W._Gen46_20='安邑祭司波提非拉女亚西纳、在埃及从约瑟生玛拿西、以法莲、';
W._Gen46_21='便雅悯之子、比拉、比结、亚实别、基拉、乃幔、以希、罗实、母平、户平、亚勒、';
W._Gen46_22='此拉结从雅各所生之子孙、共十四人、';
W._Gen46_23='但之子户伸、';
W._Gen46_24='拿弗他利之子、雅薛、沽尼、耶色、示冷、';
W._Gen46_25='此拉班所赐拉结之婢辟拉、从雅各所生之子孙、共七人、';
W._Gen46_26='凡雅各所出、同至埃及者、共六十六人、子妇不与焉、';
W._Gen46_27='约瑟在埃及生二子、属于雅各家至埃及者、共七十人、○';
W._Gen46_28='雅各遣犹大先诣约瑟、导往歌珊、众咸至焉、';
W._Gen46_29='约瑟备车、往歌珊迓父、见之、抱颈而哭不辍、';
W._Gen46_30='以色列谓约瑟曰、尔既尚存、我见汝面、虽死无憾、';
W._Gen46_31='约瑟谓昆弟及父家曰、我将往告法老、昔在迦南、我之昆弟暨父家咸至、';
W._Gen46_32='彼乃牧者、养畜为业、今携牛羊、及凡所有而至、';
W._Gen46_33='法老召尔时、问汝何业、';
W._Gen46_34='则曰、尔仆自幼迄今、养畜为业、我祖亦然、如是、可居歌珊、盖埃及人视牧者为可憎也、';
W._Gen47_1='约瑟觐法老、告曰、我之父兄、挈牛羊及所有、来自迦南、今在歌珊、';
W._Gen47_2='约瑟简兄弟五人、引见法老、';
W._Gen47_3='法老曰、尔操何业、曰、仆与祖俱牧羊、';
W._Gen47_4='又曰、迦南饥甚、牲畜无刍、故来旅此、求许仆居歌珊、';
W._Gen47_5='法老谕约瑟曰、尔之父兄、既至尔处、';
W._Gen47_6='埃及地在尔前、俾尔父兄、处彼膏壤、可任其居歌珊、倘知昆弟中有能者、使为我牧畜长、';
W._Gen47_7='约瑟引父觐法老、雅各为法老祝嘏、';
W._Gen47_8='法老问之曰、尔年几何矣、';
W._Gen47_9='对曰、余旅世年百有三十、我之岁月无几、且历艰苦、不及吾祖旅世之年、';
W._Gen47_10='雅各再为法老祝嘏而退、';
W._Gen47_11='约瑟循法老命、处父兄于埃及之沃土、即兰塞境、与之为业、';
W._Gen47_12='约瑟供养父兄、暨父眷属、各视其家而给之、○';
W._Gen47_13='饥既太甚、四方无粮、埃及迦南、因而匮乏、';
W._Gen47_14='埃及与迦南人、以金易粮、约瑟敛二地所有之金、储于法老之库、';
W._Gen47_15='埃及迦南之金已尽、埃及人诣约瑟曰、金尽矣、请予我粮、奚为毙于尔前、';
W._Gen47_16='约瑟曰、金既尽、以畜付我、我以粮易之、';
W._Gen47_17='民牵畜就约瑟、约瑟以粮易其驴马牛羊、是年因易其畜、给之以粮、';
W._Gen47_18='岁终、明年民复至曰、在主之前、我不敢隐、我金已尽、群畜悉归吾主、可见我无所有、惟身与田而已、';
W._Gen47_19='何忍见我死而田荒、请以粮购我及我田、我与我田、效力于法老、第给我以种、使我延生不死、而田不荒、○';
W._Gen47_20='埃及人窘于饥、各鬻其田、约瑟为法老购之、通国之田、皆归法老、';
W._Gen47_21='约瑟移埃及四境之民于城邑、';
W._Gen47_22='惟祭司之田未购、盖法老颁粮于祭司、祭司食其糈、故不鬻田、';
W._Gen47_23='约瑟告民曰、今我为法老购尔及田、有种于此、播田可也、';
W._Gen47_24='穑时、当五输其一、以纳法老、尔得其四、为种以播、亦为尔及尔家人稚子所食、';
W._Gen47_25='曰、尔援我命、愿沾主恩、为法老仆、';
W._Gen47_26='约瑟立埃及田赋之法、五输其一、以纳法老、独祭司之田、不归法老、以迄于今、○';
W._Gen47_27='以色列族居埃及之歌珊、在彼获业、生育甚多、';
W._Gen47_28='雅各居埃及十有七年、享寿一百四十七岁、';
W._Gen47_29='以色列死期将至、召子约瑟曰、如为尔所爱、则当置手于吾髀下、誓以仁诚待我、勿葬我于埃及、';
W._Gen47_30='俟我与祖父偕眠时、必携我出埃及、葬于先人之兆、曰、必循尔命而行、';
W._Gen47_31='曰、尔誓之、遂誓之、以色列乃倚床头、而崇拜焉、';
