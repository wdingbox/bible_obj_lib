W._1Ki1_1='大卫王寿高年迈、覆以衾而不暖、';
W._1Ki1_2='臣仆告曰、当为我主我王、求一处女、侍于王前、以奉养王、卧于王怀、使我主我王得温暖焉、';
W._1Ki1_3='遂于以色列四境、求佳丽之女、得书念女亚比煞、携之诣王、';
W._1Ki1_4='女艳甚、乃以奉养服事王、惟王不御焉、○';
W._1Ki1_5='哈及之子亚多尼雅自高曰、我必为王、遂备车骑、简五十人、趋于其前、';
W._1Ki1_6='彼乃后押沙龙而生、姿容甚美、其父未尝使之不乐、曰、尔何行此、';
W._1Ki1_7='亚多尼雅、与洗鲁雅子约押、及祭司亚比亚他同议、二人从而助之、';
W._1Ki1_8='惟祭司撒督、及耶何耶大子比拿雅、先知拿单、示每、利以、暨大卫之勇士、皆弗从之、';
W._1Ki1_9='亚多尼雅在隐罗结侧、琐希列石旁、宰牛羊肥畜、请其兄弟、王之诸子、及王臣仆犹大众、';
W._1Ki1_10='惟先知拿单、与比拿雅、及众勇士、暨弟所罗门、俱不请焉、';
W._1Ki1_11='拿单告所罗门母拔示巴曰、哈及子亚多尼雅为王、尔未闻之乎、我主大卫未之知也、';
W._1Ki1_12='今请容我为尔画策、拯尔及尔子所罗门之命、';
W._1Ki1_13='当入觐大卫王、告之曰、我主我王欤、昔非与婢誓曰、尔子所罗门、必继我为王、而坐我位乎、今亚多尼雅为王、何也、';
W._1Ki1_14='尔与王言之际、我亦踵入、以证尔言、';
W._1Ki1_15='拔示巴遂入内室觐王、王甚老迈、书念女亚比煞侍之、';
W._1Ki1_16='拔示巴鞠躬拜王、王曰、尔何所欲、';
W._1Ki1_17='曰、我主欤、昔尔指尔上帝耶和华、与婢誓曰、尔子所罗门、必继我为王、而坐我位、';
W._1Ki1_18='今亚多尼雅为王、我主我王不之知也、';
W._1Ki1_19='彼宰牛羊肥畜甚多、请王众子、与祭司亚比亚他、及军长约押、惟尔仆所罗门、彼未请之、';
W._1Ki1_20='我主我王欤、今以色列众目仰尔、而待尔言、谁继我主我王之位、';
W._1Ki1_21='不然、则我主我王、与列祖偕眠时、我与我子所罗门、必视为罪人矣、○';
W._1Ki1_22='妇与王言时、先知拿单入、';
W._1Ki1_23='或告王曰、先知拿单至矣、拿单既至王前、俯伏于地、';
W._1Ki1_24='曰、我主我王、尔岂言亚多尼雅继我为王、而坐我位乎、';
W._1Ki1_25='今日彼往、多宰牛羊肥畜、请王众子、与诸军长、及祭司亚比亚他、众饮食于其前、呼曰、亚多尼雅王万岁、';
W._1Ki1_26='惟我尔仆、与祭司撒督、及耶何耶大子比拿雅、暨尔仆所罗门、彼未请之、';
W._1Ki1_27='此岂我主我王所为、而不示尔仆、谁继我主我王之位乎、';
W._1Ki1_28='大卫王曰、召拔示巴、遂诣王所、立于王前、';
W._1Ki1_29='王发誓云、我指援我生命、脱于诸难、维生之耶和华而誓、';
W._1Ki1_30='我既指以色列之上帝耶和华、与尔誓曰、尔子所罗门、必继我为王、而坐我位、今日必如是而行、';
W._1Ki1_31='拔示巴伏地拜王曰、我主大卫王万岁、○';
W._1Ki1_32='王曰、召祭司撒督、先知拿单、耶何耶大子比拿雅诣我、遂至王前、';
W._1Ki1_33='王谕之曰、其率尔主之仆、令吾子所罗门乘我骡、送至基训、';
W._1Ki1_34='使祭司撒督、与先知拿单、膏之为以色列王、吹角曰、所罗门王万岁、';
W._1Ki1_35='尔则随之而上、使践我位、盖彼代我为王、我立之为以色列及犹大之君、';
W._1Ki1_36='耶何耶大子比拿雅曰、阿们、愿我主我王之上帝耶和华、亦如是言之、';
W._1Ki1_37='耶和华与我主我王偕、愿彼亦如是与所罗门偕、使其国位、较我主大卫王之国位尤大、';
W._1Ki1_38='于是祭司撒督、先知拿单、耶何耶大子比拿雅、及基利提人、比利提人、俱往、使所罗门乘大卫王之骡、送至基训、';
W._1Ki1_39='祭司撒督由幕中、取盛膏之角、以膏所罗门、乃吹角、民众呼曰、所罗门王万岁、';
W._1Ki1_40='民众随之而上、吹箫、欣喜不胜、呼声震地、';
W._1Ki1_41='亚多尼雅及所偕之宾客食毕、咸闻之、约押闻角声、则曰、城中喧哗曷故、';
W._1Ki1_42='言时、祭司亚比亚他子约拿单至、亚多尼雅谓之曰、入、尔乃善人、必报嘉音、';
W._1Ki1_43='约拿单答之曰、我主大卫王、已立所罗门为王、';
W._1Ki1_44='遣祭司撒督、先知拿单、耶何耶大子比拿雅、及基利提人、比利提人从之、使乘王骡、';
W._1Ki1_45='祭司撒督、及先知拿单、在基训膏之为王、由彼欢呼而上、举邑响应、尔所闻之喧哗此也、';
W._1Ki1_46='今所罗门践其国位、';
W._1Ki1_47='王之臣仆至、祝我主大卫王曰、愿尔上帝、使所罗门之名、较尔名尤尊、其国位、较尔国位尤大、王乃俯伏于床、';
W._1Ki1_48='曰、以色列之上帝耶和华、宜颂美焉、赐我一人、今日坐于我位、俾我目击、';
W._1Ki1_49='亚多尼雅宾客、恐惧而起、各行其途、';
W._1Ki1_50='亚多尼雅畏所罗门、亦起、往执坛角、';
W._1Ki1_51='或告所罗门曰、亚多尼雅畏王、执坛角曰、所罗门王、今日当与我誓、不以刃杀其仆、';
W._1Ki1_52='所罗门曰、如其为善人、则彼之一发、不陨于地、如其作恶、则必死亡、';
W._1Ki1_53='所罗门王遣人自坛携之下、至则拜王、所罗门谓之曰、可归尔家、';
W._1Ki2_1='大卫逝世之期伊迩、乃嘱其子所罗门曰、';
W._1Ki2_2='我今将行举世必行之路、当强乃志、为大丈夫、';
W._1Ki2_3='遵守尔上帝耶和华之命、行其道途、循其典章诫命、律例法度、依摩西律所载、俾尔无论何为何往、咸得利达、';
W._1Ki2_4='致耶和华应其指我所言曰、若尔子孙、慎其道途、一心一意行于我前、真实无妄、则尔必不乏人、践以色列国位、';
W._1Ki2_5='昔洗鲁雅子约押、所行于我、杀以色列军长二人、尼珥子押尼珥、益帖子亚玛撒、于绥安之日、流战鬬之血、以染所束之绅、所著之履、尔所知也、';
W._1Ki2_6='当循尔智而行、不容其白首安然归墓、';
W._1Ki2_7='昔我避尔兄押沙龙时、基列人巴西莱众子来迓、尔当恩待之、使与同席而食、';
W._1Ki2_8='我往玛哈念时、巴户琳人、便雅悯族、基拉子示每、以厉词诅我、厥后迎我于约但、我指耶和华而誓、必不戮之以刃、';
W._1Ki2_9='勿宽其罪、尔乃哲人、知所当为、使其白首流血归墓、';
W._1Ki2_10='大卫与列祖偕眠、葬于大卫城、';
W._1Ki2_11='大卫治以色列四十年、在希伯仑七年、在耶路撒冷三十三年、';
W._1Ki2_12='所罗门践其父大卫之位、其国甚固、○';
W._1Ki2_13='哈及子亚多尼雅、诣所罗门母拔示巴、拔示巴曰、汝为平康而来乎、曰、为平康也、';
W._1Ki2_14='又曰、我有事告尔、曰、其言之、';
W._1Ki2_15='曰、国原属我、以色列众咸仰望我、欲我为王、乃尔所知、惟今反归我弟、乃由于耶和华也、';
W._1Ki2_16='今有一事求尔、请毋辞、曰、其言之、';
W._1Ki2_17='曰、请尔求所罗门王、以书念女亚比煞予我为妻、彼必不拒、';
W._1Ki2_18='拔示巴曰、善、我必与王言之、';
W._1Ki2_19='拔示巴遂诣所罗门王、为亚多尼雅言之、王起、迎而拜之、复坐于位、命为王母设座、乃坐于其右、';
W._1Ki2_20='母曰、我有琐事求尔、请勿拒、王曰、我母、请言之、我必不拒、';
W._1Ki2_21='曰、请以书念女亚比煞、予尔兄亚多尼雅为妻、';
W._1Ki2_22='王谓母曰、尔为亚多尼雅求书念女亚比煞、曷故、彼为我兄、尔其为之求国、并为祭司亚比亚他、与洗鲁雅子约押求之、';
W._1Ki2_23='所罗门乃指耶和华而誓曰、亚多尼雅言此、是自丧其命、不然、愿上帝罚我维倍、';
W._1Ki2_24='维生之耶和华坚立我、使践我父大卫之位、依其所许、为我建立家室、我指之而誓、亚多尼雅、今日必致之死、';
W._1Ki2_25='遂遣耶何耶大子比拿雅击毙之、';
W._1Ki2_26='王谓祭司亚比亚他曰、归亚拿突、返尔田亩、尔原当死、惟尔在我父大卫前、舁主耶和华之匮、又与我父共苦、此时我不杀尔、';
W._1Ki2_27='遂黜亚比亚他、不容其为耶和华祭司、应耶和华在示罗、论以利家所言、';
W._1Ki2_28='昔约押不从押沙龙、乃从亚多尼雅、闻此音耗、则遁于耶和华幕、而执坛角、';
W._1Ki2_29='或告所罗门王曰、约押遁于耶和华幕、今在坛侧、所罗门遣耶何耶大子比拿雅曰、尔往击之、';
W._1Ki2_30='比拿雅至耶和华幕、谓约押曰、王命尔出、曰、否、我死于此、比拿雅以约押所答复王、';
W._1Ki2_31='王曰、如其言而行、击而葬之、俾约押无故流人之血、其血不归于我、及我父家、';
W._1Ki2_32='彼刃击二人、较己尤义尤善者、即以色列军长、尼珥子押尼珥、犹大军长、益帖子亚玛撒、我父大卫不之知也、耶和华必使约押所流之血、归于其首、';
W._1Ki2_33='此血必永归约押、及其苗裔之首、惟绥安由耶和华、永归大卫、暨其苗裔、与家及国、';
W._1Ki2_34='耶何耶大子比拿雅、遂往击毙之、葬于其第、在于旷野、';
W._1Ki2_35='王立耶何耶大子比拿雅、代之为军长、使祭司撒督、代亚比亚他、';
W._1Ki2_36='王遣人召示每至、谕之曰、尔当建室于耶路撒冷居之、勿出而他往、';
W._1Ki2_37='当知尔出济汲沦溪、其日必死、尔血归于己首、';
W._1Ki2_38='示每曰、斯言善也、我主我王所命、仆必遵行、于是示每久居耶路撒冷、';
W._1Ki2_39='越三年、其仆二人、遁于迦特王、玛迦子亚吉所、或告之曰、尔仆在迦特、';
W._1Ki2_40='示每起、备驴、往迦特亚吉所、寻获其仆、携之而返、';
W._1Ki2_41='或告所罗门、示每离耶路撒冷、往迦特而返、';
W._1Ki2_42='王遣人召之曰、我非使尔指耶和华而誓、又戒尔云、当知尔出而他往、其日必死乎、尔对曰、我所闻者善也、';
W._1Ki2_43='尔何不守指耶和华所誓、及我戒尔之命乎、';
W._1Ki2_44='又曰、昔尔行于我父大卫之恶、尔心所存、尔悉知之、今耶和华必使尔恶、归于尔首、';
W._1Ki2_45='惟所罗门王、必蒙锡嘏、大卫之国、在耶和华前、恒久巩固、';
W._1Ki2_46='王命耶何耶大子比拿雅击之、遂出而击毙之、于是国祚、坚定于所罗门手、';
W._1Ki3_1='所罗门与埃及王法老联婚、娶其女、携入大卫城、待建王宫、及耶和华室、并耶路撒冷四周之垣竣工、';
W._1Ki3_2='当时因未为耶和华名建室、民在崇邱献祭、';
W._1Ki3_3='所罗门敬爱耶和华、遵父大卫之典章而行、惟献祭焚香于崇邱、○';
W._1Ki3_4='所罗门往基遍献祭、在彼之崇邱维大、王献牲一千于其坛、以为燔祭、';
W._1Ki3_5='耶和华夜间见梦于所罗门曰、尔欲我锡尔者、可求之、';
W._1Ki3_6='所罗门曰、昔尔仆我父大卫、以诚实公义中正、行于尔前、尔循是而施以鸿恩、复加厚惠、赐之一子、践乎其位、有如今日、';
W._1Ki3_7='我上帝耶和华欤、汝使尔仆、代父大卫为王、惟我幼冲、不知若何出入、';
W._1Ki3_8='尔之选民乃大、其数不可胜数、尔仆居于其中、';
W._1Ki3_9='谁能鞫此众民、祈赐尔仆智慧之心、为民折中、而辨是非、';
W._1Ki3_10='所罗门求此、主悦其言、';
W._1Ki3_11='上帝曰、因尔求此、不求寿富、亦不求灭敌之命、惟求智慧以听讼、';
W._1Ki3_12='我依尔所求、以聪明智慧之心锡尔、致尔之前、未有如尔者、尔之后、亦未有如尔者、';
W._1Ki3_13='尔所未求者、我兼赐尔、即丰富尊荣、尔之毕生、列王之中、无可比儗、';
W._1Ki3_14='尔若行我道途、守我典章诫命、循尔父大卫所行、我必延尔年龄、';
W._1Ki3_15='所罗门既寤、则知为梦、遂返耶路撒冷、立于耶和华约匮前、献燔祭酬恩祭、宴其臣仆、○';
W._1Ki3_16='时、有二妓至、立于王前、';
W._1Ki3_17='其一曰、我主欤、我与此妇同居一室、相偕在室、我产一子、';
W._1Ki3_18='越至三日、彼亦产子、惟我二人同处、此外无人与居、';
W._1Ki3_19='彼于夜间、压死其子、';
W._1Ki3_20='中夜彼起、乘婢尚寝、取我子于我侧、抱于其怀、而置死子于我怀、';
W._1Ki3_21='昧爽、我起哺子、见子已死、迨旦察之、见其非我所产、';
W._1Ki3_22='彼妇曰、不然、生者我子、死者尔子、曰、不然、死者尔子、生者我子、二人如是诉于王前、';
W._1Ki3_23='王曰、此云生者我子、死者尔子、彼云不然、死者尔子、生者我子、';
W._1Ki3_24='王曰、为我取刃、则取刃至王前、';
W._1Ki3_25='王曰、剖生子为二、各给其半、';
W._1Ki3_26='生子之母心痛其子、告王曰、我主欤、愿以生子给之、决不可杀、彼妇曰、勿归我、勿归尔、剖之可也、';
W._1Ki3_27='王曰、彼乃生子之母、以子予之、决不可杀、';
W._1Ki3_28='以色列众闻王所判、知其具有上帝之智慧以行鞫、遂咸寅畏焉、';
W._1Ki4_1='所罗门治以色列众、';
W._1Ki4_2='其臣如左、撒督子亚撒利亚为祭司、';
W._1Ki4_3='示沙二子、以利何烈亚希亚为缮写、亚希律子约沙法为史官、';
W._1Ki4_4='耶何耶大子比拿雅为军长、撒督亚比亚他为祭司、';
W._1Ki4_5='拿单子亚撒利亚为官吏之长、拿单子撒布得为相、亦为王友、';
W._1Ki4_6='亚希煞掌宫闱、亚比大子亚多尼兰理工役、';
W._1Ki4_7='所罗门又于以色列全地、设官十二、月委其一、为王及宫廷备食物、';
W._1Ki4_8='其名如左、便户珥在以法莲山地、';
W._1Ki4_9='便底甲在玛迦斯、沙宾、伯示麦、以伦伯哈南、';
W._1Ki4_10='便希悉在亚鲁泊、梭哥希弗属之、';
W._1Ki4_11='便亚比拿达在多珥四境、彼娶所罗门女他法为妻、';
W._1Ki4_12='亚希律子巴拿、在他纳、米吉多、及伯善四境、在耶斯列之下、近撒拉他拿、自伯善至亚伯米何拉、延及约念之外、';
W._1Ki4_13='便基别在基列拉末、玛拿西子睚珥之基列诸邑、与巴珊之亚珥歌伯境、有墙垣铜楗之大邑六十、俱属之、';
W._1Ki4_14='易多子亚希拿达在玛哈念、';
W._1Ki4_15='亚希玛斯在拿弗他利、彼亦娶所罗门女巴实抹为妻、';
W._1Ki4_16='户筛子巴拿在亚设及亚禄、';
W._1Ki4_17='帕路亚子约沙法在以萨迦、';
W._1Ki4_18='以拉子示每在便雅悯、';
W._1Ki4_19='乌利子基别在基列、即亚摩利王西宏、巴珊王噩之地、此地惟彼为官、○';
W._1Ki4_20='犹大与以色列人、多如海滨之沙、饮食欢乐、';
W._1Ki4_21='所罗门辖诸国、自大河至非利士地、延及埃及境、皆纳贡服事所罗门、至其毕生、';
W._1Ki4_22='所罗门食物、日需细面三十歌珥、粗面六十歌珥、';
W._1Ki4_23='肥牛十、草场之牛二十、羊一百、又有鹿獐赤鹿、及肥禽、';
W._1Ki4_24='大河之西自提弗萨、延及迦萨列王、皆为所罗门所辖、四周绥安、';
W._1Ki4_25='所罗门存日、犹大与以色列人、自但至别是巴、各安居于其葡萄无花果树下、';
W._1Ki4_26='所罗门有服车之马四万厩、骑兵一万二千、';
W._1Ki4_27='十二官各按月期、为所罗门王、及与王同席之人备食物、无所缺乏、';
W._1Ki4_28='又携麰麦蒭荛而至、以养马及捷足之骥、各循其职、○';
W._1Ki4_29='上帝赐所罗门智慧、明哲、宏博、如海滨之沙、不可测焉、';
W._1Ki4_30='其智慧超乎东方人、与埃及人、';
W._1Ki4_31='其明哲胜于万人、超乎以斯拉人以探、及玛曷子、希幔、甲各、达大、其声名洋溢于四周之国、';
W._1Ki4_32='所罗门作箴三千言、作诗千有五篇、';
W._1Ki4_33='亦论草木、自利巴嫩之香柏、及墙上之牛膝草、又论鸟兽虫鱼、';
W._1Ki4_34='天下列王、闻所罗门之智慧、其民遂来听之、';
W._1Ki5_1='推罗王希兰素爱大卫、闻所罗门受膏、继父为王、则遣臣仆见之、';
W._1Ki5_2='所罗门亦遣人见希兰曰、';
W._1Ki5_3='昔我父大卫、因四方战鬬、待耶和华服诸敌于其足下、不能为其上帝耶和华之名建室、尔所知也、';
W._1Ki5_4='今我上帝耶和华、锡我四周绥安、无敌无殃、';
W._1Ki5_5='我决志为我上帝耶和华之名建室、应耶和华谕我父大卫之言曰、我将使尔子继尔践位、彼必为我名建室、';
W._1Ki5_6='请尔命人、为我斫香柏于利巴嫩、我仆与尔仆偕、尔言其值、我必予之、盖尔知西顿人能斫木、我中无人如之、';
W._1Ki5_7='希兰闻所罗门言、欣喜不胜、曰、今当颂美耶和华、赐大卫智慧之子、治此大国、';
W._1Ki5_8='遂遣人告所罗门曰、尔所言者、我已闻之、论及香柏松木、我必如尔所欲而为、';
W._1Ki5_9='我仆必自利巴嫩、运至海滨、编之为桴、浮海至尔所定之地、在彼解之、尔可受焉、以食物供我宫廷、则盈我愿、';
W._1Ki5_10='希兰以香柏松木予所罗门、如其所欲、';
W._1Ki5_11='所罗门以麦二万歌珥、尔油二十歌珥、供希兰之宫廷、每岁如此、';
W._1Ki5_12='希兰与所罗门和好、彼此立约、耶和华循其所许、以智慧赐所罗门、○';
W._1Ki5_13='所罗门王在以色列中、征人为役、共计三万、';
W._1Ki5_14='每月递更、遣人一万至利巴嫩、居利巴嫩一月、居家二月、亚多尼兰督之、';
W._1Ki5_15='所罗门又有七万人负荷、八万人在山凿石、';
W._1Ki5_16='此外有督工者、三千三百人、以督操作之众、';
W._1Ki5_17='王命人凿大而且贵之石、以立室基、';
W._1Ki5_18='所罗门与希兰之匠、暨迦巴勒人琢之、备具木石、以建殿宇、';
W._1Ki6_1='以色列族出埃及后、四百八十年、所罗门在位之四年、西弗月、即二月、始建耶和华室、';
W._1Ki6_2='室长六十肘、广二十肘、高三十肘、';
W._1Ki6_3='圣所前之廊、长二十肘、与室之广同、其广十肘、';
W._1Ki6_4='为室作牖、其棂方罫、';
W._1Ki6_5='殿与内殿四周、依墙建楼、四周有屋、';
W._1Ki6_6='其下广五肘、中广六肘、上广七肘、室外四周、相间以凹、使梁弗入室墙、';
W._1Ki6_7='建室乃以凿处所备之石、建时不闻椎斧铁器之声、';
W._1Ki6_8='中屋之门在室右、自下至中、延及上层、其梯曲折而登、';
W._1Ki6_9='所罗门建室既毕、乃置香柏之梁、盖以香柏之板、';
W._1Ki6_10='室之四周建屋、各高五肘、以香柏接连之、○';
W._1Ki6_11='耶和华谕所罗门曰、';
W._1Ki6_12='论尔所建之室、如尔循我典章、守我律例、遵我诫命而行、则我与尔父大卫所言者、必成之于尔、';
W._1Ki6_13='亦必居以色列中、不弃我民以色列、○';
W._1Ki6_14='所罗门建室既毕、';
W._1Ki6_15='室中之壁、自下及梁、以香柏板盖之、以松木板铺地、';
W._1Ki6_16='室之后、二十肘、以香柏板作壁、自下至梁、以为内殿、即至圣所、';
W._1Ki6_17='内殿前之室、长四十肘、';
W._1Ki6_18='室内之壁、俱以香柏盖之、雕以匏瓜花蕊之形、其石弗露、';
W._1Ki6_19='室中备至圣所、以置耶和华约匮、';
W._1Ki6_20='内殴长二十肘、广二十肘、高二十肘、盖以精金、以香柏作坛、盖以精金、';
W._1Ki6_21='室中、所罗门悉以精金盖之、内殿之前、间以金索、亦盖以金、';
W._1Ki6_22='室之四周、咸盖以金、内殿之坛、亦盖以金、';
W._1Ki6_23='以橄榄木作基路伯二、各高十肘、在于内殿、';
W._1Ki6_24='此翮长五肘、彼翮亦长五肘、由此之末、达彼之末、共长十肘、';
W._1Ki6_25='其二基路伯之翮、亦长十肘、两基路伯、其长短形式皆同、';
W._1Ki6_26='其一高十肘、其二亦然、';
W._1Ki6_27='置二基路伯于内室、各张其翮、其一之翮、及于此墙、其二之翮、及于彼墙、当室之中、二者之翮、彼此相接、';
W._1Ki6_28='以金饰基路伯、';
W._1Ki6_29='内殿外殿、其墙四周、皆雕基路伯、与棕树花蕊之形、';
W._1Ki6_30='内殿外殿之地板、悉以金盖之、';
W._1Ki6_31='以橄榄木作内殿之门扉、及楣与橛、其门当壁之中、五分得一、';
W._1Ki6_32='橄榄木所制之门扉二、以金盖之、上刻基路伯、与棕树花蕊之形、俱饰以金、';
W._1Ki6_33='以橄榄木制外殿门橛、其门当壁之中、四分得一、';
W._1Ki6_34='二扉乃松木为之、各分为二、可以折叠、';
W._1Ki6_35='其上雕基路伯、与棕树花蕊之形、以金饰之、';
W._1Ki6_36='内院以雕石三层、香柏一层建之、';
W._1Ki6_37='所罗门四年西弗月立耶和华室基、';
W._1Ki6_38='越至十一年布勒月、即八月、建室已竣、遵式以造、凡历七年、';
W._1Ki7_1='所罗门为己建宫室、历十三年、始竣厥工、';
W._1Ki7_2='所建之宅、名利巴嫩林宫、长一百肘、广五十肘、高三十肘、有柱四行、其上有梁、悉用香柏、';
W._1Ki7_3='柱上有屋、盖以香柏、屋计四十有五、每层十五、';
W._1Ki7_4='有牖三层、牖与牖相对、';
W._1Ki7_5='所有门橛、俱以木作、形制维方、其牖三层、皆相对、';
W._1Ki7_6='复竖柱建廊、长五十肘、广三十肘、廊前有厦、厦前有柱与阶、';
W._1Ki7_7='又建一廊、其中设座、即听讼之所、自下及上、盖以香柏、';
W._1Ki7_8='廊后别院、王所居之室、制造亦若是、又为所娶法老之女建宫、制造与此廊同、';
W._1Ki7_9='凡此、自基至檐、自外至大院、皆用珍贵之石、循其量度、以锯齐之、';
W._1Ki7_10='基乃珍贵之石、其形甚巨、长十肘者有之、长八肘者有之、';
W._1Ki7_11='基上亦用珍贵之石、循其量度、亦有香柏、';
W._1Ki7_12='大院四周、有雕石三层、香柏一层、与耶和华室之内院、及廊同式、○';
W._1Ki7_13='所罗门王遣人召户兰、自推罗至、';
W._1Ki7_14='彼乃拿弗他利支派嫠妇之子、其父推罗人、业铜工、户兰聪明智慧、技艺俱备、善于铜工、乃诣所罗门王、为之制造、';
W._1Ki7_15='铸铜柱二、各高十八肘、围十二肘、';
W._1Ki7_16='铸铜顶二、置于柱首、各高五肘、';
W._1Ki7_17='柱顶有绮文之网、及链索之环、其数各七、';
W._1Ki7_18='又作石榴二行、环网以盖柱顶、二顶皆然、';
W._1Ki7_19='廊中柱顶、高四肘、状如百合花、';
W._1Ki7_20='柱顶凸处、附网环以石榴二行、其数二百、';
W._1Ki7_21='立柱于殿廊、右名雅斤、左名波阿斯、';
W._1Ki7_22='柱顶有百合花之制、作柱之工乃竣、';
W._1Ki7_23='铸铜海、其式维圆、径十肘、高五肘、围三十肘、';
W._1Ki7_24='其边之下、四周有匏瓜二行、环于其海、十肘之长、海与匏瓜、同时而铸、';
W._1Ki7_25='海有十二牛负之、北向三、西向三、南向三、东向三、海在其上、牛后内向、';
W._1Ki7_26='海厚一掌、边制如盂、式若百合花、可容二千罢特、';
W._1Ki7_27='又铸铜座十、每座长四肘、广四肘、高三肘、';
W._1Ki7_28='其制如左、座之四旁、缘内各有镶版、';
W._1Ki7_29='镶板上、有狮牛与基路伯之像、缘上有座、狮牛之下、垂有结彩之状、';
W._1Ki7_30='座各有铜轮四、铜轴四、座之四足、各有肩形、肩铸于海下、其侧有结彩之状、';
W._1Ki7_31='自肩至口、高一肘、其口乃圆、与座无异、广一肘有半、口上有雕刻之形、其镶版方而不圆、';
W._1Ki7_32='四轮在镶版下、轮轴与座相连、轮高各一肘有半、';
W._1Ki7_33='其轮之制如车轮、其轴、其环、其辐、其毂、俱以铜铸之、';
W._1Ki7_34='座之四隅、各有肩形、与座相连、';
W._1Ki7_35='座上有缘、其形维圆、高半肘、座之斜柱及镶版、俱与座同铸、';
W._1Ki7_36='斜柱镶版上、雕基路伯、及狮与棕树、悉依其度而作、四周有结彩之状、';
W._1Ki7_37='十座皆如是而制、其镕铸、度量、状式、俱维一、';
W._1Ki7_38='又铸铜盘十、各容四十罢特、其径四肘、十座各置一盘、';
W._1Ki7_39='置座于室、左五右五、置海于室右、在东向南、';
W._1Ki7_40='又制鼎铲碗、户兰为所罗门王、所作耶和华室之工、于是告竣、';
W._1Ki7_41='即柱二、及柱顶之球二、盖顶球之网二、';
W._1Ki7_42='网上之石榴四百、网各二行、以盖柱顶之球、';
W._1Ki7_43='座十、及座上之十盘、';
W._1Ki7_44='铜海一、及其下之牛十二、';
W._1Ki7_45='鼎铲碗、户兰为所罗门王、所作耶和华室之器、俱以磨光之铜而制、';
W._1Ki7_46='在约但平原、疏割撒拉但间、胶土之地铸之、';
W._1Ki7_47='所作之器繁多、所罗门未权之、铜之轻重、不得而知、';
W._1Ki7_48='所罗门又作耶和华室所有器皿、即金坛、及陈饼之金几、';
W._1Ki7_49='内殿前之灯台、左右各五、制以精金、其花、其灯、其镊、俱以金制、';
W._1Ki7_50='其盂、其剪、其碗、其匙、其鼎、悉精金所制、内殿即至圣所之门枢、与外殿之门枢、俱以金制、';
W._1Ki7_51='所罗门王为耶和华室所作之工竣、携父大卫所献之金银、及器皿、置于耶和华室中之府库、';
