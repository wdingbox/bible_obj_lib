W._1Sa12_1='撒母耳谓以色列众曰、尔所求于我者、我悉允之、立王治尔、';
W._1Sa12_2='今有王出入于尔前、我已年迈皓首、我子与尔相处、我自幼出入于尔前、至于今日、';
W._1Sa12_3='我在此、尔于耶和华及其受膏者前、可为我证、我曾强取何人之牛、劫夺何人之驴、欺侮何人、苛虐何人、受赇于何人之手、以蔽我目、若有、我必偿之、';
W._1Sa12_4='佥曰、尔末尝欺我虐我、亦未尝受何物于人手、';
W._1Sa12_5='曰、今日耶和华为证、其受膏者亦为证、汝于我手、索之无获、佥曰、彼为证、';
W._1Sa12_6='撒母耳语民曰、昔立摩西亚伦导尔列祖出埃及者、即耶和华也、';
W._1Sa12_7='尔当屹立、我于耶和华前、将以耶和华为尔及尔列祖、所行之义事、与尔辨之、';
W._1Sa12_8='雅各既至埃及、尔祖吁耶和华、耶和华遣摩西亚伦导之出、使居斯土、';
W._1Sa12_9='惟彼忘其上帝耶和华、耶和华付之于夏琐军长西西拉、及非利士人、与摩押王之手、遂与之战、';
W._1Sa12_10='尔祖吁耶和华曰、我干罪戾、因离弃耶和华、事诸巴力、与亚斯他录、今求拯我于敌手、我必事尔、';
W._1Sa12_11='耶和华遣耶路巴力、比但、耶弗他、及撒母耳、援尔于四周敌人之手、尔则安居、';
W._1Sa12_12='尔见亚扪王拿辖来攻尔、则谓我曰、必有一王治我、是时尔上帝耶和华为尔之王、';
W._1Sa12_13='今观尔曹所求所简之王、耶和华立王治尔、';
W._1Sa12_14='如尔寅畏耶和华、而服事之、听从其言、不违其命、且与治尔之王、顺从尔上帝耶和华、则善矣、';
W._1Sa12_15='如弗听从耶和华之言、背逆其命、则耶和华之手必敌尔、如昔敌尔祖然、';
W._1Sa12_16='今当屹立、观耶和华于尔目前、所行之大事、';
W._1Sa12_17='今非刈麦之时乎、我吁耶和华、彼将发雷降雨、令尔明知尔求立王、乃为大恶于耶和华前、';
W._1Sa12_18='撒母耳遂吁耶和华、是日耶和华发雷降雨、众民甚畏耶和华、与撒母耳、';
W._1Sa12_19='告撒母耳曰、尔为仆祈尔上帝耶和华、免我死亡、我之求王、乃加罪于罪也、';
W._1Sa12_20='撒母耳曰、毋畏、汝诚行此诸恶、然勿转离不从耶和华、惟尽心服事之、';
W._1Sa12_21='其勿偏离、从事虚伪、不能益尔、不能救尔之物、以其虚伪故也、';
W._1Sa12_22='耶和华既喜立尔为己民、必因其大名、不汝离弃、';
W._1Sa12_23='若我、决不止息为尔祈祷、而获罪于耶和华、必以善道正途训尔、';
W._1Sa12_24='惟当寅畏耶和华、专诚尽心服事之、念其为尔所行之大事、';
W._1Sa12_25='如尔仍行恶、则尔与尔之王、俱必灭亡、';
W._1Sa13_1='扫罗即位、时年四十';
W._1Sa13_2='为以色列王、越至二年、由以色列中、简三千人、二千从扫罗、在密抹及伯特利山、一千从约拿单、在便雅悯之基比亚、余民遣归其家、';
W._1Sa13_3='约拿单击非利士人汛于迦巴、非利士人闻之、扫罗吹角遍于国中、曰、希伯来人听之、';
W._1Sa13_4='以色列众闻扫罗击非利士人汛、以色列人为非利士人所恶、民从扫罗、集于吉甲、';
W._1Sa13_5='非利士人集、欲与以色列族战、率车三万、骑兵六千、民众如海沙之多、至伯亚文东之密抹建营、';
W._1Sa13_6='以色列民见事危急、窘迫特甚、则匿于山洞、丛林岩穴、营窟坎阱、';
W._1Sa13_7='亦有希伯来人济约但、至迦得与基列地、扫罗仍在吉甲、民战栗而从之、';
W._1Sa13_8='扫罗依撒母耳所定之期、待之七日、而撒母耳未至吉甲、民渐离散、';
W._1Sa13_9='扫罗曰、携燔祭及酬恩祭至此、遂献燔祭、';
W._1Sa13_10='献燔祭毕、撒母耳至、扫罗出迓问安、';
W._1Sa13_11='撒母耳曰、汝所行何事、扫罗曰、定期既届、尔未式临、我见斯民离散、而非利士人集于密抹、';
W._1Sa13_12='则曰、非利士人必至吉甲攻我、而我未求耶和华恩施、故我强献燔祭、';
W._1Sa13_13='撒母耳曰、尔所为者愚也、不遵尔上帝耶和华所命、如其遵之、则耶和华必在以色列中、坚尔国祚、历久弗替、';
W._1Sa13_14='今尔不守厥命、尔之国祚不永、耶和华已寻获一人、遂乎其心、立为其民之长、';
W._1Sa13_15='撒母耳遂起、自吉甲往便雅悯之基比亚、扫罗核其从者、计六百人、';
W._1Sa13_16='扫罗及其子约拿单、与其从者、俱居于便雅悯之迦巴、非利士人建营于密抹、';
W._1Sa13_17='有掠者自非利士营出、分为三队、一由俄弗拉道、至书亚地、';
W._1Sa13_18='一由伯和仑道、一由洗波音谷相对之境、往于旷野、○';
W._1Sa13_19='时、以色列全地无有铁工、盖非利士人曰、恐希伯来人制作剑戟也、';
W._1Sa13_20='以色列人欲利其耒耜斧镢、则诣非利士人所、';
W._1Sa13_21='惟有锉、以削其镢耜锸斧、并利其錣、';
W._1Sa13_22='故临战时、从扫罗与约拿单之民、手无剑戟、惟扫罗与约拿单有之、';
W._1Sa13_23='非利士戍卒、出至密抹隘口、';
W._1Sa14_1='一日扫罗子约拿单、谓执兵之少者曰、我侪过彼、至非利士汛、惟不告其父、';
W._1Sa14_2='时、扫罗居基比亚之隅、米矶仑石榴树下、从者约六百人、';
W._1Sa14_3='又有衣圣衣之亚希亚、乃居示罗为耶和华祭司之以利曾孙、非尼哈孙、亚希突子、亚希突即以迦博之兄、民不知约拿单已往、';
W._1Sa14_4='约拿单往非利士汛、道经隘口、巉岩对峙、一名播薛、一名西尼、';
W._1Sa14_5='一在北、与密抹相对、一在南、与迦巴相对、';
W._1Sa14_6='约拿单谓执兵之少者曰、我侪往未受割者之汛、庶耶和华祐我、盖耶和华施行拯救、不在人之众寡也、';
W._1Sa14_7='执兵者曰、随尔心欲行之、往哉、我与尔有同志焉、';
W._1Sa14_8='约拿单曰、我侪过彼、使彼见之、';
W._1Sa14_9='如彼曰、俟我至尔、我则伫立、不往就之、';
W._1Sa14_10='如彼曰、尔其上而就我、此为我征、我则前往、盖耶和华付之于我手、';
W._1Sa14_11='二人使非利士戍卒见之、非利士人曰、希伯来人出所匿之穴矣、';
W._1Sa14_12='戍卒谓约拿军及执兵者曰、汝其至此、我有一事示尔、约拿单告执兵者曰、随我而上、耶和华付之于以色列人手矣、';
W._1Sa14_13='约拿单攀援而登、执兵者随之、敌仆于约拿单前、执兵者从而戮之、';
W._1Sa14_14='二人在半亩之地、始杀之人、约二十、';
W._1Sa14_15='于是在营在田、庶民戍卒掠者、无不战栗、地亦震动、致其战栗特甚、';
W._1Sa14_16='在便雅悯之基比亚、扫罗之戍卒、见敌军渐销乱窜、';
W._1Sa14_17='扫罗谓从者曰、核民、视离我者为谁、既核之、则知约拿单与其执兵者不在、';
W._1Sa14_18='斯时上帝之匮在以色列族中、扫罗谓亚希亚曰、舁上帝之匮至、';
W._1Sa14_19='扫罗与祭司相语时、非利士营中喧哗益甚、扫罗告祭司曰、姑止尔手、';
W._1Sa14_20='乃集从者往战、见非利士人以刃自相攻击、致大溃乱、';
W._1Sa14_21='昔自四方而来、入非利士营之希伯来人、斯时转从扫罗约拿单所率之以色列人、';
W._1Sa14_22='匿于以法莲山地之以色列人、闻非利士人遁、亦临陈亟袭其后、';
W._1Sa14_23='是日耶和华拯救以色列族、战事至伯亚文、○';
W._1Sa14_24='当日以色列人困惫、盖扫罗以誓戒民曰、未至日夕、报我仇于我敌之先、凡食物者、必见诅、于是民不食、';
W._1Sa14_25='民入林、有蜜在地、';
W._1Sa14_26='民于林见蜜滴沥、无以手取食者、畏誓言也、';
W._1Sa14_27='扫罗以誓戒民、约拿单未之闻、故以所执之杖端濡蜜、反手入口、其目即明、';
W._1Sa14_28='民中一人曰、尔父以誓戒民云、今日凡食物者、必见诅、民俱疲惫、';
W._1Sa14_29='约拿单曰、我父累及斯土、尔试观之、我尝蜜少许、而目即明、';
W._1Sa14_30='今日民若任意而食由敌所获、则杀非利士人、岂非尤多乎、';
W._1Sa14_31='是日民击非利士人、自密抹至亚雅仑、疲惫殊甚、';
W._1Sa14_32='乃急取所得牛羊与犊、宰之于地、并血而食之、';
W._1Sa14_33='或告扫罗曰、民食有血之肉、获罪于耶和华、扫罗曰、尔曹行诈、当转巨石至此、';
W._1Sa14_34='又曰、散行民中告曰、各牵其牛其羊至此、宰而食之、勿食有血之肉、获罪于耶和华、是夜民各牵牛、宰之于彼、';
W._1Sa14_35='扫罗为耶和华筑坛、是乃扫罗为耶和华始筑之坛、○';
W._1Sa14_36='扫罗曰、我侪夤夜追袭非利士人、掠其所有、以至黎明、不留其一人、佥曰、尔视为善者行之、祭司曰、当诣上帝、';
W._1Sa14_37='扫罗咨诹上帝曰、我追袭非利士人可否、尔付之于以色列人手乎、是日上帝不之应、';
W._1Sa14_38='扫罗曰、尔民长俱前来、察知今日之罪何在、';
W._1Sa14_39='我指救以色列、维生之耶和华而誓、虽我子约拿单、亦必死亡、民中无人应之、';
W._1Sa14_40='乃谓以色列众曰、尔曹在彼、我与我子约拿单在此、民曰、尔视为善者行之、';
W._1Sa14_41='扫罗告以色列之上帝耶和华曰、愿尔指示其实、乃掣签、得扫罗及约拿单、民得免焉、';
W._1Sa14_42='扫罗曰、于我及我子约拿单间掣签、乃得约拿单、';
W._1Sa14_43='扫罗谓约拿单曰、尔以所为告我、约拿单曰、我诚以所执之杖端、尝蜜少许、我必死也、';
W._1Sa14_44='扫罗曰、约拿单、尔必死、不然、愿上帝罚我维倍、';
W._1Sa14_45='民谓扫罗曰、约拿单大行拯救于以色列中、岂可死乎、断乎不可、我侪指维生之耶和华以誓、其首之一发、不陨于地、盖彼今日与上帝偕行、于是民援约拿单、免于死亡、';
W._1Sa14_46='扫罗去非利士人、不追袭之、非利士人归故土、○';
W._1Sa14_47='扫罗治以色列国、攻四周之敌、即摩押亚扪以东诸族、琐巴列王、及非利士人、无论所往、俱击败之、';
W._1Sa14_48='奋勇击亚玛力人、拯以色列族于虏者之手、○';
W._1Sa14_49='扫罗之子、约拿单、亦施韦、麦基舒亚、又有二女、长名米拉、季名米甲、';
W._1Sa14_50='其妻名亚希暖、乃亚希玛斯之女、其军长名押尼珥、乃扫罗叔尼珥之子、';
W._1Sa14_51='基士乃扫罗之父、押尼珥父尼珥、乃亚别之子、';
W._1Sa14_52='扫罗存日、与非利士人力战、见壮士及勇士、则招募之、';
W._1Sa15_1='撒母耳谓扫罗曰、昔耶和华遣我膏尔、立为其民以色列之王、今尔当听耶和华言、';
W._1Sa15_2='万军之耶和华云、以色列族出埃及时、亚玛力人若何待之、途间御之、我记忆焉、';
W._1Sa15_3='今往击之、灭其所有、毋加矜恤、男女、童稚、乳子、牛羊驼驴、悉杀戮之、○';
W._1Sa15_4='扫罗集民于提拉因、核其军数、步卒二十万、犹大人一万、';
W._1Sa15_5='扫罗至亚玛力邑、伏于谷中、';
W._1Sa15_6='谓基尼人曰、离亚玛力人而去、免尔为我同灭、盖以色列人出埃及时、尔善待之、基尼人遂离之而去、';
W._1Sa15_7='扫罗击亚玛力人、自哈腓拉、至埃及相对之书珥、';
W._1Sa15_8='生擒亚玛力王亚甲、以刃尽灭其民、';
W._1Sa15_9='扫罗与民惜亚甲、暨牛羊犊羔之嘉者、及诸美物、不尽灭之、惟陋劣者、则悉歼焉、○';
W._1Sa15_10='耶和华谕撒母耳曰、';
W._1Sa15_11='我立扫罗为王、今则悔之、以其背我、而不我从、亦不遵行我命、撒母耳怒、终夜吁耶和华、';
W._1Sa15_12='夙兴、欲迓扫罗、或告之曰、扫罗至迦密立碑、转往吉甲、';
W._1Sa15_13='撒母耳就扫罗、扫罗曰、愿耶和华锡嘏于尔、耶和华所命、我已行之、';
W._1Sa15_14='撒母耳曰、然则我闻羊鸣牛鸣、是何意耶、';
W._1Sa15_15='扫罗曰、乃众自亚玛力携至、盖民惜其牛羊之嘉者、欲以祭尔上帝耶和华、其余我侪尽灭之、';
W._1Sa15_16='撒母耳曰、姑少待、我以耶和华前夕谕我者告尔、曰、请言之、';
W._1Sa15_17='撒母耳曰、昔尔自视虽微、非立为以色列支派之长乎、耶和华膏尔为以色列王、';
W._1Sa15_18='遣尔就途曰、尔往尽灭罪人亚玛力族、战而歼之、';
W._1Sa15_19='尔何不听耶和华言、急于劫夺、行耶和华所恶、';
W._1Sa15_20='扫罗曰、我实听耶和华言、往所遣我之途、虏亚玛力王亚甲、尽灭亚玛力人、';
W._1Sa15_21='惟所获当灭之牛羊、民取其嘉者、欲在吉甲、以祭尔上帝耶和华、';
W._1Sa15_22='撒母耳曰、耶和华岂喜燔祭及他祭、如喜听其言乎、夫顺服愈于祭祀、听从愈于羊脂、';
W._1Sa15_23='违逆与卜筮同罪、顽梗与拜偶像事家神同科、尔弃耶和华命、耶和华亦弃尔、不使为王、';
W._1Sa15_24='扫罗曰、我干罪矣、我畏斯民、听从其言、故违耶和华命、及尔之言、';
W._1Sa15_25='今则请赦我罪、偕我旋归、俾我崇拜耶和华、';
W._1Sa15_26='撒母耳曰、我不偕尔旋归、盖尔弃耶和华命、耶和华亦弃尔、不使为以色列王、';
W._1Sa15_27='撒母耳转而欲行、扫罗执其衣裾、裾裂、';
W._1Sa15_28='撒母耳曰、是日耶和华裂以色列国、使之离尔、以赐尔邻、贤于尔者、';
W._1Sa15_29='以色列所恃者、必不诳言、亦不回意、盖非世人、决不回意也、';
W._1Sa15_30='扫罗曰、我干罪矣、虽然、求尔于我民之长老、及以色列众前尊我、偕我旋归、俾我崇拜尔上帝耶和华、';
W._1Sa15_31='于是撒母耳转随其后、扫罗则崇拜耶和华、○';
W._1Sa15_32='撒母耳曰、携亚玛力王亚甲至我、亚甲欢然而来、曰、死亡之苦、庶乎免矣、';
W._1Sa15_33='撒母耳曰、尔之刃使妇无子、则尔之母、于妇中亦必无子、遂在吉甲、于耶和华前、斫亚甲而碎之、';
W._1Sa15_34='撒母耳往拉玛、扫罗往基比亚、归其家、';
W._1Sa15_35='撒母耳至于没日、不复往见扫罗、为之怀忧、耶和华立扫罗为以色列王、亦悔之、';
W._1Sa16_1='耶和华谓撒母耳曰、我既弃扫罗、不使为以色列王、尔为之怀忧、伊于胡底、可盛膏于角而往、我将遣尔诣伯利恒人耶西、其众子中、我简其一为王、';
W._1Sa16_2='撒母耳曰、我何可往、扫罗闻之必杀我、耶和华曰、尔可牵犊、言我来欲祭耶和华、';
W._1Sa16_3='召耶西与祭、尔所当为、我将示尔、我所言者、为我膏之、';
W._1Sa16_4='撒母耳遵耶和华言而行、至伯利恒、邑之长老战栗迎之、曰、尔为平康而来乎、';
W._1Sa16_5='曰、为平康也、我来祭耶和华、尔当洁己而至、同我与祭、撒母耳遂洁耶西及其子、召之与祭、';
W._1Sa16_6='既至、撒母耳见以利押、意谓耶和华之受膏者、果在其前也、';
W._1Sa16_7='耶和华谓之曰、毋观其容、及躯干之修伟、此人乃我所摈、盖耶和华所见、迥异于人、人观外貌、耶和华则视内心、';
W._1Sa16_8='耶西召亚比拿达、使过撒母耳前、撒母耳曰、耶和华亦不简之、';
W._1Sa16_9='耶西又使沙玛过焉、撒母耳曰、耶和华亦不简之、';
W._1Sa16_10='耶西使七子咸过其前、撒母耳曰、皆非耶和华所简也、';
W._1Sa16_11='又曰、尔子咸在此乎、曰、尚有季者牧羊、撒母耳曰、召之使来、彼未至、我侪不席坐、';
W._1Sa16_12='遂遣人携之入、其人赤色、目秀貌美、耶和华曰、斯人是也、起而膏之、';
W._1Sa16_13='撒母耳取角中之膏、于其诸兄中膏之、自是以后、耶和华之灵大临大卫、撒母耳启行、归于拉玛、○';
W._1Sa16_14='耶和华之神离扫罗、有恶神扰之、耶和华使然也、';
W._1Sa16_15='其臣仆谓之曰、上帝使恶神扰尔、';
W._1Sa16_16='我主当命侍臣、求善鼓琴者、迨恶神临尔时、使之鼓琴、则尔愈焉、';
W._1Sa16_17='扫罗命侍臣曰、为我求善鼓琴者、携之至我、';
W._1Sa16_18='有一少者对曰、我尝见伯利恒人耶西之子善鼓琴、大勇善战、慎言语、美姿容、耶和华亦偕之、';
W._1Sa16_19='扫罗遣使诣耶西曰、尔子大卫、与羊同在、遣至我所、';
W._1Sa16_20='耶西以驴负饼、以酒一革囊、与山羊羔一、付其子大卫、奉于扫罗、';
W._1Sa16_21='大卫既至、侍立于扫罗前、扫罗爱之甚、遂为其执兵者、';
W._1Sa16_22='扫罗遣人诣耶西曰、大卫已沾我恩、容侍我侧、';
W._1Sa16_23='值上帝使恶神临扫罗时、大卫取琴鼓之、扫罗则快然而愈、恶神离之、';
W._1Sa17_1='非利士人集其军旅以战、至犹大之梭哥、建营于以弗大悯、在梭哥亚西加间、';
W._1Sa17_2='扫罗亦与以色列人会集、建营于以拉谷、陈列行伍、与非利士人战、';
W._1Sa17_3='非利士人立于此山、以色列人立于彼山、其间有谷、';
W._1Sa17_4='有挑战者迦特人歌利亚、自非利士营出、体长六肘及一布指、';
W._1Sa17_5='首戴铜冑、身擐铜甲、重五千舍客勒、';
W._1Sa17_6='股著铜袚、肩负铜戟、';
W._1Sa17_7='其枪之柯、大如织器之梁、其锋之铁重六百舍客勒、持干者行于前、';
W._1Sa17_8='彼立而呼以色列军旅曰、尔曹出而列陈、欲何为、我非非利士人乎、尔曹非扫罗之臣仆乎、当简一人、使下而就我、';
W._1Sa17_9='如能战而杀我、我侪则为尔役、如我胜而杀彼、尔曹则为我役、而服事我、';
W._1Sa17_10='又曰、以色列军旅、今日为我所侮、可遣一人与我战鬬、';
W._1Sa17_11='扫罗与以色列众闻其言、惊惶惧甚、○';
W._1Sa17_12='夫大卫、乃犹大伯利恒之以法他人耶西子也、扫罗时、耶西寿高年迈、有子八人、';
W._1Sa17_13='年长之三子、从扫罗出战、长以利押、次亚比拿达、三沙玛、';
W._1Sa17_14='大卫乃季子也、其兄三人、俱从扫罗、';
W._1Sa17_15='大卫屡离扫罗、返伯利恒、牧父之羊、';
W._1Sa17_16='非利士人朝夕进前而立、历四十日、○';
W._1Sa17_17='耶西谓其子大卫曰、尔取烘谷一伊法、与饼十、速携至营、给尔诸兄、';
W._1Sa17_18='又取乳饼十、以馈千夫长、省视尔兄、取质而返、';
W._1Sa17_19='时、扫罗与大卫三兄、及以色列众、在以拉谷、与非利士人战、';
W._1Sa17_20='大卫晨兴、以羊付守者、遵耶西命、取物而行、至列车之所、适军旅列陈而出、鼓噪以战、';
W._1Sa17_21='以色列人与非利士人列陈、两军相对、';
W._1Sa17_22='大卫以其什物付守者手、趋入行伍、问其兄安、';
W._1Sa17_23='相语时、非利士之挑战者、迦特人歌利亚、自其行伍出、语如前言、为大卫所闻、';
W._1Sa17_24='以色列众见之、大惧而遁、';
W._1Sa17_25='相语曰、尔见斯人乎、彼来欲侮以色列族、如有杀之者、王将赐以厚财、以女妻之、并于以色列中、复其父家、';
W._1Sa17_26='大卫谓旁立之人曰、有人杀此非利士人、洒以色列人之辱、将如何待之、此未受割之非利士人为谁、而可侮维生上帝之军乎、';
W._1Sa17_27='民如前言对曰、杀此人者、必如是待之、';
W._1Sa17_28='长兄以利押闻大卫与众言、怒之曰、尔来曷故、彼野间数羊、付于谁乎、尔之骄矜、中心之恶、我知之矣、尔来特欲观战耳、';
W._1Sa17_29='大卫曰、我何所为、惟问一言而已、';
W._1Sa17_30='遂转离之而他顾、问以前言、民答之如故、';
W._1Sa17_31='或闻大卫所言、述于扫罗前、扫罗乃召之、';
W._1Sa17_32='大卫谓扫罗曰、人勿为之丧胆、仆将前往、与彼非利士人战、';
W._1Sa17_33='扫罗曰、尔不能与之战、盖尔年少、彼自幼为战士、';
W._1Sa17_34='大卫曰、尔仆为父牧羊、有狮或熊至群中、攫羔而去、';
W._1Sa17_35='我出追而击之、援羔于其口、彼起而攻我、我执其鬣、击而杀之、';
W._1Sa17_36='尔仆杀狮与熊、此未受割之非利士人、侮维生上帝之军、亦必如斯兽之一焉、';
W._1Sa17_37='又曰、耶和华既援我于狮之爪、熊之掌、亦必援我于此非利士人之手、扫罗曰、往哉、耶和华必与尔偕、';
W._1Sa17_38='扫罗以其戎衣衣大卫、以铜冑冠其首、以铠甲被其身、';
W._1Sa17_39='大卫佩剑衣外、因未娴习、欲试而行、乃谓扫罗曰、我未娴此、不能服之而行、遂卸之、';
W._1Sa17_40='手执杖、择谿间光洁之石五、置于所携牧人之囊、亦执发石之绳、往迎非利士人、';
W._1Sa17_41='非利士人前迎大卫、持干者为先导、';
W._1Sa17_42='非利士人环视、见大卫则藐之、盖其年少、色亦貌美、';
W._1Sa17_43='谓之曰、尔执杖迎我、我岂犬乎、遂指其神而诅之、';
W._1Sa17_44='又谓大卫曰、尔来、我取尔肉、给于空中之鸟、野间之兽、';
W._1Sa17_45='大卫曰、尔来迎我、以剑与枪及戟、我来迎尔、以万军耶和华之名、即尔所侮以色列军旅之上帝、';
W._1Sa17_46='今日耶和华必付尔于我手、我必击尔、斩尔首级、以非利士军旅之尸、给于空中之鸟、野间之兽、使天下咸知以色列中有上帝、';
W._1Sa17_47='亦使此会咸知耶和华施行拯救、非以剑以枪、盖战事属于耶和华、彼必付尔于我手、';
W._1Sa17_48='非利士人进迎大卫、大卫亦向行伍疾趋迎之、';
W._1Sa17_49='以手探囊取石、以绳发之、击非利士人、深入其颡、遂仆于地、';
W._1Sa17_50='如是大卫以绳与石、胜非利士人、击而杀之、手不持剑、';
W._1Sa17_51='遂趋而前、立于非利士人身侧、拔其剑出鞘杀之、斩其首级、非利士人见其勇士已死、则遁、';
W._1Sa17_52='以色列与犹大人并起、鼓噪而追、至于该、及以革伦邑门、非利士人被创者、仆于沙拉音道、延至迦特与以革伦、';
W._1Sa17_53='以色列人追非利士人而返、劫掠其营、';
W._1Sa17_54='大卫取非利士人首级、携至耶路撒冷、以其兵甲置于己幕、○';
W._1Sa17_55='初、扫罗见大卫出击非利士人、则谓军长押尼珥曰、押尼珥、此少者谁氏子、押尼珥曰、王欤、我指尔生命而誓、我不知也、';
W._1Sa17_56='王曰、尔询此孺子为谁之子、';
W._1Sa17_57='大卫击非利士人而返、手执首级、押尼珥引之见扫罗、';
W._1Sa17_58='扫罗曰、少者、尔为谁之子、大卫曰、我乃尔仆伯利恒人耶西之子也、';
W._1Sa18_1='大卫与扫罗言毕、约拿单之心、与大卫之心相契、约拿单爱之如命、';
W._1Sa18_2='当日扫罗留之、不使复归父家、';
W._1Sa18_3='约拿单与大卫结约、爱之如命故也、';
W._1Sa18_4='遂解衣赐之、又以戎衣、弓剑与绅予之、';
W._1Sa18_5='大卫为扫罗所遣、处事明敏、扫罗立之为武士长、民众与扫罗臣仆咸视为善、○';
W._1Sa18_6='大卫戮彼非利士人、偕众归时、妇女自以色列诸邑出、讴歌舞蹈、击鼓击磐、欣然以迎扫罗王、';
W._1Sa18_7='舞蹈唱和曰、扫罗杀其千千、大卫杀其万万、';
W._1Sa18_8='扫罗怒甚、不悦斯言、曰、称大卫以万数、称我仅以千数、此外、彼之所得、非国而何、';
W._1Sa18_9='自是以后、扫罗见大卫、则睚眦之、○';
W._1Sa18_10='翌日、上帝使恶神大临扫罗、遂在室中发狂言、大卫鼓琴如平日、扫罗手执戟、';
W._1Sa18_11='以戟掷之、曰、我必刺大卫、钉之于墙、大卫逃避者再、';
W._1Sa18_12='扫罗以耶和华离己、而偕大卫、则惧之、';
W._1Sa18_13='使其离侧、立之为千夫长、率民出入、';
W._1Sa18_14='大卫处事明敏、耶和华与之偕、';
W._1Sa18_15='扫罗见其处事明敏、惧之益甚、';
W._1Sa18_16='惟以色列与犹大人咸爱之、以率其出入故也、○';
W._1Sa18_17='扫罗谓大卫曰、我以长女米拉妻尔、惟当为我奋勇、为耶和华战、盖扫罗意谓、我不可亲手害之、愿非利士人加手害之、';
W._1Sa18_18='大卫曰、我何人斯、我之戚族、及我父家、于以色列中为何、致我为王之婿乎、';
W._1Sa18_19='届期、扫罗当以其女米拉妻大卫、乃妻于米何拉人亚得利、';
W._1Sa18_20='扫罗之女米甲爱大卫、或告扫罗、扫罗悦、';
W._1Sa18_21='曰、我妻以女、以为机槛、使非利士人加手害之、遂谓大卫曰、今日复为我婿、';
W._1Sa18_22='扫罗命其臣仆私语大卫曰、王悦尔、其臣仆亦爱尔、可为王婿、';
W._1Sa18_23='臣仆以此言告大卫、大卫曰、我素贫贱、为王之婿、尔以为细事乎、';
W._1Sa18_24='臣仆以大卫之言反告、';
W._1Sa18_25='扫罗曰、当告大卫云、王不受聘礼、第求非利士人之阳皮一百、以报王仇、扫罗之意、欲假手于非利士人杀之、';
W._1Sa18_26='臣仆以此言告大卫、大卫乐为王婿、';
W._1Sa18_27='尚未届期、大卫与从者起、往杀非利士人二百、携其阳皮、悉数进王、致为王婿、扫罗遂以其女米甲妻之、';
W._1Sa18_28='扫罗见耶和华偕大卫、知其女米甲亦爱之、';
W._1Sa18_29='故惧之愈甚、恒与为敌、○';
W._1Sa18_30='非利士之牧伯迭出以战、大卫处事、每较扫罗臣仆明敏、以致其名大见尊重焉、';
W._1Sa19_1='扫罗语其子约拿单、及其臣仆、使杀大卫、';
W._1Sa19_2='惟约拿单甚悦大卫、告之曰、我父谋杀尔、诘朝请自慎、匿于僻处、';
W._1Sa19_3='我出至尔所在之田、立于父侧、与言尔事、若有所见、即以告尔、';
W._1Sa19_4='约拿单对父扫罗、褒扬大卫、曰、王勿获罪于尔仆大卫、盖大卫未尝获罪于尔、彼之所为、于尔甚善、';
W._1Sa19_5='昔冒死击非利士人、耶和华为以色列众大施拯救、尔见之喜、今何无故杀之、流无辜之血、而干罪戾乎、';
W._1Sa19_6='扫罗从约拿单言、指维生之耶和华而誓、必不杀之、';
W._1Sa19_7='约拿单招大卫、以是告之、导见扫罗、侍前如故、○';
W._1Sa19_8='厥后又有战鬬、大卫出与非利士人战、大行杀戮、其众遂遁、';
W._1Sa19_9='耶和华使恶神临于扫罗、扫罗执戟、坐于室中、大卫鼓琴、';
W._1Sa19_10='扫罗欲以戟刺大卫、钉之于墙、大卫避焉、戟入于墙、是夕大卫遁而获免、';
W._1Sa19_11='扫罗遣使守大卫第、待旦杀之、大卫妻米甲告大卫曰、今夕不自救、明日必见杀、';
W._1Sa19_12='米甲自牖缒之、逃而获免、';
W._1Sa19_13='米甲取家神之像置于床、以羊绒衾蔽其首、覆之以裯、';
W._1Sa19_14='扫罗遣使执大卫、妇曰、彼病矣、';
W._1Sa19_15='扫罗复遣其使视大卫曰、以床舁之来、俾我杀之、';
W._1Sa19_16='使者入、见像于床、羊绒衾蔽其首、';
W._1Sa19_17='扫罗谓米甲曰、何欺我若此、容我敌逃而获免、米甲对曰、彼云任我去、勿使我杀尔、○';
W._1Sa19_18='大卫逃而获免、至拉玛见撒母耳、以扫罗所待告之、遂与撒母耳往拿约居焉、';
W._1Sa19_19='或告扫罗曰、大卫在拉玛之拿约、';
W._1Sa19_20='扫罗遣使执之、至则见彼先知一班、感神而言、撒母耳立于其中为之长、上帝之神临于使者、彼亦感灵而言、';
W._1Sa19_21='或告扫罗、又遣他使、亦感灵而言、三遣使、亦感灵而言、';
W._1Sa19_22='乃亲往拉玛、至西沽大井、问撒母耳大卫安在、或曰、在拉玛之拿约、';
W._1Sa19_23='遂往拉玛之拿约、上帝之神亦临之、且行且言、至拉玛之拿约、';
W._1Sa19_24='解其衣、在撒母耳前、感灵而言、永朝永夕、裸体而卧、故有言曰、扫罗亦在先知中乎、';
