W._Jer46_1='耶和华论列国、所谕耶利米之言、○';
W._Jer46_2='论埃及、即论埃及王法老尼哥之军旅、屯于伯拉河滨之迦基米施、在犹大王约西亚子约雅敬四年、为巴比伦王尼布甲尼撒所击、';
W._Jer46_3='曰、其备干盾、进而战鬬、';
W._Jer46_4='骑士欤、备马而乘、贯胄而立、砺乃戈、擐乃甲、';
W._Jer46_5='耶和华曰、我奚见此哉、彼众惊而却退、勇士败溃、急遁不顾其后、四周惶恐、';
W._Jer46_6='毋令疾趋者遁逃、毋令有勇者得逸、在北方伯拉河滨、众咸踬而颠、';
W._Jer46_7='彼若尼罗之涨溢、若川流之汹涌者、谁欤、';
W._Jer46_8='若尼罗之涨溢、若川流之汹涌者、乃埃及也、彼曰、我必兴起、掩盖全地、毁其城邑、灭其居民、';
W._Jer46_9='马其疾上、车其急驰、为勇士者、执干之古实与弗人、挽弓之路德人、其出哉、';
W._Jer46_10='是为万军之主耶和华之日、乃复仇之日、彼必复仇于敌、使刃食人而饱、饮血而足、缘万军之主耶和华、在北方伯拉河滨、有祀事焉、';
W._Jer46_11='埃及处女欤、其往基列而取乳香、尔用多药、亦属徒然、不可医也、';
W._Jer46_12='尔之耻辱闻于列邦、尔之呼号充乎遍地、盖勇士与勇士互冲、二者同仆、○';
W._Jer46_13='巴比伦王尼布甲尼撒、将至击埃及地、耶和华谕先知耶利米之言、';
W._Jer46_14='曰、尔其播于埃及、传于密夺、宣于挪弗答比匿云、出而屹立、预为之备、尔之四周、已见吞于锋刃、';
W._Jer46_15='尔之壮士、曷被冲没、彼之不立、因耶和华逐之也、';
W._Jer46_16='彼令多人颠仆、互相枕藉、乃曰起哉、我侪归本族、返故土、以避凶刃、';
W._Jer46_17='至则呼曰、埃及王法老败矣、其机已失矣、';
W._Jer46_18='大君王名万军之耶和华曰、我指己生而誓、彼之来也、若山中之他泊、若海滨之迦密、';
W._Jer46_19='埃及处女欤、尔必见虏、宜备行李、盖挪弗必荒芜焚毁、无人居处、';
W._Jer46_20='埃及乃为美犊、惟有蜚虻自北而来、今已至矣、';
W._Jer46_21='其中雇卒、犹阑中之犊、咸却退遁逃、而不坚立、因其患难之日、受罚之时至矣、';
W._Jer46_22='其声如蛇之行、盖敌率军而来、执斧若樵夫然、';
W._Jer46_23='耶和华曰、林木虽难窥察、敌必伐之、因彼多于蝗虫、不可胜数、';
W._Jer46_24='埃及处女必蒙羞耻、见付于北方人之手、';
W._Jer46_25='万军之耶和华、以色列之上帝曰、我必罚挪之亚扪暨法老、埃及与其诸神诸王、及凡恃法老者、';
W._Jer46_26='付于索其命者之手、及巴比伦王尼布甲尼撒、与其臣仆之手、厥后埃及必有居民、犹如古昔、耶和华言之矣、○';
W._Jer46_27='我仆雅各欤、毋畏惧、以色列欤、毋惊惶、我必拯尔于远方、援尔苗裔于虏至之地、雅各必返、宁谧绥安、无人使之恐怖、';
W._Jer46_28='耶和华曰、我仆雅各欤、毋畏惧、盖我偕尔、我必尽灭我驱尔所至之邦、而不尽灭尔、惟从宽责尔、不能不罚尔焉、';
W._Jer47_1='法老未击迦萨之先、耶和华论非利士人、谕先知耶利米之言、○';
W._Jer47_2='耶和华云、有水自北方涌出、将成汎滥之河、淹没斯土、与其所有、及厥城邑居民、众皆哀哭、境内诸民号啕、';
W._Jer47_3='健马蹄踏、有声隆隆、战车冲击、其轮轰轰、为父者闻之而手弱、不回顾其子女、';
W._Jer47_4='盖歼灭非利士人之日至、必于推罗西顿绝其助者、耶和华必灭非利士人、即迦斐托岛之遗民、';
W._Jer47_5='迦萨已髡、谷中亚实基伦之余、归于乌有、尔割己身、伊于胡底、';
W._Jer47_6='耶和华之刃欤、尔将何时休息、其入于鞘、安然不动、';
W._Jer47_7='耶和华既有命、尔焉能休息乎、攻亚实基伦及海滨、乃彼所定也、';
W._Jer48_1='论摩押、万军之耶和华、以色列之上帝曰、祸哉尼波、成为荒芜、基列亭被取蒙羞、米斯迦被毁抱愧、';
W._Jer48_2='摩押不复得誉、在希实本、有人谋害之曰、其来灭之、俾不复为国、玛得缅欤、尔亦将荒寂、锋刃必追袭尔也、';
W._Jer48_3='自何罗念有声曰、荒芜矣、毁坏大哉、';
W._Jer48_4='摩押见灭、幼稚哀号、厥声远闻、';
W._Jer48_5='彼上鲁希、哭泣不已、下何罗念、则闻毁坏愁惨之声、';
W._Jer48_6='尔其遁逃、自救生命、若旷野之杜松、';
W._Jer48_7='尔恃己之作为、己之财宝、必被取焉、基抹与其祭司牧伯、亦皆被虏、';
W._Jer48_8='残贼者必入诸邑、无一可免、山谷平原、咸受毁灭、如耶和华所言、';
W._Jer48_9='其子摩押以翼、致可飞而遁去、诸邑将为荒芜、无人居处、';
W._Jer48_10='作耶和华之工而草率者、可诅也、凡阻其刃不经血者、亦可诅也、';
W._Jer48_11='摩押自幼安逸、若酒澄滓、未从此器倾于彼器、故其味犹存、香气未变、';
W._Jer48_12='耶和华曰、时日将至、我必遣司酒者倾之、空其器、毁其瓶、';
W._Jer48_13='摩押必因基抹而愧怍、如以色列家恃伯特利而愧怍然、';
W._Jer48_14='尔曹奚曰、我乃壮士、有勇战鬬、';
W._Jer48_15='大君王名万军之耶和华曰、摩押荒芜、其邑焚毁、烟焰上腾、所简少者、咸被杀戮、';
W._Jer48_16='摩押之祸伊迩、其难速临、';
W._Jer48_17='在其四周、及凡识其名者、宜哀悼之、曰、强杖美梃、奚断折乎、';
W._Jer48_18='处底本之女欤、其下荣位、燥渴而坐、盖残害摩押者、上而攻尔、毁尔保障、';
W._Jer48_19='居亚罗珥者欤、其立路隅而瞻望、询逃难之男、脱害之女曰、所作维何、';
W._Jer48_20='摩押怀惭被毁、尔其号啕哀哭、告于亚嫩曰、摩押荒芜矣、';
W._Jer48_21='有灾降于平原、即何伦、雅杂、米法押、';
W._Jer48_22='底本、尼波、伯低比拉太音、';
W._Jer48_23='基列亭、伯迦末、伯米恩、';
W._Jer48_24='加略、波斯拉、及摩押地遐迩诸邑、';
W._Jer48_25='耶和华曰、摩押之角已折、其臂已断、';
W._Jer48_26='缘摩押自大、悖逆耶和华、当使之沈醉、辗转于所哇者中、为人姗笑、';
W._Jer48_27='尔非姗笑以色列乎、岂遇之于盗贼中乎、每言及之、尔则摇首、';
W._Jer48_28='摩押居民欤、当离诸邑、而处岩穴、若鸠巢于涧口、';
W._Jer48_29='摩押骄蹇已甚、彼之矜高倨傲、中心自大、我已闻之、';
W._Jer48_30='耶和华曰、我知其忿怒乃属虚空、其矜诩未成何事、';
W._Jer48_31='故我必为摩押号啕、为其全地哀哭、人为基珥哈列设哭泣、';
W._Jer48_32='西比玛之葡萄欤、尔枝逾海、延及雅谢之海、残贼者至、夺尔夏果及葡萄、我必为尔哭泣、较雅谢之哭泣尤甚、';
W._Jer48_33='欢欣喜乐、绝于沃壤、及摩押地、我使酒绝于醡、无人践之而欢呼、其欢呼、不为欢呼矣、';
W._Jer48_34='自希实本哀号、声闻于以利亚利、延及雅杂、又自琐珥、至于何罗念、与伊基拉施利施亚、盖寗林水滨、将成荒芜、';
W._Jer48_35='耶和华曰、在摩押献祭于崇邱、焚香于其神者、我必绝之、';
W._Jer48_36='我心为摩押而鸣、若笛发音、为基珥哈列设人而鸣、若箫奏响、因其所获之丰裕已亡也、';
W._Jer48_37='厥首尽髡、厥须尽薙、手受割、腰束麻、';
W._Jer48_38='摩押屋顶衢间、随在哀哭、盖我毁摩押、如无人悦之器、耶和华言之矣、';
W._Jer48_39='摩押何其倾覆、何其号啕、何其惭愧而反、必为四周之人姗笑惊骇、';
W._Jer48_40='耶和华曰、敌之至也、有若鹰飞、展翼于摩押、';
W._Jer48_41='加略见取、保障被据、是日也、摩押武士心怯、犹临产之妇、';
W._Jer48_42='摩押自大、悖逆耶和华、故必毁坏、不复为国、';
W._Jer48_43='耶和华曰、摩押居民欤、惊骇坎阱机槛、悉临于尔、';
W._Jer48_44='逃于惊骇者、必陷于坎阱、出于坎阱者、必罹于机槛、盖我必使惩罚摩押之年临之、耶和华言之矣、';
W._Jer48_45='其逃遁者力竭、立于希实本荫下、火自希实本而出、焰自西宏而发、尽焚摩押之鬓、暨嚣陵者之颠、';
W._Jer48_46='祸哉摩押欤、基抹之民已亡、尔子被虏、尔女见掠、';
W._Jer48_47='耶和华曰、惟至末日、我必返摩押之俘囚、论摩押受鞫、其言至是而止、';
W._Jer49_1='论亚扪人、耶和华曰、以色列岂无子乎、岂乏嗣乎、玛勒堪奚据迦得地、厥民曷居其邑耶、';
W._Jer49_2='故耶和华曰、时日将至、我必使战鬬之警、闻于亚扪人之拉巴、俾其成为邱墟、属邑为火所焚、其时以色列、必据昔据以色列者、耶和华言之矣、';
W._Jer49_3='希实本欤、其号啕、因艾已荒芜、拉巴女欤、宜号呼、束麻哭泣、踯躅于藩篱间、盖玛勒堪必被虏、其祭司牧伯与焉、';
W._Jer49_4='背逆之女欤、奚为夸尔流水之谷、尔恃财宝曰、谁克至我、';
W._Jer49_5='万军之主耶和华曰、我必自四周列邦、使惊恐临尔、众各被逐、直趋而出、流离失所、无人抚集、';
W._Jer49_6='厥后、我必返亚扪人之俘囚、耶和华言之矣、○';
W._Jer49_7='论以东、万军之耶和华曰、今在提幔、不复有智乎、哲人绝其谋略乎、其智销亡乎、';
W._Jer49_8='底但居民欤、尔其转而逃遁、居于深处、盖我惩罚以扫之日、必加以灾、';
W._Jer49_9='如摘葡萄者诣尔、岂不少有所遗乎、如盗贼夜劫、岂不餍所欲而后已乎、';
W._Jer49_10='惟我已裸以扫、露其隐处、致其不能自匿、彼之子孙、兄弟邻里、俱被歼灭、彼亦归于乌有、';
W._Jer49_11='当遗尔孤子、我必全其生、尔之嫠妇、亦当恃我、';
W._Jer49_12='耶和华曰、不当饮此杯者、必将饮之、尔能尽免刑罚乎、断不得免、必饮之也、';
W._Jer49_13='耶和华曰、我指己而誓、波斯拉必成为可骇、可辱可诅、且为荒芜、其属邑永为邱墟、';
W._Jer49_14='有风声自耶和华出、我闻之矣、有使奉遣至列邦曰、尔其集而攻之、咸起而战、';
W._Jer49_15='盖我使尔以东、在列邦中为微、为人蔑视、';
W._Jer49_16='尔居岩穴、据山巅者、白以为可畏、心傲而自欺、尔纵若鹰巢于高处、我必取尔、自彼而降、耶和华言之矣、';
W._Jer49_17='以东必成怪异、凡过之者、必将惊骇、因其所遭之祸、而嗤笑之、';
W._Jer49_18='耶和华曰、必如所多玛蛾摩拉、及其邻邑之倾覆、无人居处、世人不寓其中、';
W._Jer49_19='敌必若狮、自约但之丛林而出、攻其恒茂之草场、我必令其突然逃避、且立所选者治之、谁与我比拟、谁与我争辩、牧者伊谁、立于我前、';
W._Jer49_20='故尔宜听耶和华所定攻以东之谋、击提幔居民之志、其群之小者、敌必曳之去、使其草场荒寂、';
W._Jer49_21='其倾覆之声、震动大地、其号呼之声、闻于红海、';
W._Jer49_22='敌之上也、如鹰之飞、展翮于波斯拉、是日也、以东武士心怯、犹临产之妇、○';
W._Jer49_23='论大马色曰、哈马亚珥拔抱愧矣、盖闻凶耗而销沮、海上有忧、不得绥安、';
W._Jer49_24='大马色疲惫、转而遁逃、战栗迫之、忧苦临之、犹临产之妇、';
W._Jer49_25='得誉之邑、我所悦者、何不早弃之乎、';
W._Jer49_26='万军之耶和华曰、是日也、其少者必仆于衢、诸战士寂然无声、';
W._Jer49_27='我必燃火于大马色城垣、焚便哈达宫室、○';
W._Jer49_28='论基达及夏琐诸国、即巴比伦王尼布甲尼撒所击者、耶和华曰、尔起而往基达、翦灭东方之人、';
W._Jer49_29='掠其帐幕群羊、夺其帷幄器皿骆驼、以为己有、向之呼曰、四周惊惶、';
W._Jer49_30='耶和华曰、夏琐居民欤、尔其逃遁、游于远方、居于深处、盖巴比伦王尼布甲尼撒定计害尔、决意击尔、';
W._Jer49_31='耶和华曰、起而往攻安居无虑之族、无门无楗、独处之民、';
W._Jer49_32='其骆驼、尔必夺之、其群畜、尔必掠之、凡薙鬓与须者、我必散之四方、且自四周降灾于彼、耶和华言之矣、';
W._Jer49_33='夏琐将为野犬之穴、永久荒芜、无人居处、世人不寓其中、○';
W._Jer49_34='犹大王西底家即位时、耶和华论以拦、谕先知耶利米曰、';
W._Jer49_35='万军之耶和华云、以拦所恃为强之弓、我必折之、';
W._Jer49_36='使四风自天四方而至、以击以拦、散于四方、其被逐者、无国不至、';
W._Jer49_37='耶和华曰、我必使以拦人惊惶于敌、及索其命者之箭、降之以灾、即我烈怒、使刃随之、迄于尽灭、';
W._Jer49_38='耶和华曰、我必设我位于以拦、灭其君王牧伯、';
W._Jer49_39='然至末日、我必返以拦之俘囚、耶和华言之矣、';
W._Jer50_1='耶和华论巴比伦与迦勒底地、藉先知耶利米曰、';
W._Jer50_2='宜宣告于列邦、竖立旌旆、播扬勿隐、曰、巴比伦被陷、彼勒蒙羞、米罗达倾覆、其神像惭愧、其偶像倾覆、';
W._Jer50_3='有民自北方来攻之、使其地荒芜、无人居处、人畜皆逃而去、';
W._Jer50_4='耶和华曰、是日是时、以色列人必与犹大人偕来、且行且哭、寻求其上帝耶和华、';
W._Jer50_5='面锡安而询其事曰、其来、连属于耶和华、结永久弗忘之约、○';
W._Jer50_6='我民曾为亡羊、其牧使入迷途、转徙于山、自此山至彼冈、忘其栖止之所、';
W._Jer50_7='凡遇之者、则吞噬之、敌曰、耶和华为义所、乃其列祖之望、而彼干犯之、故我侪无罪焉、';
W._Jer50_8='尔其逃出巴比伦、去迦勒底人地、若牡山羊导其群羊、';
W._Jer50_9='盖我必使大邦之众、来自北方、以攻巴比伦、列陈击之、于是被陷、敌矢必如精练武士之矢、无徒返者、';
W._Jer50_10='耶和华曰、迦勒底将见虏、凡虏之者、皆餍其欲、';
W._Jer50_11='劫我业者欤、缘尔欣喜欢忭、放恣若践谷之犊、嘶鸣若健马、';
W._Jer50_12='尔母必蒙羞、生尔者必抱愧、为列国之末、亦为旷野、燥土沙漠、';
W._Jer50_13='缘耶和华之怒、必成荒芜、无人居处、凡过巴比伦者、必将惊骇、因其所遭之祸、而嗤笑之、';
W._Jer50_14='挽弓之众欤、尔其列陈、环攻巴比伦、射之毋惜厥矢、以其干罪于耶和华也、';
W._Jer50_15='环之而呼、彼已投诚、其堞毁坏、其垣倾圮、斯乃耶和华复仇、尔当复仇于彼、依其所行而报之、';
W._Jer50_16='在巴比伦播种者、与穑时执镰者宜悉绝之、缘惧残酷之刃、必各返本族、归故土、○';
W._Jer50_17='以色列乃离散之羊、为狮所逐、始则亚述王吞噬之、终则巴比伦王尼布甲尼撒折其骨、';
W._Jer50_18='故万军之耶和华、以色列之上帝曰、我必罚巴比伦王与其地、若罚亚述王然、';
W._Jer50_19='导以色列归其牧场、得食于迦密巴珊、餍足于以法莲冈、与基列地、';
W._Jer50_20='耶和华曰、是日是时、人必求以色列之愆尤、而无有焉、求犹大之罪戾、而不见焉、盖我必赦宥我所存之遗民也、○';
W._Jer50_21='耶和华曰、上攻米拉大翁地、及北割居民、杀戮而尽灭之、循我所命而行、';
W._Jer50_22='战鬬倾覆之声、闻于境内、';
W._Jer50_23='击全地之锤、奚断折乎、巴比伦在列国中、奚荒芜乎、';
W._Jer50_24='巴比伦欤、我为尔设机槛、尔不觉而陷之、为人所遇、为人所擒、以尔与耶和华争也、';
W._Jer50_25='万军之主耶和华、有事于迦勒底人地、启其武库、出其震怒之械、';
W._Jer50_26='尔曹当自极远之境而来、开其仓廪、积之如堆、灭之务尽、俾无所遗、';
W._Jer50_27='宰其牡犊、使至屠所、祸哉其人、盖彼受罚之日至矣、';
W._Jer50_28='自巴比伦逃脱者、扬声宣告于锡安、我上帝耶和华复仇、为其殿宇复仇也、';
W._Jer50_29='其集挽弓之众、来攻巴比伦、列营围之、勿容一人逃遁、循其所为而报之、依其所行以待之、缘彼狂傲、悖逆以色列之圣者耶和华也、';
W._Jer50_30='耶和华曰、是日也、其少者必仆于衢、诸战士寂然无声、';
W._Jer50_31='万军之主耶和华曰、狂傲者欤、我为尔敌、尔日已至、即罚尔之时也、';
W._Jer50_32='狂傲者必踬而颠、无人起之、我必燃火于其诸邑、焚其四周所有、○';
W._Jer50_33='万军之耶和华曰、以色列人及犹大人、同受暴虐、虏之者坚持不释、';
W._Jer50_34='赎之者有力、厥名为万军之耶和华、必伸其冤、锡大地绥安、使巴比伦居民烦扰、';
W._Jer50_35='耶和华曰、刃临于迦勒底人、与巴比伦居民、及其牧伯哲士、';
W._Jer50_36='刃临于矜夸者、使为愚蠢、刃临于其武士、使之惊惶、';
W._Jer50_37='刃临于其马与车、暨其中杂族、使若妇女、刃临于其货财、使遭攘夺、';
W._Jer50_38='旱及于诸水、使之尽涸、因其为雕像之境也、彼众若狂以奉偶像、';
W._Jer50_39='故野兽与豺狼、必居于彼、鸵鸟亦处其间、永为荒墟、历世无人居处、';
W._Jer50_40='耶和华曰、必如所多玛蛾摩拉、及其邻邑之倾覆、无人居处、世人不寓其中、';
W._Jer50_41='有一族自北方而来、有大国及诸王被激、自地极而起、';
W._Jer50_42='执弓与戟、残忍不慈、声若海涛之漰渤、巴比伦女欤、彼乘马而来、列陈以攻尔、';
W._Jer50_43='巴比伦王闻声而手弱、凄楚迫之、痛苦若临产之妇、';
W._Jer50_44='敌必若狮、自约但之丛林而出、攻其恒茂之草场、我必令其突然逃避、且立所选者治之、谁与我比拟、谁与我争辩、牧者伊谁、立于我前、';
W._Jer50_45='故尔宜听耶和华所定攻巴比伦之谋、击迦勒底地之志、其群之小者、敌必曳之去、使其草场荒寂、';
W._Jer50_46='巴比伦倾覆之声、震动大地、号呼之声、闻于列邦、';
