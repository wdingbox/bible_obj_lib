W._Gen33_1='雅各举目、见以扫率四百人至、遂区别诸子、付与利亚拉结暨二婢、';
W._Gen33_2='置二婢及其子于前、利亚及其子于中、拉结及约瑟于后、';
W._Gen33_3='己则先行、俯伏者七、方近厥兄、';
W._Gen33_4='以扫趋迎、抱颈接吻、彼此涕泣、';
W._Gen33_5='以扫见妇与子、问偕尔者何人、曰、上帝施恩、赐仆之子、';
W._Gen33_6='二婢及其子前而拜、';
W._Gen33_7='利亚及其子前而拜、后拉结及约瑟、亦前而拜、';
W._Gen33_8='以扫曰、我所遇之群畜何意、曰、望沾恩于主、';
W._Gen33_9='曰、吾弟、我已足矣、尔所有者存之、';
W._Gen33_10='曰、勿尔、若沾尔恩、请受我礼、盖我觌尔面、蒙尔悦纳、如觌上帝面然、';
W._Gen33_11='上帝施恩、使我富有、请受所奉之礼、迫之乃受、';
W._Gen33_12='以扫曰、吾侪启行而往、我为尔先导、';
W._Gen33_13='曰、主知我之子女犹稚、而牛羊方字、若一日亟驱之、则群畜尽死、';
W._Gen33_14='请我主前往、仆率子女牲畜、依其步履、徐徐而进、诣我主于西珥、';
W._Gen33_15='曰、容我留从者数人、与尔偕行、曰、焉用此、惟得沾主恩足矣、';
W._Gen33_16='是日以扫返于西珥、';
W._Gen33_17='雅各至疏割、为己筑室、为畜作庐、故其地名曰疏割、○';
W._Gen33_18='雅各自巴旦亚兰安然而归、至迦南地示剑邑、张幕其东、';
W._Gen33_19='后出百金、与示剑父哈抹子孙、以购张幕之所、';
W._Gen33_20='在彼筑坛、名之曰上帝以色列之上帝、';
W._Gen34_1='雅各之女底拿、利亚所生也、往见邻女、';
W._Gen34_2='彼地牧伯希未人哈抹子示剑见之、执之偕寝、而玷辱焉、';
W._Gen34_3='中心胶漆、爱慕殊深、语以甘言、';
W._Gen34_4='示剑告父哈抹曰、请为我娶此女为室、';
W._Gen34_5='雅各闻女底拿被辱时、众子牧群于田、故缄口无词、以待子归、';
W._Gen34_6='示剑父哈抹出、欲与雅各语、';
W._Gen34_7='雅各众子闻之、自田归、因示剑与雅各女偕寝、干咎于以色列族、为所不当为、不胜忧忿、';
W._Gen34_8='哈抹语之曰、我子示剑之心、恋尔女弟、请与之为室、';
W._Gen34_9='尔我互相嫁娶、以尔女嫁我、我女任尔娶、';
W._Gen34_10='尔我偕处、地在尔前、尔其居此贸易、得其产业、';
W._Gen34_11='示剑谓女之父兄曰、望沾尔恩、任尔所求、我必与之、';
W._Gen34_12='聘礼之索、惟命是从、第以女予我为室、';
W._Gen34_13='雅各众子以妹底拿被玷、诡词对哈抹示剑曰、';
W._Gen34_14='此事不可行、人未受割、而我以妹与之、自取辱耳、';
W._Gen34_15='惟尔男子、咸效我受割、方可从尔言、';
W._Gen34_16='如是、我侪以女嫁尔、亦娶尔女、彼此偕居、合为一族、';
W._Gen34_17='若不听我言而受割、我则携妹而去、○';
W._Gen34_18='哈抹与子示剑善其言、';
W._Gen34_19='少者示剑、为宗族所推尊、缘爱雅各女故、从言弗缓、';
W._Gen34_20='哈抹与子示剑至其邑门、语邑人曰、';
W._Gen34_21='斯人与我睦、此地又广、足以容之、可准其居此贸易、我娶其女、亦以我女嫁之、';
W._Gen34_22='惟我中男子、必先受割、与彼相同、则其人愿偕我居、成为一族、';
W._Gen34_23='如是、则其牛羊、牲畜货财、岂不皆为我有、莫若许之、使偕我居、';
W._Gen34_24='凡出邑门之男子、听哈抹示剑言、悉皆受割、';
W._Gen34_25='越至三日、其人痛剧时、雅各二子、底拿兄西缅利未、各执刃、潜袭邑、歼其男子、';
W._Gen34_26='以刃戮哈抹及示剑、携底拿出其室而去、';
W._Gen34_27='雅各众子因妹受辱、剥其尸、劫其邑、';
W._Gen34_28='夺其牛羊驴、与在邑在田诸物、';
W._Gen34_29='尽掠其货财、虏其妻子、取其室中所有、';
W._Gen34_30='雅各谓西缅利未曰、尔曹累我、令我遗臭于居此之迦南比利洗人、且我人寡、彼必聚而攻我、歼我及家、';
W._Gen34_31='曰、彼待我妹若妓、可乎、';
W._Gen35_1='上帝谕雅各曰、昔尔避兄以扫时、我在伯特利显见于尔、今起往彼而居、为我筑坛、';
W._Gen35_2='雅各命家人与从者曰、当除尔中异邦神像、洁己更衣、';
W._Gen35_3='昔我遭难、上帝允我之祈、我行于途、上帝偕我、今当赴伯特利、为之筑坛、';
W._Gen35_4='遂以异邦神像、及耳环与之、雅各藏于近乎示剑之橡下、';
W._Gen35_5='启行而往、上帝使四周诸邑之民惧甚、无追雅各子者、';
W._Gen35_6='雅各与从者、至迦南之路斯、即伯特利、';
W._Gen35_7='昔雅各避兄以扫、上帝显见、故在彼筑坛、名其地曰伊勒伯特利、';
W._Gen35_8='时、利百加媪底波拉死、葬于伯特利橡下、名其树曰亚伦巴古、○';
W._Gen35_9='雅各自巴旦亚兰归、上帝与之显见、锡之以嘏、';
W._Gen35_10='曰、尔名雅各、今而后不复称此、当名以色列、遂名之曰以色列、';
W._Gen35_11='又曰、我乃全能之上帝、尔其蕃息昌炽、一族众族由尔而生、多王由尔而出、';
W._Gen35_12='我所赐亚伯拉罕以撒之地、亦将锡尔、爰及苗裔、';
W._Gen35_13='上帝言竟、离之上升、';
W._Gen35_14='雅各即于上帝与言之处、立石为柱、奠之以酒、沃之以膏、';
W._Gen35_15='名其处曰伯特利、○';
W._Gen35_16='由伯特利而徙、去以法他无几、拉结临产甚艰、';
W._Gen35_17='难产之际、收生者曰、毋惧、尔又得子、';
W._Gen35_18='拉结临死、魂将逝时、名其子曰便俄尼而死、惟其父命名便雅悯、';
W._Gen35_19='拉结既卒、葬于以法他、即伯利恒之途侧、';
W._Gen35_20='雅各立碑于墓、至今犹称拉结墓碑、';
W._Gen35_21='以色列复徙、过以得台而张幕、';
W._Gen35_22='居彼时、流便烝父妾辟拉、事闻于以色列、○';
W._Gen35_23='雅各有子十二、长子流便、及西缅、利未、犹大、以萨迦、西布伦、乃利亚所出、';
W._Gen35_24='约瑟、便雅悯、乃拉结所出、';
W._Gen35_25='但、拿弗他利、乃拉结婢辟拉所出、';
W._Gen35_26='迦得、亚设、乃利亚婢悉帕所出、是皆雅各于巴旦亚兰所生者、';
W._Gen35_27='雅各至幔利之基列亚巴、即希伯仑、见父以撒、亚伯拉罕与以撒曾旅于此、○';
W._Gen35_28='以撒享寿一百八十岁、';
W._Gen35_29='寿高年迈、气绝而终、归于列祖、其子以扫雅各葬之、';
W._Gen36_1='以扫及以东、其裔如左、';
W._Gen36_2='以扫娶迦南女为室、即赫人以伦女亚大、与希未人祭便孙、亚拿女阿何利巴玛、';
W._Gen36_3='又娶以实玛利女、尼拜约妹巴实抹、';
W._Gen36_4='亚大生以利法、巴实抹生流珥、';
W._Gen36_5='阿何利巴玛生耶乌施、雅兰、可拉、此皆以扫于迦南地所生者、';
W._Gen36_6='以扫率妻、与子女家人、牛羊牲畜、及在迦南所得之资财、往诣他方、离弟雅各、';
W._Gen36_7='盖二人资财丰盛、牲畜繁多、所旅之地、不能容之、弗获同居、';
W._Gen36_8='以扫即以东、居西珥山、○';
W._Gen36_9='以扫居西珥山、为以东族祖、厥裔如左、';
W._Gen36_10='其子名以利法、亚大所生、流珥、巴实抹所生、';
W._Gen36_11='以利法生提幔、阿抹、洗玻、迦坦、基纳斯、';
W._Gen36_12='以利法妾亭纳、生亚玛力、此皆以扫妻亚大之裔、';
W._Gen36_13='流珥生拿哈、谢拉、沙玛、米撒、此皆以扫妻巴实抹之裔、';
W._Gen36_14='祭便孙、亚拿女阿何利巴玛、从以扫生耶乌施、雅兰、可拉、○';
W._Gen36_15='以扫胤中、有为族长者、其略如左、以扫冢子以利法子孙中、有提幔族长、阿抹族长、洗玻族长、基纳斯族长、';
W._Gen36_16='可拉族长、迦坦族长、亚玛力族长、此以利法后裔中之族长、在以东地、皆亚大之裔、○';
W._Gen36_17='以扫子流珥子孙中、有拿哈族长、谢拉族长、沙玛族长、米撒族长、此流珥后裔中之族长、在以东地、皆以扫妻巴实抹之裔、';
W._Gen36_18='阿何利巴玛子孙中、有耶乌施族长、雅兰族长、可拉族长、此皆以扫妻亚拿女阿何利巴玛之裔、';
W._Gen36_19='上所记诸族长、皆以扫即以东之子孙、○';
W._Gen36_20='素居是地者、何利人西珥子孙、其略如左、罗坍、朔巴、祭便、亚拿、';
W._Gen36_21='底顺、以察、底珊、此皆以东地何利人西珥裔中之族长、';
W._Gen36_22='罗坍子何利、希幔妹亭纳、';
W._Gen36_23='朔巴子亚勒文、玛拿辖、以巴录、示玻、阿南、';
W._Gen36_24='祭便子亚雅、亚拿、当时在野牧父祭便之驴、遇温泉者、即此亚拿、';
W._Gen36_25='亚拿子底顺、女阿何利巴玛、';
W._Gen36_26='底顺子欣但、伊是班、益兰、基兰、';
W._Gen36_27='以察子辟罕、撒番、亚干、';
W._Gen36_28='底珊子乌斯、亚兰、';
W._Gen36_29='何利族长、其略如左、罗坍族长、朔巴族长、祭便族长、亚拿族长、';
W._Gen36_30='底顺族长、以察族长、底珊族长、此皆何利人在西珥地为族长者、○';
W._Gen36_31='当以色列人未有王时、王于以东地者、其略如左、';
W._Gen36_32='比珥子比拉为王于以东、都亭哈巴、';
W._Gen36_33='比拉薨、波斯拉人谢拉子约巴嗣位、';
W._Gen36_34='约巴薨、提幔人户珊嗣位、';
W._Gen36_35='户珊薨、比达子哈达、即昔于摩押田击米甸人者嗣位、都亚未得、';
W._Gen36_36='哈达薨、玛士利加人桑拉嗣位、';
W._Gen36_37='桑拉薨、河滨利河伯人扫罗嗣位、';
W._Gen36_38='扫罗薨、亚革波子巴勒哈南嗣位、';
W._Gen36_39='巴勒哈南薨、哈达嗣位、都巴乌、其后米希他别、乃米萨合孙、玛特利之女、○';
W._Gen36_40='以扫裔诸族长、依其世系居处名氏、其略如左、亭纳族长、亚勒瓦族长、耶帖族长、';
W._Gen36_41='阿何利巴玛族长、以拉族长、比嫩族长、';
W._Gen36_42='基纳斯族长、提幔族长、米比萨族长、';
W._Gen36_43='玛基叠族长、以兰族长、以上所载、皆以东之族长、依其疆域、在其壤地、以东族祖、即以扫是、';
W._Gen37_1='雅各居迦南、即父所旅之地、';
W._Gen37_2='其略如左、孺子约瑟、年十有七、偕兄牧羊、与父妾辟拉悉帕诸子为侣、以其过告父、';
W._Gen37_3='以色列之生约瑟也、年已迈矣、故爱之逾于诸子、为制彩衣、';
W._Gen37_4='诸兄见父爱约瑟逾于己、遂憾之、不能语以善言、○';
W._Gen37_5='约瑟得梦、述于诸兄、诸兄憾之愈甚、';
W._Gen37_6='约瑟曰、我所梦者、请听之、';
W._Gen37_7='吾侪于田束禾、我所束者起而立、尔所束者环而拜、';
W._Gen37_8='诸兄曰、尔果将君我乎、抑辖我乎、故因其梦与言、而益憾之、';
W._Gen37_9='约瑟复梦、告诸兄曰、我梦得其二矣、有日月十一星、皆拜我、';
W._Gen37_10='约瑟告父兄时、父叱之曰、尔所梦者何耶、我与汝母汝兄、果将俯伏拜尔乎、';
W._Gen37_11='诸兄嫉之、惟父志其言、○';
W._Gen37_12='诸兄往示剑、牧父群羊、';
W._Gen37_13='以色列语约瑟曰、来、尔兄非牧于示剑乎、吾将遣尔诣之、曰、我在斯、';
W._Gen37_14='曰、往观诸兄、及群羊安否、而返告我、遂由希伯仑谷遣之、乃往示剑、';
W._Gen37_15='踯躅田间、或遇之曰、尔何求耶、';
W._Gen37_16='曰、求我兄、彼牧羊何所、请告我、';
W._Gen37_17='曰、已去此矣、我闻其言、将往多坍、约瑟追之、见于多坍、○';
W._Gen37_18='约瑟未至、诸兄遥见、共谋杀之、';
W._Gen37_19='相语曰、作梦者来矣、';
W._Gen37_20='莫若杀之、掷于井、谓为恶兽所食、观其梦有何征验、';
W._Gen37_21='流便闻之、欲救约瑟曰、勿戕其命、';
W._Gen37_22='又曰、勿流其血、勿著以手、旷野有井、投之于中可也、盖欲援之、归诸其父、';
W._Gen37_23='约瑟至、诸兄褫其彩衣、';
W._Gen37_24='执而投诸眢井、○';
W._Gen37_25='诸兄坐而食饼、望见以实玛利人、联队自基列来、以群驼负香料乳香没药、欲下埃及、';
W._Gen37_26='犹大谓兄弟曰、杀弟而匿其血、何益之有、';
W._Gen37_27='彼乃我弟、我之骨肉、毋著以手、莫若鬻于以实玛利人、兄弟从之、';
W._Gen37_28='以实玛利人乃米甸贾、适经其处、诸兄乃援约瑟出井、鬻之、获金二十、以实玛利人挈约瑟往埃及、○';
W._Gen37_29='流便至井、窥约瑟不在、遂裂己衣、';
W._Gen37_30='返见诸弟曰、孺子不在、我将焉往、';
W._Gen37_31='昆弟宰牡山羊、濡约瑟衣于血、';
W._Gen37_32='遣人携之诣父曰、我侪得此、试观为尔子之衣否、';
W._Gen37_33='雅各识之、曰、是吾子之衣也、彼为恶兽所食、约瑟破裂无疑矣、';
W._Gen37_34='遂裂己衣、腰束以麻、伤悼日久、';
W._Gen37_35='子女群来相慰、父不受慰、曰、我必悲哀至于阴府、就子乃已、父之痛子如此、';
W._Gen37_36='米甸贾携约瑟至埃及、鬻与法老臣侍卫长波提乏、';
W._Gen38_1='维时、犹大离诸昆弟、就亚杜兰人希拉、';
W._Gen38_2='见迦南人书亚女、娶之、与之同室、';
W._Gen38_3='妇妊生子、犹大名之曰珥、';
W._Gen38_4='再妊生子、母名之曰俄南、';
W._Gen38_5='复妊生子、名之曰示拉、时、犹大居于基悉、';
W._Gen38_6='犹大为长子珥娶室、名他玛、';
W._Gen38_7='珥行恶于耶和华前、耶和华杀之、';
W._Gen38_8='犹大命俄南曰、汝其与嫂同室、以尽弟分、生子嗣兄、';
W._Gen38_9='俄南知子不归己、不欲为兄存后、与嫂偕寝时、遗泄于地、';
W._Gen38_10='所为不悦于耶和华、耶和华亦杀之、';
W._Gen38_11='犹大恐季子亦死、如二兄然、谓媳他玛曰、姑居父家、守志勿嫁、待吾子示拉长、遂往居父家、○';
W._Gen38_12='久之、犹大妻书亚女死、犹大既得慰藉、与友亚杜兰人希拉往亭拿、就剪羊毛者、';
W._Gen38_13='或告他玛曰、汝舅往亭拿剪羊毛、';
W._Gen38_14='他玛见示拉长、而未得嫁之、乃去嫠服、以帕蒙面蔽体、坐于伊拿印邑门、在往亭拿之途侧、';
W._Gen38_15='犹大见其蔽面、以为妓、';
W._Gen38_16='道旁就之曰、来、我与尔偕寝、盖不知为媳也、妇曰、与我偕寝、何以赠我、';
W._Gen38_17='曰、必遗群中山羊之羔、曰、羔未至、与质否、';
W._Gen38_18='曰、与尔何质、曰、尔印与绅、及手中杖、乃畀之、遂与偕寝、妇即怀妊、';
W._Gen38_19='起而去、脱帕、仍衣嫠服、';
