W._2Pe1_1='耶稣基督之仆使徒西门彼得、书达与我侪同获此宝信、在我上帝、我救者、耶稣基督之义也、';
W._2Pe1_2='愿恩惠平康、因识上帝及我主耶稣、益增于尔、';
W._2Pe1_3='盖其神能锡我一切关乎维生敬虔之事、乃因识夫以荣以德召我者也、';
W._2Pe1_4='且由是锡以宝贵丰厚之许、俾尔得脱在世因欲之败坏、克与夫上帝之性、';
W._2Pe1_5='缘此、尔当殷勤、于信益德、于德益智、';
W._2Pe1_6='于智益节、于节益忍、于忍益虔、';
W._2Pe1_7='于虔益友爱、于友爱益仁慈、';
W._2Pe1_8='尔有此而扩充之、则必使尔于识我主耶稣基督、不怠不荒、';
W._2Pe1_9='无此者则盲、仅视所近、忘其旧罪已洁、';
W._2Pe1_10='是故兄弟、愈当殷勤、以坚尔召尔选、尔若行此、则永不蹶踬、';
W._2Pe1_11='盖于我主我救者耶稣基督永久之国、必锡尔裕然而入、○';
W._2Pe1_12='尔虽知此、且坚定于所得之真理、我必恒使尔忆之、';
W._2Pe1_13='我尚在此幕时、勉尔记忆宜也、';
W._2Pe1_14='盖知我去幕之日速矣、一如我主耶稣基督所示我者、';
W._2Pe1_15='我且殷勤、使尔于我逝后、时能忆斯、';
W._2Pe1_16='我侪以我主耶稣基督之能、与其降临示尔、非从巧饰虚词、乃曾目击其威、';
W._2Pe1_17='盖彼由父上帝得尊荣时、有声自大荣临之、曰、此我爱子、我所欣悦者、';
W._2Pe1_18='此自天之声、我侪偕彼于圣山时闻之、';
W._2Pe1_19='且有更确之豫言、尔宜顾之、如灯烛暗、迨日始旦、明星甫照尔心矣、';
W._2Pe1_20='首要者、宜知经之豫言、未有出于臆说者、';
W._2Pe1_21='盖豫言非由人意而来、乃感于圣神者、由上帝而言也、';
W._2Pe2_1='昔有伪先知起于民间、尔中亦将有伪师、私传左道以陷人、并拒赎之之主、自取速亡、';
W._2Pe2_2='将有多人从其淫行、真道因之而受谤、';
W._2Pe2_3='彼由贪婪、将以饰言渔尔之利、自昔其鞫不迟、沦亡不寝、';
W._2Pe2_4='夫上帝既不惜干罪之天使、投之暗府、付之幽坎、守以待鞫、';
W._2Pe2_5='又不惜上古之世、降洪水于不虔者、惟存宣义之挪亚八人、';
W._2Pe2_6='又灰烬所多玛蛾摩拉二邑、以倾陷定其罪、以为后之不虔者鉴、';
W._2Pe2_7='惟拯义者罗得、即以恶人之淫行为殷忧者、';
W._2Pe2_8='盖此义者居其中、且见且闻、以其不法之行、日伤公义之心、';
W._2Pe2_9='主知拯虔者于试中、而留不义者于刑下、以待鞫日、';
W._2Pe2_10='彼徇形躯、纵污欲、轻视执改者为尤甚、然其果敢自恃、谤讟尊荣、而不战栗、';
W._2Pe2_11='夫天使虽权力尤大、而于主前、尚不诟詈以讼之、';
W._2Pe2_12='但此辈乃无知之物、生性如畜、以备执而屠者、谤讟其所不知、将于所败者而见败、';
W._2Pe2_13='其受非义、乃非义之值也、彼以白昼宴乐为快、乃玷乃垢、与尔同餐时、则于爱筵而宴乐也、';
W._2Pe2_14='其目充淫色、不已于罪、煽惑不坚之人、心习贪婪、是为受诅之子、';
W._2Pe2_15='弃正道而迷罔、从比珥子巴兰之道、即爱不义之值者也、';
W._2Pe2_16='彼为己之过愆见责、喑驴作人声、禁先知之狂妄、';
W._2Pe2_17='若辈乃如眢井、狂风所荡之雾、有晦冥幽暗者待之、';
W._2Pe2_18='盖其言矜夸虚诞、由形躯之欲、以邪淫诱乎甫脱妄行者、';
W._2Pe2_19='许之以自由、而己则为邪慝之奴、盖为其所胜者、即为其奴也、';
W._2Pe2_20='人既因识主救者耶稣基督、得脱世污、若复为其所累所胜、则后况较前尤剧、';
W._2Pe2_21='盖识义路、而背所受之圣诫、不如不识之为愈也、';
W._2Pe2_22='斯人也、如谚所云、犬既吐而转食之、豕既浴而复淖之、';
W._2Pe3_1='爱友乎、我今以此后书遗尔、俱激励尔诚心、俾尔记忆、';
W._2Pe3_2='即念夫圣先知往昔之言、及主救者藉尔之使徒所命、';
W._2Pe3_3='首焉者、宜知季世将有戏谑者出而戏谑、从己欲而行、';
W._2Pe3_4='谓降临之许安在、自列祖寝后、万物与初创时无异、';
W._2Pe3_5='彼甘忘太古以上帝命而有诸天、及地自水而出、以水而结、';
W._2Pe3_6='故当时之世、为水泛滥而没、';
W._2Pe3_7='但今之天地、以是命而存以待火、留至恶人受鞫沦亡之日也、○';
W._2Pe3_8='爱友乎、勿忘斯事、在主一日犹千年、千年犹一日、';
W._2Pe3_9='主不延缓其所许、若有视为延缓者、是乃宽忍尔曹、不欲一人沦亡、惟欲人皆改悔、';
W._2Pe3_10='然主日将至、如盗然、是日诸天訇然而逝、体质俱为烈火所化、地与其间之造作尽爇焉、';
W._2Pe3_11='诸物既将如是消灭、则尔曹之为人、当如何清洁敬虔哉、';
W._2Pe3_12='企慕上帝之日至、诸天因而焚毁、有体质者、悉以烈火销镕之、';
W._2Pe3_13='我侪依其所许、希望新天新地、义寓其中焉、○';
W._2Pe3_14='爱友乎、尔既望此、则宜殷勤、俾获平康、无玷无疵于其前、';
W._2Pe3_15='且视我主之宽忍为拯救、如我侪所爱之兄弟保罗、依所赋之智、尝以书遗尔、';
W._2Pe3_16='彼之诸书亦论及此、中有难明者、而不学不固之辈强解之、于他经亦然、乃自取沦亡也、○';
W._2Pe3_17='爱友乎、既豫知之、则宜谨慎、免为恶者之谬所诱、失尔坚也、';
W._2Pe3_18='惟宜增益于恩、及识夫我主救者耶稣基督、愿荣归之、自今以至永世、阿们、';
