W._Job29_1='约伯续申其词曰、';
W._Job29_2='惟愿如曩昔之月、如上帝顾我之日、';
W._Job29_3='是时、其灯照于我首、我赖其光、经行暗中、';
W._Job29_4='当我壮年、上帝友谊、在于我幕、';
W._Job29_5='全能者尚偕我、子女环绕我、';
W._Job29_6='乳之酪濯我足、石出油而成河、';
W._Job29_7='我出、至于邑门、设位街衢、';
W._Job29_8='少者见我引避、老者起立、';
W._Job29_9='侯伯禁言、以手掩口、';
W._Job29_10='尊者缄默、舌贴于腭、';
W._Job29_11='耳闻我而祝嘏、目睹我而为证、';
W._Job29_12='因我拯哀呼之贫民、救无助之孤子、';
W._Job29_13='将亡者之祝嘏临我、我使嫠妇心乐而歌、';
W._Job29_14='我以义为衣、以公为袍为冕、';
W._Job29_15='我为瞽者之目、跛者之足、';
W._Job29_16='为贫乏者之父、察不识者之事、';
W._Job29_17='折不义者之齿、夺其所劫于口、';
W._Job29_18='自谓必终于我巢、增加我日、如沙之多、';
W._Job29_19='我根延及水泉、甘露终夜霑于我枝、';
W._Job29_20='我荣恒新、我弓在手日强、';
W._Job29_21='人听我而静俟、默候我之意旨、';
W._Job29_22='我既言之、莫赞一词、我言如雨润之、';
W._Job29_23='徯我如望甘霖、张口如待春雨、';
W._Job29_24='彼无倚赖、我则含笑、我之容光、不因彼而变易、';
W._Job29_25='我坐首位、为之择道、如王居于军中、亦如慰居丧之人焉、';
W._Job30_1='今也年少于我者姗笑我、若辈之父、我曾藐视、不欲列之于守羊之犬中、';
W._Job30_2='其壮年之气既衰、其手之力、于我何益、';
W._Job30_3='彼因匮乏饥饿、形躯消瘦、啮燥土于荒凉幽暗之中、';
W._Job30_4='采藜藿于丛林、取罗腾之根以为食、';
W._Job30_5='为人所逐、人喊其后、若喊寇贼、';
W._Job30_6='致居幽谷、在于土穴岩窟、';
W._Job30_7='呼于丛林之中、集于荆棘之下、';
W._Job30_8='原为愚陋之裔、爰被挞逐、离其故土、';
W._Job30_9='今我为其歌词、作其话柄、';
W._Job30_10='憎我远我、唾我面、而不自禁、';
W._Job30_11='盖彼释其绳索、加我以苦、脱其羁勒、在于我前、';
W._Job30_12='下流之辈、起于我右、推移我足、兴筑灭我之路、';
W._Job30_13='无与为伍之人、毁我之道、速我之祸、';
W._Job30_14='其来也、如由巨缺、在毁坏之间、轸转于我身、';
W._Job30_15='威烈反击我躬、驱逐我荣如风、我福如云之逝、';
W._Job30_16='我魂颓败、患难之日执我、';
W._Job30_17='夜间我骨被刺、痛楚啮我无已、';
W._Job30_18='因上帝之大力、我衣敝污、拘束我身、如领束项、';
W._Job30_19='彼掷我于泥中、我则如尘如灰、';
W._Job30_20='我吁尔、而尔弗听、我起立、而尔注视、';
W._Job30_21='尔之于我、转为残酷、以手力迫我、';
W._Job30_22='举我使乘狂风、消灭我于巨暴、';
W._Job30_23='我知尔必致我于死、入为群生所定之室、';
W._Job30_24='然人颠仆、岂不伸手、遇灾岂不呼援、';
W._Job30_25='人遭难、我岂非为之哭泣、人贫乏、我岂非为之忧心、';
W._Job30_26='我望福祉、而祸害至、我待光明、而幽暗来、';
W._Job30_27='中心烦扰不安、患难之日、临及我身、';
W._Job30_28='我肤黧黑、非因日暴、立于会中、呼号求助、';
W._Job30_29='我与野犬为弟兄、与鸵鸟为伴侣、';
W._Job30_30='我肤既黑而脱、我骨因热而焦、';
W._Job30_31='我琴成悲声、我箫发哀响、';
W._Job31_1='我既与目为约、安能顾视少女、';
W._Job31_2='自在上之上帝、所得之分维何、自居高之全能者、所受之业维何、';
W._Job31_3='在于不义者、岂非祸患乎、在于行恶者、岂非灾害乎、';
W._Job31_4='上帝岂非鉴察我道途、悉数我步履乎、';
W._Job31_5='愿我被权以公平之衡、使上帝知我之正、';
W._Job31_6='我若行为虚妄、足趋诡诈、';
W._Job31_7='步履离道、心从我目、污沾我手、';
W._Job31_8='则愿我所播者、他人食之、田所产者、他人拔之、';
W._Job31_9='如我心为妇女所惑、窥伺邻舍之门、';
W._Job31_10='则愿我妻为他人旋磨、他人与之同室、';
W._Job31_11='盖此为重罪、士师当罚之恶、';
W._Job31_12='亦为火、焚毁至于死域、灭我所有、';
W._Job31_13='仆婢与我有争、我若轻视其情、';
W._Job31_14='上帝兴起、我将何为、迨其临格、我将何言、';
W._Job31_15='造我于胎者、不亦造彼乎、创彼及我于胎者、非一乎、';
W._Job31_16='我若禁贫者得其所愿、使嫠妇之目失望、';
W._Job31_17='一饭之微、我若独食、不与孤子共之、';
W._Job31_18='其实我自幼年、收养孤子、如育于父、自出母腹、引导媰孀、';
W._Job31_19='我若见人无衣而亡、贫者无服蔽体、';
W._Job31_20='其人若未得衣、为我祝嘏、其身若未以我羊绒而暖、';
W._Job31_21='我在邑门、见有助我者、即举手以攻孤子、';
W._Job31_22='则愿我肩脱于缺盆骨、我之臂骨断折、';
W._Job31_23='盖我以上帝降灾为可畏、因上帝之威、不敢有所为、';
W._Job31_24='我若惟金是望、谓精金曰、尔为我之所恃、';
W._Job31_25='若以货财之丰、手获之多为乐、';
W._Job31_26='若见日发其曜、月行于光、';
W._Job31_27='中心受惑、接吻于手、';
W._Job31_28='此亦为士师当罚之罪、乃违逆在上之上帝也、';
W._Job31_29='我若因憾我者被灭而欣喜、缘其遭祸而气扬、';
W._Job31_30='其实不容我口干罪、以诅绝其生命、';
W._Job31_31='若我幕中人未尝云、孰见有人不得其食而饱、';
W._Job31_32='宾旅不使宿于街衢、启门而接行人、';
W._Job31_33='若犹世人自掩己罪、匿恶于怀、';
W._Job31_34='因畏大众、惧宗族之藐视、以致缄口、杜门不出、';
W._Job31_35='愿有人听我辨白、我署押于此、全能者可答之、愿得我敌所书之词、';
W._Job31_36='我必负之于肩、戴之于首以为冕、';
W._Job31_37='我之步武、悉述于彼、毅然如君、直造其前、';
W._Job31_38='如我田畴呼而责我、陇亩相与哭泣、';
W._Job31_39='我若食其产、而不偿其值、或使原主丧命、';
W._Job31_40='则愿生荆棘以代麦、生草莱以代麰、约伯之词毕矣、';
W._Job32_1='约伯自视为义、三人不复答之、';
W._Job32_2='有以利户者、布西人、兰族、巴拉迦之子也、因约伯义己、而不义上帝、则怒、';
W._Job32_3='且怒三友、无言以答约伯、而犹罪之、';
W._Job32_4='彼以三友年长于己、俟其言竟、';
W._Job32_5='见其无词以对、则怒、';
W._Job32_6='曰、我幼尔耄、故退让、不敢陈我意、';
W._Job32_7='自谓历日多者、当讲论、享年永者、当以智诲人、';
W._Job32_8='然人衷有神、全能者之气、畀以聪明、';
W._Job32_9='尊者不尽有智、老者不尽明义、';
W._Job32_10='故我曰、试听我言、我亦陈我意、';
W._Job32_11='我俟尔言、倾听尔辩、待尔穷究所欲言者、';
W._Job32_12='细察尔中、无人折服约伯、而答其言、';
W._Job32_13='勿谓我侪得见智慧、惟上帝能折之、人则不能、';
W._Job32_14='约伯非与我辩、我亦不以尔言答之、';
W._Job32_15='彼皆愕然、不复应对、莫措一辞、';
W._Job32_16='既皆缄默、静立无言、则我犹复待乎、';
W._Job32_17='亦尽我分而辩、指陈己意、';
W._Job32_18='我言盈怀、我衷之神激我、';
W._Job32_19='我腹如满于酒、无隙可出、有若新囊、几至破裂、';
W._Job32_20='我必言之乃可舒、亦必启口以应答、';
W._Job32_21='请勿使我徇情、我不阿谀、';
W._Job32_22='盖我不知阿谀、若然、造我者必速灭我、';
W._Job33_1='约伯乎、请听我言、悉聆我语、';
W._Job33_2='我今启口、鼓舌而谈、';
W._Job33_3='我言必显中心之正、我唇实陈所知、';
W._Job33_4='上帝之神造我、全能者之气生我、';
W._Job33_5='如能之、则答我、起而陈尔言于我前、';
W._Job33_6='我于上帝前、与尔相同、亦由土而成、';
W._Job33_7='我不以威惊吓尔、亦不以势重压尔、';
W._Job33_8='我耳曾闻尔声、听尔言云、';
W._Job33_9='我清洁无过、无辜无愆、';
W._Job33_10='上帝寻隙攻我、视我为敌、';
W._Job33_11='桎我足、察我径、';
W._Job33_12='我则应之曰、尔言此、不义矣、盖上帝卓越于人、';
W._Job33_13='胡为与之争、其所行者、不自陈述、';
W._Job33_14='上帝言之、而人弗顾、又复言之、';
W._Job33_15='乃于人酣寝、偃卧在床时、以梦与夜间之异象示之、';
W._Job33_16='启人之耳、以坚厥训、';
W._Job33_17='使人改其意志、遏其骄矜、';
W._Job33_18='以救其魂不陷于坑坎、其命不亡于锋刃、';
W._Job33_19='人卧于床、被惩以苦、骨中疼痛、历久不已、';
W._Job33_20='灵厌食物、心恶珍馐、';
W._Job33_21='肉消不见、素未显露之骨、亦皆凸出、';
W._Job33_22='其魂临乎坑坎、其命近于殄灭、';
W._Job33_23='设有天使千中之一、与之同在、为之解释、示人所当为者、';
W._Job33_24='则上帝悯之曰、可援之、免其陷于坑坎、我得一赎之者矣、';
W._Job33_25='其肤光润、胜于幼稚、转为少年、';
W._Job33_26='祈祷上帝、蒙其悦纳、使之欢然觐见、而复其人之义、';
W._Job33_27='彼则歌于人前曰、昔我干罪、颠覆正义、所为无益、';
W._Job33_28='上帝救赎我魂、免入坑坎、我之生命、复睹光明、';
W._Job33_29='凡此诸事、上帝行之于人者、至再至三矣、';
W._Job33_30='以援其魂于坑坎、俾得生人之光照、';
W._Job33_31='约伯乎、尔其谛听、静默俟我言之、';
W._Job33_32='如有所言、尔其答我、我欲义尔、';
W._Job33_33='否则缄默以听、我则以智训尔、';
W._Job34_1='以利户又曰、';
W._Job34_2='尔哲人乎、其听我言、尔达人乎、侧耳而听、';
W._Job34_3='盖耳之察言、犹口之尝食、';
W._Job34_4='我侪当择其正、共喻其善、';
W._Job34_5='约伯尝曰、我乃义、而上帝夺我理、';
W._Job34_6='我虽直、而视我为诳、虽无过、而我创不可疗、';
W._Job34_7='谁如约伯饮侮慢、如饮水、';
W._Job34_8='与作孽者为侣、与恶人同行、';
W._Job34_9='彼云、人乐上帝、无所裨益、';
W._Job34_10='故尔智者、其听我言、上帝决不为恶、全能者断不作孽、';
W._Job34_11='乃必按人所为而报之、依人所行而施之、';
W._Job34_12='上帝诚不为恶、全能者必不背义、';
W._Job34_13='其治地之任、谁畀之、其理世之职、谁托之、';
W._Job34_14='彼若定志为己、使神与气归之、';
W._Job34_15='则凡有血气者必偕亡、世人咸归于土、';
W._Job34_16='尔若有智、则当聆此、谛听我言、';
W._Job34_17='恶义者、岂得操权乎、秉公有能者、尔岂罪之乎、';
W._Job34_18='谓君王曰、尔为鄙陋、谓侯伯曰、尔为邪恶、其宜乎、';
W._Job34_19='况不偏视王公、不歧视贫富者乎、盖皆其所造也、';
W._Job34_20='中夜俄顷之间、彼众死亡、庶民被震而逝、强者见逐、非假人手、';
W._Job34_21='其目鉴人道途、观人步履、';
W._Job34_22='无幽暗晦冥、俾恶人自匿、';
W._Job34_23='上帝于人、无庸再三思维、始令受鞫于其前、';
W._Job34_24='彼折有能之辈、其术莫测、使他人代其职、';
W._Job34_25='彼原悉其所行、夜间倾之、使之灭亡、';
W._Job34_26='以之为恶、击之于众前、';
W._Job34_27='盖彼悖逆、不从上帝、不顾厥道、';
W._Job34_28='致令贫乏者之哀求、达于其前、受虐者之呼吁、为其所闻、';
W._Job34_29='上帝安人、谁能罪之、上帝掩面、谁能觐之、于国于人皆然、';
W._Job34_30='致不虔者、不得操权、免其罔民、';
W._Job34_31='有谁谓上帝曰、我既受责、不再犯罪、';
W._Job34_32='我所不明、请尔示我、若曾行恶、不复为之、';
W._Job34_33='上帝之报、必徇尔意、而尔弗受乎、尔自择之、我不与也、如有所知、尚其言之、';
W._Job34_34='有智之士、凡闻我言之达人、必谓我曰、';
W._Job34_35='约伯所言无知、其词不慧、';
W._Job34_36='愿约伯被试至极、以其辩同于恶人也、';
W._Job34_37='其罪之上、加以悖逆、在我侪中鼓掌、对于上帝、啧有烦言、';
