W._2Ki6_1='先知徒谓以利沙曰、我与尔同居之处、狭隘太甚、';
W._2Ki6_2='求尔容我往约但、各取材木、在彼建室以居、曰、往哉、';
W._2Ki6_3='或曰、求尔与仆偕往、曰、我往、';
W._2Ki6_4='遂与俱往、至约但伐木、';
W._2Ki6_5='一人斫木时、斧脱柯坠于水、呼曰、惜哉、我主欤、此乃贷于人者、';
W._2Ki6_6='上帝仆曰、坠于何所、遂示其处、则斩木投水、铁上浮、';
W._2Ki6_7='曰、尔其取之、遂伸手取之、○';
W._2Ki6_8='亚兰王与以色列战、与其臣议曰、我必于某处建营、';
W._2Ki6_9='上帝仆遣人诣以色列王曰、尔其慎之、勿经某处、盖亚兰人至矣、';
W._2Ki6_10='以色列王遣人至上帝仆所戒之处、而脱其害、非仅一二次已也、';
W._2Ki6_11='亚兰王缘此中心烦扰、召其臣谓之曰、我中谁助以色列王、尔曹不告我乎、';
W._2Ki6_12='一臣曰、我主我王欤、非也、乃以色列之先知以利沙、以王在寝室所言者、告以色列王、';
W._2Ki6_13='王曰、往视其人何在、我则遣人执之、或告曰、在多坍、';
W._2Ki6_14='乃遣车马大军夜至、而围其邑、';
W._2Ki6_15='上帝仆之仆夙兴而出、见军旅车马围城、则曰、哀哉、我主欤、我侪将何为、';
W._2Ki6_16='曰、勿惧、偕我者较偕彼者尤众、';
W._2Ki6_17='以利沙祷曰、耶和华欤、求尔启其目、使之得见、耶和华启少者之目、则见遍山火车火马、环绕以利沙、';
W._2Ki6_18='敌军既至、以利沙祷耶和华曰、祈使斯众目瞆、耶和华即瞆其目、如以利沙之言、';
W._2Ki6_19='以利沙谓之曰、此非其途、亦非其邑、尔其从我、我导尔至所寻者、遂导之至撒玛利亚、';
W._2Ki6_20='既入撒玛利亚、以利沙曰、耶和华欤、启斯众之目、使之得见、耶和华启其目、彼乃得见、知在撒玛利亚邑中、';
W._2Ki6_21='以色列王见之、谓以利沙曰、我父欤、我击之可乎、我击之可乎、';
W._2Ki6_22='曰、不可击之、以刃以弓所虏者、可击之乎、当陈饼与水于其前、使之饮食、而返其主、';
W._2Ki6_23='王为之设盛馔、饮食既毕、遣之去、乃归其主、自此亚兰军旅、不再侵以色列境、○';
W._2Ki6_24='厥后、亚兰王便哈达集其全军而上、围撒玛利亚、';
W._2Ki6_25='撒玛利亚饥甚、被困、至一驴之首、售银八十舍客勒、鸽粪二升、售银五舍客勒、';
W._2Ki6_26='以色列王经行城垣、有妇呼曰、我主我王欤、其助我、';
W._2Ki6_27='曰、如耶和华不助尔、我何由助尔、由禾场或酒醡乎、';
W._2Ki6_28='又曰、尔有何事、妇曰、此妇谓我曰、取尔子、我侪今日食之、明日则食我子、';
W._2Ki6_29='于是烹我子而食之、次日我曰、取尔子、我侪食之、彼匿其子、';
W._2Ki6_30='王闻妇言则裂其衣、由城垣而过、民见其内衣麻衣、';
W._2Ki6_31='王曰、今日若容沙法子以利沙之首、仍在其身、则愿上帝罚我维倍、';
W._2Ki6_32='以利沙坐于室、长老偕坐、王遣侍者先往、使者未至、以利沙谓长老曰、试观此凶人之子、遣人取我首、使者至、尔则闭门、严守而御之、其主之足昔、非随其后乎、';
W._2Ki6_33='言时、使者至、王随至、曰、此灾降自耶和华、我何为复徯耶和华乎、';
W._2Ki7_1='以利沙曰、宜听耶和华之言、耶和华云、明日此时、在撒玛利亚邑门、细面一细亚、售银一舍客勒、麰麦二细亚、售银一舍客勒、';
W._2Ki7_2='扶王之军长谓上帝仆曰、即耶和华启牖于天、岂能有此事乎、以利沙曰、尔必目睹、惟不得食、○';
W._2Ki7_3='邑门有癞者四人、相语曰、我坐此待毙、何为哉、';
W._2Ki7_4='若云入邑、则邑中饥、必死于彼、如坐于此、亦必死焉、其来、我侪往降于亚兰军、如存我生、则生、如杀我、则死耳、';
W._2Ki7_5='薄暮遂起、往亚兰营、至营之边隅、阒其无人、';
W._2Ki7_6='盖耶和华使亚兰军旅、闻车声马声、大军之声、则相语曰、以色列王必贿赫族、与埃及诸王、来攻我矣、';
W._2Ki7_7='薄暮即起而遁、弃其帐幕马驴、留营如故、祇逃其生、';
W._2Ki7_8='癞者至营之边隅、入一幕、式食式饮、携其金银衣服、出而匿之、返入他幕、亦携其物匿之、';
W._2Ki7_9='乃相语曰、我所为者未善、今日有佳音、而我侪默尔、待至平旦、罪必及我、我侪其往、报于王家、';
W._2Ki7_10='遂往、呼守门者、告之曰、我至亚兰营、见无人在、亦无人声、惟马驴系焉、帐幕如故、';
W._2Ki7_11='守门者乃呼告于王家、';
W._2Ki7_12='王夜起、谓其臣曰、亚兰人于我所为、我以示尔、彼知我饥、故出营伏于田、意谓其人出城时、我侪则生擒之、而入其邑、';
W._2Ki7_13='一臣对曰、请于邑中所遗之马、遣人取其五匹、而往窥之、以色列人几至灭绝、此马之数、如遗民焉、';
W._2Ki7_14='遂取马与二车、王遣之追袭亚兰军曰、往而察之、';
W._2Ki7_15='乃追袭之、至约但、见衣械遍于途、即亚兰人疾遁而弃者、使者返告于王、';
W._2Ki7_16='民遂出、掠亚兰营、于是细面一细亚、售银一舍客勒、麰麦二细亚、售银一舍客勒、如耶和华所言、';
W._2Ki7_17='王委扶之之军长监邑门、民于邑门践之而死、如上帝仆于王来见时所言、';
W._2Ki7_18='盖上帝仆曾言于王曰、明日此时、在撒玛利亚邑门、细面一细亚、售银一舍客勒、麰麦二细亚、售银一舍客勒、';
W._2Ki7_19='其时军长谓上帝仆曰、即耶和华启牖于天、岂能有此事乎、曰、尔必目睹、惟不得食、';
W._2Ki7_20='斯皆应于其身、民于邑门践之而死、';
W._2Ki8_1='以利沙曾谓所苏其子之妇曰、尔与尔家、起往可居之地而居、盖耶和华必使饥馑临于斯土、历至七年、';
W._2Ki8_2='妇起、遵上帝仆之言、携其家往居非利士地、历至七年、';
W._2Ki8_3='七年之末、妇自非利士地而返、为其第宅田亩、往吁于王、';
W._2Ki8_4='时、王与上帝仆之仆基哈西相语曰、请以以利沙所行之大事告我、';
W._2Ki8_5='基哈西以其苏死者之事告王、适所苏其子之妇、为第宅田亩吁王、基哈西曰、我主我王、此即其妇、此即其子、乃以利沙所苏者、';
W._2Ki8_6='王问妇、妇告之、遂命一宦者曰、凡属此妇、暨其离国至今、田亩所产者、悉反之、○';
W._2Ki8_7='以利沙至大马色、亚兰王便哈达遘疾、或告之曰、上帝仆至此、';
W._2Ki8_8='王命哈薛曰、尔携礼物、往迎上帝仆、托之询于耶和华、我病得愈否、';
W._2Ki8_9='哈薛遂往迎之、以四十驼、负大马色各种佳品、以为礼物、既至、立于其前曰、尔子亚兰王便哈达、遣我诣尔曰、我病得愈否、';
W._2Ki8_10='以利沙曰、汝往告之曰、尔必愈、然耶和华曾示我彼必死、';
W._2Ki8_11='遂注视哈薛、致其愧怍、上帝仆乃哭、';
W._2Ki8_12='哈薛曰、我主何为而哭、曰、我知尔于以色列人将行之恶、以火毁其坚城、以刃杀其丁壮、掷毙其婴孩、刳剔其孕妇、';
W._2Ki8_13='哈薛曰、仆何人斯、乃一犬耳、焉能行此大事、以利沙曰、耶和华已示我、尔必为亚兰王、';
W._2Ki8_14='哈薛别以利沙、返见其主、其主问曰、以利沙与尔何言、曰、言尔必愈、';
W._2Ki8_15='翌日、哈薛以裯濡水、覆其面、致之死、哈薛遂继其位、○';
W._2Ki8_16='以色列王亚哈子约兰五年、犹大王约沙法尚在位时、其子约兰即位、';
W._2Ki8_17='时、年三十有二、在耶路撒冷为王、凡历八年、';
W._2Ki8_18='循以色列诸王之道、如亚哈家所为、盖娶亚哈女为妻、行耶和华所恶、';
W._2Ki8_19='然耶和华以其仆大卫故、不灭犹大、依其所许、永锡灯光于大卫、爰及子孙、';
W._2Ki8_20='当约兰时、以东叛犹大、脱于其手、立王自治、';
W._2Ki8_21='约兰率所有之车至撒益、以东人围之、约兰夜起击之、及其车长、犹大民遁、各归其幕、';
W._2Ki8_22='如是以东叛犹大、至于今日、立拿亦同时而叛、';
W._2Ki8_23='约兰其余事迹、凡其所行、俱载于犹大列王纪、';
W._2Ki8_24='约兰与列祖偕眠、同葬于大卫城、子亚哈谢嗣位、○';
W._2Ki8_25='以色列王亚哈子约兰十二年、犹大王约兰子亚哈谢即位、';
W._2Ki8_26='时、年二十有二、在耶路撒冷为王、仅历一年、其母名亚他利雅、乃以色列王暗利之孙也、';
W._2Ki8_27='亚哈谢循亚哈家之道、行耶和华所恶、如亚哈家所为、因其为亚哈家之婿也、';
W._2Ki8_28='彼与亚哈子约兰往基列拉末、与亚兰王哈薛战、约兰为亚兰人所伤、';
W._2Ki8_29='约兰返耶斯列、医其在拉末与亚兰王哈薛战时、所受之伤、犹大王约兰子亚哈谢因其疾病、下耶斯列视之、';
W._2Ki9_1='先知以利沙召先知徒一人、命之曰、束尔腰、执膏一瓶、往基列拉末、';
W._2Ki9_2='既至、寻宁示孙、约沙法子耶户、使之起而离其昆弟、携入内室、';
W._2Ki9_3='以膏瓶倾于其首曰、耶和华云、我膏尔为以色列王、即启门而遁、勿延、';
W._2Ki9_4='先知少者遂往基列拉末、';
W._2Ki9_5='既至、见诸军长皆坐、曰、军长欤、我有言告汝、耶户曰、我中何人、曰、军长欤、即尔也、';
W._2Ki9_6='耶户起而入室、少者倾膏于其首、谓之曰、以色列之上帝耶和华云、我膏尔为耶和华民以色列之王、';
W._2Ki9_7='尔必击尔主亚哈家、俾我于耶洗别之身、报我仆众先知、及耶和华诸仆之血仇、';
W._2Ki9_8='亚哈全家必灭、亚哈丁男、无论被束者、自由者、悉绝之于以色列中、';
W._2Ki9_9='我必使亚哈家、如尼八子耶罗波安、及亚希雅子巴沙之家然、';
W._2Ki9_10='耶洗别必在耶斯列田、为犬所噬、无人葬之、言竟、启门而遁、';
W._2Ki9_11='耶户出、至其主之诸臣、其一问曰、安乎、此颠狂者诣尔何事、曰、尔识其人、亦知其言、';
W._2Ki9_12='曰、此诳言也、尔其告我、曰、彼如此谓我曰、耶和华云、我膏尔为以色列王、';
W._2Ki9_13='众急以其衣置于阶之上级、使耶户坐其上、吹角曰、耶户为王矣、';
W._2Ki9_14='于是宁示孙、约沙法子耶户叛约兰、初、约兰与以色列众御亚兰王哈薛、戍守基列拉末、';
W._2Ki9_15='约兰王返耶斯列、医其与亚兰王哈薛战时、所受之伤、耶户告众曰、若惬尔意、则勿容人出邑、往报于耶斯列、';
W._2Ki9_16='耶户乃乘车往耶斯列、因约兰卧病于彼、犹大王亚哈谢来视之、';
W._2Ki9_17='守望者立于耶斯列台、见耶户之军将至、曰、我见一军、约兰曰、遣骑兵往迎之、问曰、安否、';
W._2Ki9_18='骑兵遂往迎之、曰、王云安否、耶户曰、安否与尔何与、其转而随我后、守望者告曰、使者至彼而不返、';
W._2Ki9_19='又遣骑兵、既至、曰、王云安吾、耶户曰、安否与尔何与、其转而随我后、';
W._2Ki9_20='守望者又告曰、使者至彼而不返、来者御车之势、有若宁示孙耶户、盖其御猛甚也、';
W._2Ki9_21='约兰曰、驾、遂备车、以色列王约兰、犹大王亚哈谢、各乘其车、往迎耶户、遇于耶斯列人拿伯之田、';
W._2Ki9_22='约兰见耶户、则曰、耶户欤、安否、曰、尔母耶洗别、淫行巫术若是之多、焉得安乎、';
W._2Ki9_23='约兰旋辕而遁、谓亚哈谢曰、亚哈谢欤、是叛也、';
W._2Ki9_24='耶户极力弯弓、射中约兰两臂之间、矢穿其心而出、遂仆于车、';
W._2Ki9_25='耶户谓其军长毕甲曰、取而投于耶斯列人拿伯之田、尔其追思、尔我同乘、随其父亚哈时、耶和华预言之、';
W._2Ki9_26='曰、昨日我见拿伯及其诸子之血、必于是田报之、今投之于此田、循耶和华所言、';
W._2Ki9_27='犹大王亚哈谢见此、遂由园亭之道而遁、耶户追之、曰、击之于车中、至近以伯莲之姑珥阪、击之、乃遁至米吉多而死、';
W._2Ki9_28='其臣载之于车、至耶路撒冷、葬于其墓、偕其列祖、在大卫城、○';
W._2Ki9_29='亚哈谢即位、为犹大王时、乃在亚哈子约兰之十一年、○';
W._2Ki9_30='耶户既至耶斯列、耶洗别闻之、画眉饰首、自牖而观、';
W._2Ki9_31='耶户入门、耶洗别曰、弑主之心利欤、安乎、';
W._2Ki9_32='耶户仰视其牖曰、为我者谁乎、有二三宦者自牖观之、';
W._2Ki9_33='耶户曰、掷之下、遂掷之、血溅于壁及马、耶户以足践之、';
W._2Ki9_34='耶户入而饮食、既而命曰、收此服诅之妇葬之、以其为王女也、';
W._2Ki9_35='遂往葬之、仅得其头颅、与足及手掌而已、';
W._2Ki9_36='反告耶户、耶户曰、此乃耶和华藉其仆、提斯比人以利亚所言曰、耶洗别之肉、必在耶斯列田、为犬所噬、';
W._2Ki9_37='其尸必在耶斯列田、如田间之粪壤、致人不得曰、此乃耶洗别也、';
W._2Ki10_1='亚哈有子七十、在撒玛利亚、耶户作书、寄撒玛利亚、致耶斯列之首领即长老、及教育亚哈诸子者、';
W._2Ki10_2='曰、尔主之子偕尔、亦有车马、器械坚城、';
W._2Ki10_3='尔接此书、可择尔主众子中、贤而适宜者、俾践其父之位、而为尔主之家战争、';
W._2Ki10_4='彼众惧甚、曰、二王不能御之、我侪何能御乎、';
W._2Ki10_5='家宰邑宰长老、及教育亚哈子者、遣人诣耶户曰、我为尔仆、凡所命者、我必行之、我不立人为王、尔视为善者则行之、';
W._2Ki10_6='耶户复致书曰、尔若为我、听从我言、明日此时、携尔主众子之首、至耶斯列见我、时、王子七十人、与邑中显贵教育之者偕居、';
W._2Ki10_7='书至、遂执王子七十人杀之、盛首于筐、送至耶斯列耶户所、';
W._2Ki10_8='或告耶户曰、彼携王子之首而至、耶户曰、列为二堆、在于邑门、至于明旦、';
W._2Ki10_9='诘朝、耶户出、立而告众曰、尔曹皆义、我叛我主而弑之、惟杀此众者为谁、';
W._2Ki10_10='可知耶和华论亚哈家所言、无一或失、盖耶和华藉其仆以利亚所言、今悉成焉、';
W._2Ki10_11='凡在耶斯列、亚哈家所遗者、及其大臣、密友祭司、耶户尽杀之、靡有孑遗、';
W._2Ki10_12='遂起、往撒玛利亚、途间至剪羊所、';
W._2Ki10_13='遇犹大王亚哈谢之昆弟、问之曰、尔为谁、曰、我乃亚哈谢昆弟、今往问王与太后之子安、';
W._2Ki10_14='耶户命曰、生擒之、遂生擒之、戮于剪羊所之坑侧、四十二人、靡有孑遗、○';
W._2Ki10_15='耶户离彼而往、遇利甲子约拿达来迎、乃问其安曰、尔心正直向我、如我心之正直向尔乎、约拿达曰、然、曰、如是、则与我携手、遂与携手、耶户挽之登车、';
W._2Ki10_16='曰、与我偕往、视我为耶和华之热中、乃使之乘车、';
W._2Ki10_17='既至撒玛利亚、则杀亚哈家所遗者、至于尽灭、如耶和华语以利亚之言、○';
W._2Ki10_18='耶户集民众、谓之曰、亚哈奉事巴力犹少、耶户将事之加多焉、';
W._2Ki10_19='今我欲献大祭于巴力、当召巴力之众先知、与崇拜巴力者、及其祭司、使悉诣我、勿遗一人、凡不至者、必不得生、耶户言此、乃施诡计、欲灭崇拜巴力之人耳、';
W._2Ki10_20='耶户曰、当为巴力特设肃会、遂宣告焉、';
W._2Ki10_21='耶户遣人遍行以色列境、凡崇拜巴力者咸至、不遗一人、入巴力庙、充塞其间、';
W._2Ki10_22='耶户命掌礼服者曰、取礼服、予崇拜巴力者衣之、遂取而予之、';
W._2Ki10_23='耶户与利甲子约拿达、入巴力庙、谓崇拜巴力者曰、试观察之、免有耶和华之仆在尔中、惟崇拜巴力者而已、';
W._2Ki10_24='乃入献燔祭与他祭、耶户预置八十人于庙外、告之曰、我所付于尔手者、若遁其一、纵之去者、必以己命代之、';
W._2Ki10_25='献燔祭毕、耶户命卫士及诸军长曰、入而杀之、勿容一人出、卫士及军长遂以刃杀之、掷尸于外、而往巴力庙之邑、';
W._2Ki10_26='取庙中之柱像、出而焚之、';
W._2Ki10_27='毁巴力之柱像、摧其庙以为厕、迄于今日、';
W._2Ki10_28='如是耶户灭巴力于以色列中、';
W._2Ki10_29='惟不离弃尼八子耶罗波安陷以色列人之罪、即在伯特利与但之金犊、';
W._2Ki10_30='耶和华谕耶户曰、因尔行我所视为善者、依我心意、待亚哈家、尔之子孙必居以色列国位、历至四世、';
W._2Ki10_31='然耶户不专心注意、遵行以色列上帝耶和华之法律、不离弃耶罗波安陷以色列人之罪、○';
W._2Ki10_32='当时耶和华始割裂以色列、哈薛击其四境、';
W._2Ki10_33='即约但东、基列全地、自亚嫩溪之亚罗珥、击迦得流便玛拿西人之地、基列与巴珊、';
W._2Ki10_34='耶户其余事迹、凡其所行、与其勇力、俱载于以色列列王纪、';
W._2Ki10_35='耶户与列祖偕眠、葬于撒玛利亚、子约哈斯嗣位、';
W._2Ki10_36='耶户在撒玛利亚为以色列王、凡二十有八年、';
W._2Ki11_1='亚哈谢母亚他利雅见子已死、起而歼灭王室、';
W._2Ki11_2='约兰王女、亚哈谢妹约示巴于见杀之王子中、窃亚哈谢子约阿施出、与其乳媪、藏于寝室、以避亚他利雅、免其被杀、';
W._2Ki11_3='约阿施与其乳媪、偕匿于耶和华室、历有六年、亚他利雅治理斯土、○';
W._2Ki11_4='越至七年、耶何耶大遣人召迦利族与卫士之百夫长、导入耶和华室、与之立约、使在耶和华室发誓、以王子示之、';
W._2Ki11_5='命之曰、尔当如是而行、凡安息日入值者、三分之一宜守王宫、';
W._2Ki11_6='三分之一守苏珥门、三分之一守卫士后之门、如是守护王宫、以为防御、';
W._2Ki11_7='安息日退值之二队、必守护耶和华室、在王四周、';
W._2Ki11_8='各执器械以环之、凡侵尔班列者、必杀之、王出入时、尔必与偕、';
W._2Ki11_9='百夫长咸遵祭司耶何耶大之命而行、各率其人、安息日入值退值者、俱诣祭司耶何耶大、';
W._2Ki11_10='祭司以耶和华室所藏大卫之干戈、予百夫长、';
W._2Ki11_11='卫士手执器械、立于王之四周、自室右至室左、环坛与室、';
W._2Ki11_12='祭司导王子出、加冕于其首、予以法律、膏之为王、众鼓掌曰、愿王万岁、';
W._2Ki11_13='亚他利雅闻卫士与民之声、则入耶和华室、至于民所、';
W._2Ki11_14='望见王循常例立于柱侧、百夫长与吹角者侍于王侧、四境之民欢忻吹角、亚他利雅裂衣、呼曰、叛矣、叛矣、';
W._2Ki11_15='祭司耶何耶大命统军之百夫长曰、由队伍之间拥之出、随其后者、必杀以刃、盖祭司曰、勿杀之于耶和华室、';
W._2Ki11_16='遂辟易而出之、妇由马道至王宫、见杀于彼、○';
W._2Ki11_17='耶何耶大使王及民、与耶和华立约、俾为耶和华之民、又使王与民立约、';
W._2Ki11_18='四境之民、往巴力庙毁之、摧其坛、碎其像、杀巴力之祭司玛坦于坛前、祭司设官守耶和华室、';
W._2Ki11_19='率诸百夫长、暨迦利族与卫士、以及四境之民、自耶和华室、导王而下、由卫士门、入于王宫、遂即王位、';
W._2Ki11_20='四境之民欢乐、邑内平康、亚他利雅见杀于王宫、约阿施即位时、年甫七龄、';
W._2Ki11_21=(null)
