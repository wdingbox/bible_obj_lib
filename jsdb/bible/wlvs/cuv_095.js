W._Eze1_1='三十年四月五日、我在迦巴鲁河滨、俘囚之中、其时天开、我见上帝之异象、';
W._Eze1_2='约雅斤王被虏五年、是月五日、';
W._Eze1_3='在迦勒底地、迦巴鲁河滨、布西子祭司以西结、受耶和华特谕、得耶和华之感、';
W._Eze1_4='我望见旋风自北而来、亦有密云蕴火、焜耀四周、云间火中、显若光华之珀、';
W._Eze1_5='有四生物著于其中、其状若人、';
W._Eze1_6='各有四面、各有四翼、';
W._Eze1_7='其腿乃直、掌若犊蹄、晶莹若磨光之铜、';
W._Eze1_8='翼下四旁有人手、其面与翼各四、';
W._Eze1_9='其翼相连、行时直前不转、';
W._Eze1_10='其容皆如人面、右有狮面、左有牛面、后有鹰面、';
W._Eze1_11='其翼高展、二翼交相比接、二翼蔽身、';
W._Eze1_12='直行以前、随神所欲、往而不转、';
W._Eze1_13='四生物状若炽炭、亦若火炬、火炬升降于生物间、厥火灼烁、电发其中、';
W._Eze1_14='生物往还、若电之闪、';
W._Eze1_15='我观生物、见地上有轮、在生物之旁、四面各有一轮、';
W._Eze1_16='轮形及制、色若碧玉、其式维一、其形及制、仿佛轮中有轮、';
W._Eze1_17='行时、四面皆可、不须回转、';
W._Eze1_18='轮辋高而可畏、四轮之辋、遍环有目、';
W._Eze1_19='生物行时、轮亦行于其旁、生物起而离地、轮亦起焉、';
W._Eze1_20='生物随神所欲而往、轮亦起行、盖生物之神在其轮中、';
W._Eze1_21='彼行、此亦行、彼止、此亦止、彼起而离地、此亦起而偕之、盖生物之神在其轮中、';
W._Eze1_22='生物首上、有若穹苍之形、色若水晶而可畏、展布其上、';
W._Eze1_23='穹苍之下、其翼平张、交相比接、左右各有二翼、以蔽其身、';
W._Eze1_24='生物行时、我开其翼有声、若大水之漰渤、若全能者之声音、若军旅之喧哗、止时、则垂其翼、';
W._Eze1_25='立而垂翼时、首上穹苍、有声出焉、';
W._Eze1_26='首上穹苍、其上有形若座、色如碧玉、座上有形似人、';
W._Eze1_27='我见其色、自腰以上、有若光华之珀、如火闪烁、自腰以下、其状如火、四周焜耀、';
W._Eze1_28='其四周焜耀之状、若下雨时、云中之虹、此乃耶和华荣光之状、我见之、面伏于地、有与我言者、我闻其声焉、';
W._Eze2_1='彼谓我曰、人子欤、尔足其立、我将谕尔、';
W._Eze2_2='言时、其神入我、使我足立、闻谕我者曰、';
W._Eze2_3='人子欤、我遣尔诣以色列人、彼乃悖逆之邦、悖逆乎我、彼与列祖、获罪于我、迄至今日、';
W._Eze2_4='其人颜厚心顽、我遣尔诣之曰、主耶和华有言告尔、';
W._Eze2_5='彼乃悖逆之家、或听或否、必知有先知在其中、';
W._Eze2_6='惟尔人子、虽居荆棘蒺藜与蝎之中、勿畏之、亦勿畏其言、彼虽悖逆之家、勿畏其言、勿惧其貌、';
W._Eze2_7='彼悖逆特甚、其听与否、尔必以我言告之、';
W._Eze2_8='惟尔人子、其听我言、尔毋悖逆、若彼悖逆之家、当启尔口、食我所赐、';
W._Eze2_9='我观之、见有手向我而伸、手中有卷、';
W._Eze2_10='展于我前、内外皆有文字、其所录者、哀号惨怛祸患、';
W._Eze3_1='彼谕我曰、人子欤、尔所获者食之、当食此卷、往语以色列家、';
W._Eze3_2='我乃启口、彼使我食其卷、';
W._Eze3_3='又谕我曰、人子欤、我所赐尔之卷、尔当以之果腹充肠、我则食之、口中味甘若蜜、';
W._Eze3_4='又曰、人子欤、往诣以色列家、以我言告之、';
W._Eze3_5='尔之奉遣、非诣方言殊异、其语难明之民、惟诣以色列家、';
W._Eze3_6='非诣方言殊异、其语难明之列国、其言尔所不识、我若遣尔诣之、彼必愿听、';
W._Eze3_7='惟以色列家、颡坚心顽、必不听尔、以其不听我也、';
W._Eze3_8='我坚尔面、抵彼之面、我坚尔颡、抵彼之颡、';
W._Eze3_9='我使尔颡如石、坚于火石、彼虽悖逆之家、勿畏之、勿惧其貌、';
W._Eze3_10='又曰、人子欤、凡我谕尔之言、必耳闻而心受之、';
W._Eze3_11='往诣尔同族之俘囚、告之曰、主耶和华如此言、无论其听与否、○';
W._Eze3_12='神乃举我上升、闻我后有震轰之声、曰、耶和华之荣光、由于其所、当颂美焉、';
W._Eze3_13='我所闻者、乃生物交相比接之翼、与其旁之轮、震轰之声也、';
W._Eze3_14='神举我、携我而往、我意恻怛、中心激烈、大受耶和华之感、';
W._Eze3_15='我至迦巴鲁河滨提勒亚毕、俘囚之居所、忧郁不胜、同处七日、○';
W._Eze3_16='越七日、耶和华谕我曰、';
W._Eze3_17='人子欤、我立尔为以色列家戍卒、宜听我口所言、代我戒之、';
W._Eze3_18='我谓恶人曰、尔必死、如尔不警之、不以言戒之、使彼转离其恶途、以救其生命、则彼恶人必死于其罪、我必索其血于尔手、';
W._Eze3_19='如尔警恶人、而彼不改其恶行、不离其恶途、则彼必死于其罪、惟尔得救己命、';
W._Eze3_20='如义人背义行恶、我置窒碍于其前、彼必死亡、尔不警之、彼死于罪、所行之义、不复见忆、我必索其血于尔手、';
W._Eze3_21='如尔警义人、使不犯罪、而彼诚不犯罪、彼则生存、尔亦得救己命、○';
W._Eze3_22='耶和华感我、谕我曰、起、往入平原、我于彼与尔言、';
W._Eze3_23='我乃起往平原、见耶和华之荣光、如在迦巴鲁河滨所见、我则面伏于地、';
W._Eze3_24='灵乃入我、使我足立、与我言曰、尔往自闭于室、';
W._Eze3_25='人子欤、彼必以绳系尔、不得出户、在于其中、';
W._Eze3_26='我将使尔舌黏于腭、喑哑不能责之、彼乃悖逆之家、';
W._Eze3_27='惟我谕尔时、必启尔口、尔则告之曰、主耶和华云、听者任之、不听者亦任之、彼乃悖逆之家也、';
W._Eze4_1='惟尔人子、其取瓦置于前、绘耶路撒冷邑于上、';
W._Eze4_2='环而攻之、建台、筑垒、列营、四周设锤以冲之、';
W._Eze4_3='又取铁铛、置为铁垣、在尔与邑间、面攻而围之、此为以色列家之兆、○';
W._Eze4_4='尔当左侧而卧、负以色列家之罪、尔左卧之日几何、负其罪亦若是、';
W._Eze4_5='盖我定其负罪之年、为尔作为日数、三百九十日、我使尔如其数、负以色列家之罪、';
W._Eze4_6='其数既盈、尔当右侧以卧、负犹大家之罪、历四十日、找为尔定一日抵一年、';
W._Eze4_7='尔必面耶路撒冷、袒臂而围之、向之预言、';
W._Eze4_8='我将以绳缚尔、使尔不得反侧、迨盈困城之日、';
W._Eze4_9='尔取小麦麰麦、巨豆小豆、粟与粗麦、置于一器、搏之为饼、尔侧卧三百九十日、必食之、';
W._Eze4_10='尔粮权而食之、日凡二十舍客勒、随时而食、';
W._Eze4_11='饮水亦必量之、一欣六分之一、随时而饮、';
W._Eze4_12='尔食此饼、制如麰麦之饼、必以人矢炊之、俾众目睹、';
W._Eze4_13='耶和华曰、以色列人于我驱至之邦、食不洁之饼、亦若是、';
W._Eze4_14='我曰、噫、主耶和华欤、我心未尝受污、自幼迄今、自毙之畜、野兽所裂之物、未尝食之、可恶之肉、未尝入口、';
W._Eze4_15='曰、我许尔以牛粪代人矢、尔可炊饼其上、';
W._Eze4_16='又曰、人子欤、我必绝耶路撒冷所恃之粮、民必权饼以食而惊骇、量水以饮而恐惶、';
W._Eze4_17='使之乏粮与水、互相惊骇、消亡于罪、';
W._Eze5_1='惟尔人子、当取利刃、用作薙刀、薙尔须发、权轻重而分之、';
W._Eze5_2='待盈困城之日、取发三分之一、焚于邑中、三分之一、以刃击之、在邑四周、三分之一、散之于风、我亦拔刃袭之、';
W._Eze5_3='又当取发少许、系于尔襟、';
W._Eze5_4='此中复取少许、投于火而焚之、自此必有火出、及于以色列全家、○';
W._Eze5_5='主耶和华曰、维此耶路撒冷、我置于列邦中、四周有国、';
W._Eze5_6='惟彼背我律例、行恶甚于列国、弃我典章、过于四周之国、盖彼弃我律例、不守我典章也、';
W._Eze5_7='主耶和华曰、因尔纷扰、甚于四周之国、不守我典章、不遵我律例、亦不从四周列国之律例、';
W._Eze5_8='故主耶和华曰、我为尔敌、必行鞫于尔中、俾列国目睹、';
W._Eze5_9='因尔可恶之事、我于尔中、必施行昔所未行者、后亦不复行之、';
W._Eze5_10='在尔境内、父将食其子、子将食其父、我必行鞫于尔、遗民散之四方、';
W._Eze5_11='主耶和华曰、我指己生而誓、因尔以可憎之事、可恶之物、玷我圣所、我必转目、不复顾惜、不加矜悯、';
W._Eze5_12='尔民三分之一、必死于疫疠、亡于饥馑、在尔境内、三分之一、必陨于锋刃、在尔四周、三分之一、我必散之四方、拔刃袭之、';
W._Eze5_13='如是、我怒始尽、我忿方息、我心斯慰、我既泄忿于彼、必知我耶和华所言、因热中而言之、';
W._Eze5_14='我必使尔荒芜、为四周列国所侮辱、经尔地者、咸目睹之、';
W._Eze5_15='我发忿震怒、行鞫惩责于尔时、四周之国、以为可辱可讥、可戒可异、我耶和华言之矣、';
W._Eze5_16='我将降饥馑之毒矢、以行翦灭、增益饥馑、绝尔所恃之粮、';
W._Eze5_17='既降饥馑、亦遣暴兽、俾尔孤独、疫疠流血经于尔邦、兵刃临于尔身、我耶和华言之矣、';
W._Eze6_1='耶和华谕我曰、';
W._Eze6_2='人子欤、面以色列山冈而预言、';
W._Eze6_3='曰、以色列山冈乎、其听主耶和华之言、主耶和华谓山冈涧谷曰、我必使锋刃临尔、毁尔崇邱、';
W._Eze6_4='荒尔祭坛、碎尔日像、使尔被杀者、仆于尔偶像之前、';
W._Eze6_5='置以色列人之尸于其偶像前、散其骸骨于坛四周、';
W._Eze6_6='凡尔所居之处、其邑将倾毁、崇邱将荒芜、以致尔坛倾毁荒废、偶像见灭、日像被斫、尔之工作泯没、';
W._Eze6_7='见杀者必仆于尔中、尔则知我乃耶和华、';
W._Eze6_8='尔散于列邦时、我必留遗民于其中、得脱锋刃、';
W._Eze6_9='尔中得脱之人、必在虏至之邦、念我因其邪慝弃我之心、徇欲崇拜偶像之目、中怀忧戚、彼必为其所行之恶、可恶之事、自怨自恨、';
W._Eze6_10='且知我乃耶和华、昔言降灾于彼、非虚语也、○';
W._Eze6_11='主耶和华曰、尔其击掌顿足云、哀哉、以色列家行可憎之恶事、必因之陨于锋刃、与饥馑疫疠、';
W._Eze6_12='远者死于疫疠、近者仆于锋刃、尚存之遗民、必亡于饥馑、我必如是尽泄我忿、';
W._Eze6_13='在诸高冈山巅、绿树茂橡之下、即昔献馨香于偶像之所、有被杀者在坛四周之偶像中、尔则知我乃耶和华、';
W._Eze6_14='我必举手攻之、使其所居之地荒芜寂寞、自旷野至于第伯拉他、则知我乃耶和华、';
W._Eze7_1='耶和华谕我曰、';
W._Eze7_2='尔人子欤、主耶和华对以色列地云、惟此末期、即斯土四境之末期已届、';
W._Eze7_3='末期至尔、我必加怒于尔、循尔行径鞫尔、报尔所有可恶之事、';
W._Eze7_4='我目不顾惜尔、不加矜悯、我必报尔所行、使尔可恶之事显于尔中、则知我乃耶和华、○';
W._Eze7_5='主耶和华曰、有祸将至、祗此而已、';
W._Eze7_6='末期既届、末期既届、醒而攻尔、今已至矣、';
W._Eze7_7='斯土居民乎、为尔所定之报临尔、其时已届、其日伊迩、乃喧哗之日、非山上欢呼之日也、';
W._Eze7_8='我今速倾我怒于尔、尽泄我忿、循尔行径鞫尔、报尔所有可恶之事、';
W._Eze7_9='我目不顾惜尔、不加矜悯、我必报尔所行、使尔可恶之事显于尔中、则知击尔者、乃我耶和华、';
W._Eze7_10='试观其日已届、为尔所定之报至矣、杖已舒蕊、骄傲已萌芽矣、';
W._Eze7_11='残暴兴起、成为罚恶之杖、彼之群众货财、荡然无存、无人为之哀哭、';
W._Eze7_12='期已至、日伊迩、震怒及于斯众、购者勿喜、售者勿忧、';
W._Eze7_13='售者虽尚生存、亦不复返而得所售、盖启示乃指众而言、无得返者、行恶之人、不能自保生命、';
W._Eze7_14='彼已吹角、妥备诸事、而无人临陈、盖我震怒及于斯众也、';
W._Eze7_15='外有锋刃、内有疫疠饥馑、在田者必亡于锋刃、在邑者必殁于饥馑疫疠、';
W._Eze7_16='其中得脱者、必在山上、若谷中之班鸠、各以其罪而哀鸣、';
W._Eze7_17='众手疲惫、众膝荏弱如水、';
W._Eze7_18='以麻束身、遍体战栗、面俱惭、首尽髡、';
W._Eze7_19='弃银于街衢、视金若秽物、耶和华震怒之日、金银不能拯之、不能饫其心、果其腹、盖为窒碍陷罪之物也、';
W._Eze7_20='因其金银美饰、而生骄侈、以之而制可恶之像、可憎之物、故我使之视为秽物、';
W._Eze7_21='必使外人虏之、世间恶人掠之、而玷污之、';
W._Eze7_22='我将转面、而不顾之、彼将污我禁地、强寇亦将入而污之、';
W._Eze7_23='当作链索、盖流血之罪盈于斯土、残暴充乎其邑、';
W._Eze7_24='我必使异邦之极恶者至、据其第宅、强者之骄傲止息、其圣所被玷、';
W._Eze7_25='艰苦将至、人求平康而不得、';
W._Eze7_26='灾祸叠加、噩耗相继、人求启示于先知、然法律绝于祭司、智谋绝于长老、';
W._Eze7_27='君王悲哀、牧伯被以凄凉、庶民之手颤动、我必循其所行而待之、依其所宜而鞫之、则知我乃耶和华、';
W._Eze8_1='六年六月五日、我坐于室、犹大长老、咸坐于前、主耶和华感我、';
W._Eze8_2='我瞻望之、有似人者、其状若火、自腰以下有火、自腰以上有光、色如光华之珀、';
W._Eze8_3='有状若手、伸而握余首发、神乃举我、至天地之间、导我于上帝异象中、至耶路撒冷殿、内院北向之门、在彼有激怒致忌之像、';
W._Eze8_4='亦见以色列上帝之荣光、如我在平原所见之状然、';
W._Eze8_5='彼谕我曰、人子欤、尔其举目北望、我则举目北望、见坛门之北、有致忌之像在内、';
W._Eze8_6='又谕我曰、人子欤、以色列家在此所为、尔见之乎、彼行大可恶之事、使我远我圣所、然尔将见尤为可恶之事、';
W._Eze8_7='遂导我至院门、我见其壁有隙、';
W._Eze8_8='彼谕我曰、人子欤、宜凿此壁、我既凿之、则见有门、';
W._Eze8_9='曰、其入、观彼在此所行邪恶可恶之事、';
W._Eze8_10='我入而观、见有各类昆虫、与可恶之兽、及以色列家诸偶像、绘于四壁、';
W._Eze8_11='有以色列家长老七十人、立于其前、撒番子雅撒尼亚亦在其中、各执香炉、香霭上腾、';
W._Eze8_12='彼谕我曰、人子欤、以色列家长老、各在暗中、绘像之室所行、尔见之乎、彼谓耶和华不见我、耶和华已弃斯土矣、';
W._Eze8_13='又谕我曰、尔将见其所行、别有大可恶之事焉、';
W._Eze8_14='遂导我至耶和华室、北向之门、在彼有妇同坐、为搭模斯哀哭、';
W._Eze8_15='彼谕我曰、人子欤、尔见此乎、将见尤为可恶之事、';
W._Eze8_16='遂导我入耶和华室内院、在耶和华殿门之内、廊与祭坛之间、约有二十五人、背耶和华殿、面东拜日、';
W._Eze8_17='彼谕我曰、人子欤、尔见此乎、犹大家在此行可恶之事、岂细故哉、致使斯土充斥强暴、复激我怒、置树枝于其鼻、';
W._Eze8_18='故我必以怒待之、我目不顾惜之、不加矜悯、彼虽大声呼于我耳、犹不听之、';
W._Eze9_1='彼大声呼于我耳曰、其使理斯邑者、手执残杀之器而来、';
W._Eze9_2='则见有六人、自北向之上门、各执诛戮之器而至、中有一人、衣枲衣、腰墨角、咸入、立于铜坛之侧、';
W._Eze9_3='时、以色列上帝之荣光、离其所止基路伯处、升至殿门之阈、耶和华呼衣枲衣、腰墨角者至、';
W._Eze9_4='谕之曰、巡耶路撒冷城、凡缘邑中所行可恶之事、欷歔哭泣者、则印志于其颡、';
W._Eze9_5='我又闻彼谕其余者曰、尔曹踵其后、巡邑击杀、尔目勿顾惜之、勿加矜悯、';
W._Eze9_6='老者少者、处子孩提妇女、尽行杀戮、惟有印志者勿近之、自我圣所为始、遂自室前之老者始焉、';
W._Eze9_7='彼曰、污蔑此室、使被杀者充乎其院、尔其出哉、乃出而击邑众、';
W._Eze9_8='击时、惟我独留、我则面伏于地、呼曰、噫、主耶和华欤、尔倾怒于耶路撒冷、岂欲尽灭以色列遗民乎、';
W._Eze9_9='彼曰、以色列及犹大家、罪戾甚重、流血遍地、举邑枉法、自谓耶和华遗弃斯土、耶和华不见之矣、';
W._Eze9_10='故我目不顾惜之、不加矜悯、必依其所行、报于其首、';
W._Eze9_11='衣枲衣、腰墨角者、复命曰、尔所命者、我已行之、';
W._Eze10_1='我望见基路伯上、穹苍之中、有形若座、色若碧玉、';
W._Eze10_2='主告衣枲衣者曰、尔入基路伯下、旋轮之间、自基路伯间、两手盈以炽炭、散之于邑、彼则入焉、我目睹之、';
W._Eze10_3='入时、基路伯立于室右、云充内院、';
W._Eze10_4='耶和华之荣光、自基路伯而升、止于室门之阈、云盈于室、耶和华荣耀之光辉、亦盈于院、';
W._Eze10_5='基路伯展翼之声、闻于外院、如全能上帝言时之声、';
W._Eze10_6='主命衣枲衣者曰、自基路伯旋轮之间取火、遂入、立于轮侧、';
W._Eze10_7='一基路伯伸手、自基路伯间取火、付于衣枲衣者之手、彼则取之而出、';
W._Eze10_8='基路伯翼下、显有人手之状、';
W._Eze10_9='我望见基路伯侧有四轮、基路伯各有一轮、轮色若碧玉、';
W._Eze10_10='四轮之式相同、仿佛轮中有轮、';
W._Eze10_11='行时、四面皆可、不须回转、随首所向而往、直前不转、';
W._Eze10_12='基路伯浑身、背、手、翼、轮、遍处有目、四轮皆然、';
W._Eze10_13='我闻其轮称为旋轮、';
W._Eze10_14='基路伯各有四面、一为基路伯面、二为人面、三为狮面、四为鹰面、';
W._Eze10_15='诸基路伯上升、我在迦巴鲁河滨、所见之生物即此、';
W._Eze10_16='基路伯行、轮亦在侧偕行、基路伯展翼、离地上升、轮亦不离其侧、';
W._Eze10_17='彼止、此亦止、彼升、此亦升、盖生物之神在其轮中、';
W._Eze10_18='其时耶和华之荣光、离室之阈、止于基路伯上、';
W._Eze10_19='基路伯出时、展翼离地上升、轮在其侧、立于耶和华室之东门、以色列上帝之荣光、在于其上、我目睹之、';
W._Eze10_20='昔在迦巴鲁河滨、以色列上帝之下、我所见之生物即此、我知其为基路伯、';
W._Eze10_21='各有四面四翼、翼下有人手之状、';
W._Eze10_22='其面之状、即我昔在迦巴鲁河滨、所见之状、其状与体无异、俱各直前而行、';
W._Eze11_1='神乃举我、导至耶和华室、东向之门、见门侧有二十五人、中有民牧押朔子雅撒尼亚、及比拿雅子毗拉提、';
W._Eze11_2='神谕我曰、人子欤、图维邪慝、在邑中设恶谋者、即斯人也、';
W._Eze11_3='彼云、建屋之期未至、此邑为鼎、我侪为肉、';
W._Eze11_4='故尔人子、当预言以攻之、';
W._Eze11_5='耶和华之神感我、谕我曰、当云耶和华曰、以色列家欤、尔曹言此、尔心所思、我知之矣、';
W._Eze11_6='尔于斯邑、所戮者多、使尸盈衢、';
W._Eze11_7='故主耶和华曰、尔于斯邑、所陈之尸为肉、斯邑为鼎、惟尔被携而出焉、';
W._Eze11_8='主耶和华曰、尔惧锋刃、我将使锋刃临尔、';
W._Eze11_9='携尔出邑、付于外人之手、行鞫于尔中、';
W._Eze11_10='尔必陨于锋刃、我必鞫尔于以色列之边界、则知我乃耶和华、';
W._Eze11_11='斯邑不为尔鼎、尔曹不为其中之肉、我必鞫尔于以色列之边界、';
W._Eze11_12='尔则知我乃耶和华、盖尔不循我典章、不行我律例、乃从四周列国之律例、';
W._Eze11_13='我预言时、比拿雅子毗拉提死、我则面伏于地、大声呼曰、哀哉、主耶和华欤、尔欲尽灭以色列遗民乎、○';
W._Eze11_14='耶和华谕我曰、';
W._Eze11_15='人子欤、耶路撒冷居民、谓尔昆弟戚族、暨以色列全家云、尔曹远离耶和华、斯土归我为业、';
W._Eze11_16='尔当曰、主耶和华云、我虽迁之于远邦、散之于列国、仍于其所至之地、暂为其圣所、';
W._Eze11_17='复云、主耶和华曰、我必自异邦聚尔、由所散之国集尔、以以色列地赐尔、';
W._Eze11_18='彼至斯土、其中可憎可恶之物、悉去除之、';
W._Eze11_19='我将赐以同一之心、赋新神于其衷、自其体内、去其石心、赐以肉心、';
W._Eze11_20='致循我典章、守我律例、而遵行之、彼为我民、我为其上帝、';
W._Eze11_21='惟彼心慕可憎可恶之物者、我必依其所行、报于其首、主耶和华言之矣、○';
W._Eze11_22='时、基路伯展其翼、轮在其侧、以色列上帝之荣光、在于其上、';
W._Eze11_23='耶和华之荣光、自邑上升、止于邑东之山、';
W._Eze11_24='神则举我、导我于上帝神之异象中、入迦勒底、至俘囚之所、所睹之异象、乃离我上升、';
W._Eze11_25='我以耶和华所示之事、悉告俘囚、';
W._Eze12_1='耶和华谕我曰、';
W._Eze12_2='人子欤、尔居悖逆之家、彼有目视而不见、有耳听而不闻、以其为悖逆之家也、';
W._Eze12_3='故尔人子、当备行李、昼时迁徙、俾众目睹、自此适彼、使众见之、彼虽悖逆之家、庶或思之、';
W._Eze12_4='昼时携出什物、若迁徙者、俾众目睹、夕时自出、若人将徙异地、使众见之、';
W._Eze12_5='穿垣俾众目睹、由此移出什物、';
W._Eze12_6='宜乘昏夜、肩物而出、亦宜蒙面、不见斯土、俾众目睹、盖我置尔为以色列家之兆、';
W._Eze12_7='我遵命而行、昼时移物、若迁徙者、夕时以手穿垣、乘夜肩物而出、俾众目睹、';
W._Eze12_8='诂朝、耶和华谕我曰、';
W._Eze12_9='人子欤、以色列族、悖逆之家、未问尔曰、尔何为乎、';
W._Eze12_10='当告之曰、主耶和华云、此预兆、乃指耶路撒冷之君、及其中之以色列全家、';
W._Eze12_11='尔当告之曰、我为尔兆、我所行者、尔必遭之、被虏徙于异地、';
W._Eze12_12='其中之君、将乘昏夜、负荷而出、彼必穿垣、由此移物、亦必蒙面、盖彼不得见斯土也、';
W._Eze12_13='我必张网于其上、陷之于我擭、曳至迦勒底地之巴比伦、彼虽死于其地、而不得见之、';
W._Eze12_14='彼之侍卫、及其军旅、我必散之于四方、拔刃袭于其后、';
W._Eze12_15='我既散之于异邦、分之于列国、彼则知我乃耶和华、';
W._Eze12_16='惟我必遗数人、免于锋刃、饥馑疫疠、使在所至之国、自陈其可憎之事、则知我乃耶和华、○';
W._Eze12_17='耶和华又谕我曰、';
W._Eze12_18='人子欤、尔当食饼兢兢、饮水栗栗、而怀忧惧、';
W._Eze12_19='告斯土之民曰、主耶和华论耶路撒冷居民、及以色列地云、彼必忧惧食饼、惊骇饮水、斯土荒芜、失其所有、因居民强暴故也、';
W._Eze12_20='居民之邑必邱墟、斯土必荒芜、尔则知我乃耶和华、○';
W._Eze12_21='耶和华谕我曰、';
W._Eze12_22='人子欤、尔曹在以色列地、有谚语云、时日迟延、启示无验、斯言何谓也、';
W._Eze12_23='当告之曰、主耶和华云、我必使此谚寝息、不复用为谚语于以色列、当告之曰、时日伊迩、启示皆验、';
W._Eze12_24='此后在以色列家中、必不复有虚妄之异象、阿谀之卜筮、';
W._Eze12_25='盖我为耶和华、我将言之、所言必成、不复濡滞、尔悖逆之家乎、在尔尚存之日、我必言之、亦必成之、主耶和华言之矣、○';
W._Eze12_26='耶和华谕我曰、';
W._Eze12_27='人子欤、以色列家云、彼所得之启示、乃指遐日、彼之预言、乃指远时、';
W._Eze12_28='当告之曰、主耶和华云、我之诸言、无有濡滞、所言必成、主耶和华言之矣、';
W._Eze13_1='耶和华谕我曰、';
W._Eze13_2='人子欤、以色列之先知、以己意而预言、尔当预言以抵之、曰、尔曹其听耶和华言、';
W._Eze13_3='主耶和华云、祸哉、彼愚昧之先知、乃徇己意、无所见也、';
W._Eze13_4='以色列乎、尔之先知、譬如荒邱之狐、';
W._Eze13_5='尔未上至破坏之处、亦未为以色列家之垣墉、在于耶和华之日、坚立于陈、';
W._Eze13_6='彼见虚伪、及欺诳之卜筮、谓耶和华言之、然耶和华未尝遣之、彼乃使人冀其言有验、';
W._Eze13_7='我未谕尔、而尔曰耶和华言之、尔所得者、非虚伪之启示乎、尔所言者、非欺诳之卜筮乎、';
W._Eze13_8='主耶和华曰、因尔言虚伪、见欺诳、我则敌尔、';
W._Eze13_9='维彼先知、得虚伪之启示、占欺诳之卜筮、我必以手御之、不得与于我民之会、不录于以色列家之籍、不入于以色列地、则知我乃主耶和华、';
W._Eze13_10='盖彼诱惑我民、谓曰平康、实无平康、人筑垣墉、彼以不坚之泥涂之、';
W._Eze13_11='尔当告涂者云、垣必倾圮、霪雨下、巨雹降、飘风裂之、';
W._Eze13_12='垣既倾圮、人不语尔云、尔所涂之泥安在乎、';
W._Eze13_13='故主耶和华曰、我必震怒以飘风裂之、发忿以霪雨巨雹毁之、';
W._Eze13_14='如是、尔以不坚之泥所涂之垣、我必毁之、倾之于地、露其基址、倾时、尔亦亡于其中、则知我乃耶和华、';
W._Eze13_15='我泄我忿于垣、及以不坚之泥而涂之者、告尔曰、垣与涂者、俱归乌有、';
W._Eze13_16='此即以色列之先知、彼指耶路撒冷预言、为之得平康之启示、实无平康、主耶和华言之矣、○';
W._Eze13_17='人子欤、我民女以己意预言、尔其预言以抵之、';
W._Eze13_18='曰、主耶和华云、祸哉女也、为诸肘缝枕、依身之长短制巾、以猎人命、尔岂欲猎我民之命、而保他命以利己乎、';
W._Eze13_19='尔为数掬之麰麦、数方之饼、辱我于我民中、我民听从妄诞、尔与之言诳、以杀不当死者、而存不当生者、';
W._Eze13_20='故主耶和华曰、尔曹制枕猎人之命、有若罗鸟、我恶尔枕、必夺之于尔肱、释尔所猎之命、如鸟飞去、';
W._Eze13_21='亦裂尔巾、救我民于尔手、不复为尔所猎、尔则知我乃耶和华、';
W._Eze13_22='惟彼义人、我未使之殷忧、尔以妄诞使之心戚、亦坚恶人之手、致不转离邪途、而得生存、';
W._Eze13_23='故尔不复得虚伪之启示、不复占卜筮、我必救我民于尔手、尔则知我乃耶和华、';
