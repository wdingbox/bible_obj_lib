W._1Pe1_1='耶稣基督之使徒彼得、书达散处于本都、加拉太、加帕多家、亚西亚、庇推尼之客旅、';
W._1Pe1_2='依父上帝之豫知而蒙选、由圣神而成圣、以致顺服、洒以耶稣基督之血者、愿恩惠平康、益增于尔、○';
W._1Pe1_3='祝颂我主耶稣基督之父上帝、依其鸿慈、由耶稣基督自死复起、重生我侪、致获维生之望、';
W._1Pe1_4='而得不坏不玷不衰之业、为尔存之于天、';
W._1Pe1_5='由上帝之能、以信而得守护、致蒙拯救、将显于季世者、';
W._1Pe1_6='尔于此则喜甚、但今或须受诸试而暂忧、';
W._1Pe1_7='使尔信之验、宝于火炼可坏之金、于耶稣基督之显著、得厥赞美、及尊与荣、';
W._1Pe1_8='夫尔未见而爱之、今虽不见而信之、则喜甚、其乐也、乃言不能罄、荣莫与京者也、';
W._1Pe1_9='得尔信之效、即尔灵之救、';
W._1Pe1_10='斯救也、诸先知豫言将临于尔之恩者、且探索而研究之、';
W._1Pe1_11='乃考基督之神在其衷者、豫证基督受苦、而后得荣、所指何时、并何如时、';
W._1Pe1_12='彼得启示、非为己、乃为尔曹而役斯事、即今宣福音者、赖自天所遣之圣神、告尔此事也、天使亦欲详察之、○';
W._1Pe1_13='故宜束尔志、制尔心、专望于耶稣基督显时将锡之恩、';
W._1Pe1_14='如顺命之子、不徇昔时无知之欲、';
W._1Pe1_15='召尔者圣矣、尔于诸行亦宜效其圣、';
W._1Pe1_16='盖记云、尔宜圣、因我圣也、';
W._1Pe1_17='尔若吁不以貌视人、依行而鞫之父、则旅居斯世、自当儆惕、';
W._1Pe1_18='缘知尔见赎、脱祖父所传之妄行、非以金银可坏之物、';
W._1Pe1_19='乃以宝血、如无疵无玷之羔、即基督之血也、';
W._1Pe1_20='彼于创世之先、固为上帝所豫知、但在季世、为尔藉之信上帝者而显焉、';
W._1Pe1_21='上帝自死起之、予之荣、致尔信尔望、皆在上帝、';
W._1Pe1_22='尔曹既循真理、以洁己心、致爱兄弟无伪、则宜切心相爱、';
W._1Pe1_23='以尔重生、非由可坏之种、乃由不可坏者、即上帝之道、生而恒存者也、';
W._1Pe1_24='盖曰、世人如草、其荣如花、草枯花谢、';
W._1Pe1_25='惟主道永存、斯道也、即所宣于尔之福音也、';
W._1Pe2_1='尔曹既霑主之仁泽、去诸恶慝、诡谲、伪善、媢嫉、毁谤、';
W._1Pe2_2=(null)
W._1Pe2_3='宜如甫生之婴、恋慕纯而合宜之乳、使尔由之渐长、以致蒙救、';
W._1Pe2_4='主乃活石、为人所弃、而上帝则选而宝之、';
W._1Pe2_5='尔既就之、亦如活石、筑成灵室、为圣祭司、以献灵祭、由耶稣基督而蒙嘉纳于上帝、';
W._1Pe2_6='经云、我以所选而宝之屋隅首石、置于锡安、信之者不启羞、';
W._1Pe2_7='于尔信者则为宝、于不信者、则曰、工师所弃之石、成为屋隅首石、';
W._1Pe2_8='且为踬石、为碍磐、以其背道而蹶焉、此亦豫定者也、';
W._1Pe2_9='惟尔乃蒙选之族、王室之祭司、维圣之国、特设之民、俾彰召尔出幽暗入奇光者之德、';
W._1Pe2_10='素非为民、今为上帝民、素未蒙恤、今蒙恤矣、○';
W._1Pe2_11='爱友乎、尔若客旅、若寄居、我劝尔戒形躯之欲、即攻尔心者也、';
W._1Pe2_12='于异邦中宜正尔行、使素谤尔为恶者见之、则荣上帝于眷顾之日、';
W._1Pe2_13='为主故、服人诸制、或在上之王、';
W._1Pe2_14='或王所遣罚恶彰善之方伯、';
W._1Pe2_15='盖上帝之旨、欲以善行杜愚人无知之口、';
W._1Pe2_16='尔得自由、勿以自由而掩恶、惟如上帝之仆、';
W._1Pe2_17='宜敬众人、爱兄弟、畏上帝、尊君王、○';
W._1Pe2_18='为仆者宜以敬畏服尔主、不惟于温良者、即于邪僻者亦然、';
W._1Pe2_19='缘有对上帝之良、虽受枉而忍忧、则见纳矣、';
W._1Pe2_20='尔干罪见挞而忍、何誉之有、若行善受苦而忍、此乃上帝所嘉也、';
W._1Pe2_21='尔之见召、因基督为尔受苦、遗范于尔、使践其迹、';
W._1Pe2_22='彼未干罪、口无诡谲、';
W._1Pe2_23='见诟不反詈、受苦无厉言、乃自托于依义而鞫者、';
W._1Pe2_24='身负我侪之罪、而悬于木、致我既死于罪、而生于义、因彼之损伤、而尔得医、';
W._1Pe2_25='盖尔素如歧路之羊、今归尔灵之司牧监督矣、';
W._1Pe3_1='为妇者宜服尔夫、或夫不从道、致外乎道、由妇所行、亦可得之、';
W._1Pe3_2='盖以见尔贞洁之行、及敬畏也、';
W._1Pe3_3='尔之饰、毋在外、如辫发、佩金、衣美衣、';
W._1Pe3_4='乃在温柔恬静之性、隐于心不可坏者、此在上帝前为至宝、';
W._1Pe3_5='古昔圣女、上帝是望、亦以是自饰、服于其夫、';
W._1Pe3_6='如撒拉顺从亚伯拉罕、称之为主、尔若行善、无所畏惧、则为其女矣、○';
W._1Pe3_7='为夫者亦宜循理、与妇同居、视犹弱器、共承维生之恩、尔其尊之、免尔之祈祷有所阻也、○';
W._1Pe3_8='要之、佥宜同心、体恤、友爱、慈怜、谦逊、';
W._1Pe3_9='毋以恶报恶、以诟报诟、反为祝嘏、盖尔为此见召、致可得福、';
W._1Pe3_10='故曰、凡欲爱生命而见佳日者、宜禁其舌于恶、其口于谲、';
W._1Pe3_11='避恶行善、求和平而追随之、';
W._1Pe3_12='盖主目顾义人、耳听其祈、惟主之面鉴彼恶人、';
W._1Pe3_13='尔若热衷为善、害尔者其谁、';
W._1Pe3_14='若因义受苦、则福矣、勿畏其威、勿为所撼、';
W._1Pe3_15='中心尊主基督为圣、素备应对、以答凡诘尔衷所望之故者、惟宜温柔敬畏耳、';
W._1Pe3_16='既怀无亏之良、及受谤言、使诬尔宗基督之善行者、自觉羞愧、';
W._1Pe3_17='若为上帝之旨、则尔行善受苦、愈于行恶受苦矣、';
W._1Pe3_18='盖基督亦一次为罪受苦、义者代不义者、以导我侪归上帝、其身虽受死、其灵则见苏、';
W._1Pe3_19='且以灵往而宣道于狱中诸灵、';
W._1Pe3_20='即昔之背逆者、上帝于挪亚备舟之日、忍以待之、当时由水得救者无几、惟八人耳、';
W._1Pe3_21='今之洗礼、乃其影像、以救尔曹、非去形躯之污、惟求无亏之良于上帝前、乃因耶稣基督之复起也、';
W._1Pe3_22='彼已升天、在上帝右、凡天使与有权有能者咸服之、';
W._1Pe4_1='基督既以身受苦、尔亦宜以此志自卫、盖受苦于身者、则与罪绝矣、';
W._1Pe4_2='俾不再循人欲、惟循上帝之旨、以度余年、';
W._1Pe4_3='尔往时从异邦人之欲、而行邪侈、纵恣、沈湎、荒宴、般乐、及违理拜像之事、亦足矣、';
W._1Pe4_4='彼见尔不同其流荡无度、则异而谤之、';
W._1Pe4_5='若辈必自陈于鞫生者死者之主、';
W._1Pe4_6='是以福音曾宣于死者、使其身如人而受鞫、其灵依上帝而得生、○';
W._1Pe4_7='夫万物之终伊迩、故宜端正、节制而祈祷、';
W._1Pe4_8='首要者、宜切心相爱、盖爱蔽多罪、';
W._1Pe4_9='互相接纳而勿吝、';
W._1Pe4_10='各依所受恩赐以相施、如忠信之执事、司上帝鸿恩者、';
W._1Pe4_11='或宣道、则依上帝之诏、或役事、则依上帝所赐之能、致上帝由耶稣基督凡事受荣、愿荣与权归之、爰及世世、阿们、○';
W._1Pe4_12='爱友乎、若遇火炼之试、勿以为不测而奇之、';
W._1Pe4_13='尔既与基督之苦、当以为乐、俾于其荣显著时、亦可欢欣踊跃、';
W._1Pe4_14='若为基督名而见诟、则福矣、盖上帝有荣之神止于尔也、';
W._1Pe4_15='尔中勿因凶杀、盗窃、恶行、妄豫、而受苦、';
W._1Pe4_16='惟因为基督徒而受苦、则毋愧、乃缘此名归荣上帝也、';
W._1Pe4_17='盖时至则鞫自上帝之家始、若自我侪始、彼不服从上帝福音者、其终将何如哉、';
W._1Pe4_18='若义者仅得救、则不虔不善者、将处于何地乎、';
W._1Pe4_19='故循上帝旨而受苦者、宜以善行、托己灵于诚信造化之主也、';
W._1Pe5_1='我劝尔中诸长老、我亦同为长老、证基督受苦、共与将显之荣者也、';
W._1Pe5_2='宜牧尔中上帝群而督之、非由强、乃由愿、非趋利、乃乐为、';
W._1Pe5_3='非主持所托、乃模范于众、';
W._1Pe5_4='于牧长显著时、必得不敝之荣冕、';
W._1Pe5_5='幼宜服长、尔曹谦以自束、互相服役、盖上帝拒骄泰者、赐恩卑逊者、';
W._1Pe5_6='故于上帝大能之下、尔当自卑、俾得届期擢尔、';
W._1Pe5_7='以凡所虑者托之、盖彼眷顾尔也、';
W._1Pe5_8='宜节制儆醒、尔敌乃魔、如吼狮遍行、觅可吞噬者、';
W._1Pe5_9='宜坚于信以御之、知尔兄弟在世、亦经此苦、';
W._1Pe5_10='施诸恩之上帝、缘基督召尔享其永荣、俾尔于暂苦后、完全、坚固、强健、';
W._1Pe5_11='愿权势归之、爰及世世、阿们、○';
W._1Pe5_12='我略书此、由我所视为忠信之兄弟西拉、遗尔以为劝、且证此为上帝真恩、尔宜坚立其中、';
W._1Pe5_13='在巴比伦之会、与尔共蒙选者、及吾子马可问尔安、';
W._1Pe5_14='宜接吻以爱、互相问安、愿平康归尔凡宗基督者、';
