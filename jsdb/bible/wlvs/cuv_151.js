W._Jas1_1='上帝及主耶稣基督之仆雅各、请十二支之散处者安、';
W._Jas1_2='我兄弟乎、尔罹诸试、当悉以为乐、';
W._Jas1_3='因知尔信之经验、乃致忍也、';
W._Jas1_4='惟使忍成功、致尔完全无缺、○';
W._Jas1_5='尔中若有缺于智者、当求上帝、彼博施于众、不责乎人、必赐之焉、';
W._Jas1_6='但其求也、宜信而无疑、盖疑者譬之海浪、风激而荡漾、';
W._Jas1_7='斯人勿意有获于主、';
W._Jas1_8='贰心之人、所行无定、○';
W._Jas1_9='兄弟之卑者、当因升高而乐、';
W._Jas1_10='富者降卑亦然、以其如草花将逝也、';
W._Jas1_11='盖日出风炎、则草枯花谢、秀色云亡、富者于其所为、其衰亦若是、○';
W._Jas1_12='忍试者福矣、盖既经验、必受维生之冕、即主所许于爱己者、';
W._Jas1_13='见试者、勿谓我为上帝所试、盖上帝不试于恶、亦不试人、';
W._Jas1_14='凡为己欲所诱惑者、乃见试也、';
W._Jas1_15='欲既孕、则生罪、罪既成、则产死、';
W._Jas1_16='我所爱之兄弟乎、毋迷误、';
W._Jas1_17='凡美善之施、纯全之赉、皆由于上、自光明之父而降、彼无变易、亦无移影、';
W._Jas1_18='且循己旨、以真道生我侪、俾于其所造者、犹初实之果焉、○';
W._Jas1_19='我所爱之兄弟其知之、各宜疾于听、徐于言、缓于怒、';
W._Jas1_20='盖人之怒、非成上帝之义也、';
W._Jas1_21='故宜去诸污秽恶慝、以谦和承所种之道、即能救尔灵者、';
W._Jas1_22='惟宜行道、不第闻之而自欺也、';
W._Jas1_23='盖闻道而不行者、犹人观其本来面目于镜、';
W._Jas1_24='既观而往、遂忘其何若矣、';
W._Jas1_25='惟察夫纯全之律、乃使人自由者、且恒于是、非闻而忘、乃遵而行者、斯人于其所为、必获福矣、';
W._Jas1_26='人若自以为敬虔、而不扪其舌、自欺其心、其敬虔乃虚矣、';
W._Jas1_27='夫眷顾孤寡于彼患难之间、且自守不为斯世所染者、此则于我父上帝前、为纯洁无玷之敬虔也、';
W._Jas2_1='我兄弟乎、尔守有荣之主耶稣基督之道、则勿以貌取人、';
W._Jas2_2='尔之会堂、若有金环华服者入、亦有贫而恶衣者入、';
W._Jas2_3='尔顾华服者曰、安坐于此、谓贫者曰、且立于彼、或坐我足几之下、';
W._Jas2_4='岂非尔衷歧异、以恶念判别乎、';
W._Jas2_5='我所爱之兄弟乎、听之哉、上帝岂非选斯世之贫者、使富于信、而承其所许于爱己者之国乎、';
W._Jas2_6='尔乃辱夫贫者、彼富者非挟制尔、曳尔至公庭乎、';
W._Jas2_7='非谤尔见称之美名乎、';
W._Jas2_8='然依经所载、爱邻如己之尊律、尔若尽之、则善矣、';
W._Jas2_9='若以貌取人则为罪、乃律所拟为干犯者、';
W._Jas2_10='人守全律而蹶于一、是干众律也、';
W._Jas2_11='盖言毋淫者、亦言毋杀、尔若不淫而杀、则为干律者矣、';
W._Jas2_12='或言或行、宜如将受鞫于自由之律者、';
W._Jas2_13='盖未施矜恤者、其受鞫亦不获矜恤、夫矜恤也、必胜乎鞫、○';
W._Jas2_14='我兄弟乎、人若自谓有信而无行、何益之有、信能救之乎、';
W._Jas2_15='若兄弟或姊妹裸体、而日乏食、';
W._Jas2_16='尔中或语之曰、安然而往、愿尔温饱、而不予以身之所需、则何益哉、';
W._Jas2_17='如是信而无行、乃死耳、';
W._Jas2_18='或谓尔有信、我有行、尔其以行外之信示我、我则由我之行以信示尔、';
W._Jas2_19='尔信上帝惟一、善矣、诸鬼亦信之而战栗、';
W._Jas2_20='虚诞之人欤、岂不知行外之信乃死乎、';
W._Jas2_21='我祖亚伯拉罕献子以撒于坛、非由行见义乎、';
W._Jas2_22='可见其信与行同工、且信由行而成全也、';
W._Jas2_23='此乃应经所云、亚伯拉罕信上帝、义遂归之、且称为上帝友、';
W._Jas2_24='由是观之、人见义乃由行、非独由信也、';
W._Jas2_25='如妓喇合纳使者、使出他途、非亦由行见义乎、';
W._Jas2_26='盖身外乎灵则死、信外乎行亦死也、';
W._Jas3_1='我兄弟乎、勿多为师、盖知我侪受鞫尤严也、';
W._Jas3_2='夫我侪于事多蹶、惟于言无蹶者、是为完人、能范其身、';
W._Jas3_3='若置勒于马口、使之驯服、则可驭其一身、';
W._Jas3_4='试观诸舟如彼其大、且为狂风所荡、运以小舵、则随舵师所欲、';
W._Jas3_5='如是、舌为小体、而夸大焉、些须之火、能燃若大之林、';
W._Jas3_6='舌乃火、于百体中为不义之寰区、玷污一身、爇毕生之行动、其火乃由地狱也、';
W._Jas3_7='盖凡禽兽、昆虫、鳞介、皆可制、且已为人制、';
W._Jas3_8='惟舌莫能制、乃不息之恶、充以死毒焉、';
W._Jas3_9='我侪以之祝主即父、亦以诅夫依上帝形而造之人、';
W._Jas3_10='祝与诅均出一口、我兄弟乎、此非所宜也、';
W._Jas3_11='源泉岂自一穴而出甘苦乎、';
W._Jas3_12='我兄弟乎、无花果树能结橄榄乎、葡萄树能结无花果乎、水之咸者、亦不能出淡者矣、○';
W._Jas3_13='尔中孰睿而智乎、宜以温柔之智、自善行而彰其工、';
W._Jas3_14='若心怀嫉很朋党、则勿夸、勿诳以敌真理、';
W._Jas3_15='此智非自上而来、乃属地与欲与魔也、';
W._Jas3_16='盖媢嫉朋党所在、必有纷乱与诸恶行、';
W._Jas3_17='惟自上之智、则首贞洁、次和平、温良、柔顺、充以矜恤与善果、无贰无伪、';
W._Jas3_18='仁义之果、乃以和致和者之所播也、';
W._Jas4_1='尔中之战鬬争竞奚自哉、非自战于尔百体中之欲乎、';
W._Jas4_2='尔欲而不得、尔杀尔嫉而不能得、战鬬也、争竞也、尔之无所得者、以尔不求也、';
W._Jas4_3='尔求而不得、以尔妄求、欲用之于尔欲也、';
W._Jas4_4='淫乱者乎、尔岂不知友于世、乃敌上帝乎、凡欲为世之友者、自为上帝敌也、';
W._Jas4_5='尔意经言岂徒然哉、其所使居于我侪之灵、讵恋慕以至媢嫉乎、';
W._Jas4_6='惟彼赐恩尤大、故曰、上帝拒骄傲者、赐恩于谦卑者、';
W._Jas4_7='是以尔宜服于上帝、惟御魔、魔则遁、';
W._Jas4_8='近上帝、上帝则近尔、干罪者净乃手、贰心者洁乃心、';
W._Jas4_9='宜负苦悲泣、易笑为哀、易乐为忧、';
W._Jas4_10='自卑于主前、主则升尔、○';
W._Jas4_11='兄弟乎、毋相诋、诋兄弟拟兄弟者、是诋律拟律也、尔若拟律、则非守律者、乃拟之者矣、';
W._Jas4_12='立律而拟之者惟一、能救能灭者是也、尔为谁、而拟人乎、○';
W._Jas4_13='噫、尔言今日明日将往某邑、寓彼一年、贸易获利、';
W._Jas4_14='但明日如何、尔不知也、尔生命伊何、犹云雾耳、暂见而即无矣、';
W._Jas4_15='宁言若主有旨、我侪且生、行此行彼、';
W._Jas4_16='今尔乃以虚诞自诩、凡此者非善也、';
W._Jas4_17='盖知善而不行者、罪也、';
W._Jas5_1='噫、富者欤、宜悲泣号啕、因苦难将临于尔也、';
W._Jas5_2='尔财坏矣、尔衣蠹矣、';
W._Jas5_3='尔金银锈矣、其锈将为证于尔、且如火而蚀尔肉、尔已积财于末日也、';
W._Jas5_4='刈于尔田之工值、尔以诡谲不给、有声吁呼、且刈者之呼号、已入万军之主之耳矣、';
W._Jas5_5='尔在世奢侈宴乐、餍尔心于宰割之日、';
W._Jas5_6='尔罪义者而杀之、彼不拒尔、○';
W._Jas5_7='兄弟乎、宜恒忍以待主临、试观农人冀地之嘉产、恒忍以待、至得前后之雨、';
W._Jas5_8='尔亦宜恒忍、坚乃心、盖主之临伊迩也、';
W._Jas5_9='兄弟乎、勿相嗟怨、免尔受鞫、鞫者已立门前矣、';
W._Jas5_10='兄弟乎、取奉主名而言之诸先知、为受苦恒忍之模范、';
W._Jas5_11='恒忍者、视为有福、约伯之忍、尔闻之矣、主究竟如何、尔见之矣、盖主极其慈悲矜恤也、○';
W._Jas5_12='我兄弟乎、天也、地也、他物也、勿指之而誓、惟是则是、否则否、免陷于鞫也、○';
W._Jas5_13='尔中有忧苦者、则祈祷、有喜乐者、则歌颂、';
W._Jas5_14='有病者、则请会中长老、奉主名膏之以膏、为之祈祷、';
W._Jas5_15='夫由信之祈祷、可救病者、主将起之、如其干罪、亦将赦之、';
W._Jas5_16='宜彼此认罪、互相祈祷、致可得愈、盖义者之恳求、大有成效也、';
W._Jas5_17='以利亚之为人、情同我侪、切求不雨、则不雨于地、历三年有六月、';
W._Jas5_18='再求、则天赐雨、而地出其产焉、○';
W._Jas5_19='兄弟乎、尔中或迷失真道、而有使之反正者、';
W._Jas5_20='当知使罪人反自迷途、乃救一人免死、掩罪多矣、';
