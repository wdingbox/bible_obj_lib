W._Mak12_25='盖自死复起时、不娶不嫁、如天使然、';
W._Mak12_26='论死者复起、尔未读摩西书棘丛篇乎、上帝谕之曰、吾乃亚伯拉罕之上帝、以撒之上帝、雅各之上帝、';
W._Mak12_27='是上帝非死者之上帝、乃生者之上帝也、尔曹误甚矣、○';
W._Mak12_28='有士子一人来、闻其辩论、见耶稣应对者善、问之曰、诸诫中孰为首、';
W._Mak12_29='耶稣曰、其首云、以色列其听之、主我侪之上帝、惟一耳、';
W._Mak12_30='宜尽心、尽性、尽意、尽力、爱主尔之上帝、';
W._Mak12_31='其次则爱邻如己、诫未有大于斯二者、';
W._Mak12_32='士子曰、夫子言上帝惟一、诚善矣、其外无他也、';
W._Mak12_33='且尽心、尽意、尽力爱主、又爱邻如己、则愈于诸燔牲祭祀矣、';
W._Mak12_34='耶稣见其应对明敏、乃曰、尔去上帝国不远矣、自是无敢问之者、○';
W._Mak12_35='耶稣于殿训诲、曰、士子何言基督为大卫裔乎、';
W._Mak12_36='大卫感于圣神自言曰、主谓我主云、坐我右、俟我使尔敌为尔足几、';
W._Mak12_37='夫大卫自称基督为主、则何为其裔乎、众皆乐闻之、○';
W._Mak12_38='耶稣训诲时、曰、谨防士子、好衣长服而游、受祝于市、';
W._Mak12_39='会堂高座、筵间首位、';
W._Mak12_40='乃吞嫠妇家资、佯为长祈、其受刑必尤重也、○';
W._Mak12_41='耶稣对库而坐、见众以钱输库、诸富者多输之、';
W._Mak12_42='有贫嫠至、输钱二、即一厘也、';
W._Mak12_43='遂召其徒、谓之曰、我诚语汝、此贫嫠所输者、较众尤多、';
W._Mak12_44='盖众由其羡余、彼则由其不足、而尽输所有、即其所藉以生者也、';
W._Mak13_1='耶稣出殿、其徒之一曰、夫子、试观斯石若何、屋宇若何、';
W._Mak13_2='耶稣曰、尔见斯大宇耶、将无一石遗于石上、而弗圮也、○';
W._Mak13_3='耶稣于橄榄山对殿而坐、彼得、雅各、约翰、安得烈、窃问曰、';
W._Mak13_4='请告我、何时有是、此诸事将成、有何兆乎、';
W._Mak13_5='耶稣曰、慎勿为人所惑、';
W._Mak13_6='将多有冒我名而来者、曰、我基督也、致惑多人、';
W._Mak13_7='且尔将闻战及战之风声、毋惧、此事必有、惟末期未至耳、';
W._Mak13_8='民将攻民、国将攻国、随在地震饥馑、斯乃劬劳之始也、○';
W._Mak13_9='尔宜自慎、人将付尔于公会、挞尔于会堂、且为我故、将立于侯王前、而为之证、';
W._Mak13_10='福音必先传于万国、';
W._Mak13_11='曳尔付尔时、毋先虑何以言、当时赐尔何言、则言之、盖非尔言、乃圣神也、';
W._Mak13_12='兄将致弟于死、父之于子亦然、子将攻其父母而死之、';
W._Mak13_13='尔因我名为众所憾、惟终忍者得救也、○';
W._Mak13_14='读经者宜悟哉、尔见秽恶摧残者、立于不当立之地、斯时也、居犹太者宜遁于山、';
W._Mak13_15='乘屋者勿下、勿入室取物、';
W._Mak13_16='在田者勿归取衣、';
W._Mak13_17='妊妇乳妇祸矣、';
W._Mak13_18='宜祈祷、免冬时值此也、';
W._Mak13_19='盖是时将有灾难、自上帝造物之始、以迄于今、未尝如此、后永无之、';
W._Mak13_20='若主未减其日、则无得救者、但为选民故、乃减其日也、';
W._Mak13_21='时、若有告尔基督在此、或在彼、勿信、';
W._Mak13_22='盖将有伪基督伪先知起、施异迹奇事、设能惑选民、则亦惑之矣、';
W._Mak13_23='慎之哉、我悉豫告尔矣、○';
W._Mak13_24='当是时也、灾难之后、日将冥、月无光、';
W._Mak13_25='星陨自天、天象震动、';
W._Mak13_26='且见人子以大权大荣、乘云而来、';
W._Mak13_27='必遣诸使、集厥选民于四方、自地之极、至天之涯、○';
W._Mak13_28='可由无花果树取譬、其枝柔叶萌、则知夏近矣、';
W._Mak13_29='如是、尔见此事将成、则知人子近已及门矣、';
W._Mak13_30='我诚语汝、此代未逝、斯事皆成、';
W._Mak13_31='天地必废、我言不废、';
W._Mak13_32='然其日其时、人不知、天使与子亦不知、惟父知之、';
W._Mak13_33='慎之哉、儆醒祈祷、以尔不知其期也、';
W._Mak13_34='譬人去家远游、委权于仆、各有所司、命阍者儆醒、';
W._Mak13_35='是以尔宜儆醒、因不知家主何时至、或昏暮、或夜半、或鸡鸣、或平旦、';
W._Mak13_36='恐突如其来、遇尔寝焉、';
W._Mak13_37='我所语尔者、亦以语众、宜儆醒也、';
W._Mak14_1='越二日乃逾越节、即除酵节也、祭司诸长士子、谋以诡计执耶稣而杀之、';
W._Mak14_2='曰、勿于节期、恐民生乱、○';
W._Mak14_3='耶稣在伯大尼癞者西门家席坐、一妇以玉瓶盛至纯至贵那达膏来、破玉瓶、沃其首、';
W._Mak14_4='有憾之者曰、靡费此膏何为耶、';
W._Mak14_5='此膏可鬻金三十有奇、以济贫也、遂尤之、';
W._Mak14_6='耶稣曰、姑听之、何难之耶、其行于我者善也、';
W._Mak14_7='盖尔恒有贫者偕、欲善视之、随时皆能、惟不恒有我也、';
W._Mak14_8='妇乃以其所能者为之、豫膏我躬、以备葬耳、';
W._Mak14_9='我诚语汝、普天之下、凡宣福音之地、必述此妇所行、以为之记、○';
W._Mak14_10='十二徒之一、加略人犹大、诣祭司诸长、欲以耶稣付之、';
W._Mak14_11='彼闻之喜、许予之金、遂寻机付之、○';
W._Mak14_12='除酵节首日、即宰逾越节羔之期也、其徒曰、欲我何处备尔食逾越节筵乎、';
W._Mak14_13='耶稣遣其徒二人、语之曰、尔往入城、将遇携水瓶者、尔从之、';
W._Mak14_14='入何所、即谓其家主曰、师云、客舍安在、将偕我徒食逾越节筵于彼也、';
W._Mak14_15='彼将以大楼示尔、陈设已具、在彼可为我侪备焉、';
W._Mak14_16='门徒出、入城、果如所言、遂备节筵、○';
W._Mak14_17='既暮、耶稣偕十二徒至、';
W._Mak14_18='席间曰、我诚语汝、尔中一人与我共食、将卖我矣、';
W._Mak14_19='门徒忧之、递相问曰、我乎、';
W._Mak14_20='耶稣曰、彼十二中之一、与我濡手于盂者是也、';
W._Mak14_21='人子将逝、如经所载、惟卖人子者祸矣、其人不生为幸、○';
W._Mak14_22='食时、耶稣取饼、祝而擘之、予门徒曰、取之、斯乃我身、';
W._Mak14_23='又取杯、谢而予之、众皆饮焉、';
W._Mak14_24='耶稣曰、斯乃我血、即盟约之血、为众而流者、';
W._Mak14_25='我诚语汝、我不复饮葡萄之汁、迨他日我饮新者于上帝国矣、○';
W._Mak14_26='既咏诗、遂出、往橄榄山、○';
W._Mak14_27='耶稣谓其徒曰、尔皆将弃我、记有之、我击牧者、而羊散矣、';
W._Mak14_28='但我复起后、将先尔往加利利、';
W._Mak14_29='彼得曰、众虽弃尔、惟我不然、';
W._Mak14_30='耶稣曰、我诚语汝、今夜鸡二鸣之先、尔将三言不识我矣、';
W._Mak14_31='彼得力言曰、我即与尔偕亡、必不言不识尔、众言亦如之、○';
W._Mak14_32='至一处、名客西马尼、耶稣谓门徒曰、坐此、俟我祈祷、';
W._Mak14_33='遂携彼得雅各约翰偕往、惊骇惨怛、';
W._Mak14_34='曰、我心忧甚、濒死矣、尔曹留此儆醒、';
W._Mak14_35='少进、伏地祈曰、若或能之、俾免此时、';
W._Mak14_36='又曰、阿爸、父乎、尔诸事能之、使此杯去我、然非从我所欲、乃从尔所欲也、';
W._Mak14_37='既返、见门徒寝、语彼得曰、西门、尔寝乎、不能儆醒片时乎、';
W._Mak14_38='儆醒祈祷、免入诱惑、心固愿之、而身弱耳、';
W._Mak14_39='又往祈祷、言亦如之、';
W._Mak14_40='复返、见门徒仍寝、因目倦甚、不知所对、';
W._Mak14_41='三返、谓之曰、今寝且安、已矣、时至矣、人子见卖于恶人手矣、';
W._Mak14_42='起而偕行、卖我者近矣、○';
W._Mak14_43='言时、十二徒之一犹大、偕众以刃与梃、自祭司诸长、士子、长老、而来、';
W._Mak14_44='卖之者曾予以号曰、我接吻者是也、执而固曳之、';
W._Mak14_45='至则就耶稣曰、夫子、遂吻接之、';
W._Mak14_46='众乃着手执之、';
W._Mak14_47='旁立者一人、拔刃击大祭司仆、削其一耳、';
W._Mak14_48='耶稣语众曰、尔以刃与梃来执我、若捕盗乎、';
W._Mak14_49='我日偕尔于殿训诲、尔不我执、然经所载必应矣、';
W._Mak14_50='门徒皆离之而奔、○';
W._Mak14_51='有少者裸而披以枲布从耶稣、众执之、';
W._Mak14_52='遂弃枲布、裸而奔、○';
W._Mak14_53='众曳耶稣至大祭司前、祭司诸长、长老、士子咸集、';
W._Mak14_54='彼得远从耶稣、入大祭司院、与诸隶同坐而向火、';
W._Mak14_55='祭司诸长及全公会、求证攻耶稣而死之、弗得、';
W._Mak14_56='盖以妄证攻之者多、而所证不符、';
W._Mak14_57='有起而妄证者数人、';
W._Mak14_58='曰、我侪尝闻其言云、此殿乃手所作、我将毁之、三日别建一殿、非手所作者、';
W._Mak14_59='但其所证亦不符、';
W._Mak14_60='大祭司立于中、问耶稣曰、尔无所答乎、斯人所证者何耶、';
W._Mak14_61='耶稣不答、大祭司复问曰、尔乃宜颂者之子基督乎、';
W._Mak14_62='耶稣曰、是也、尔曹将见人子坐有权者之右、乘云而来也、';
W._Mak14_63='大祭司自裂其衣、曰、安用他证乎、';
W._Mak14_64='尔已闻其僭妄矣、尔意若何、众拟其宜死、';
W._Mak14_65='或唾之、且掩其面、以拳击之曰、尔试豫言焉、诸隶执而批之、○';
W._Mak14_66='彼得在院内、大祭司之婢至、';
W._Mak14_67='见彼得向火、目之曰、尔亦偕拿撒勒人耶稣者、';
W._Mak14_68='彼得弗承、曰、我不知、亦不识尔云何也、遂出、至前院、鸡即鸣、';
W._Mak14_69='婢见之、复语旁立者曰、彼亦其党、';
W._Mak14_70='彼得复不承、顷之、旁立者谓之曰、尔诚其党、以尔乃加利利人也、';
W._Mak14_71='彼得诅且誓曰、尔所言若人、我不识也、';
W._Mak14_72='鸡再鸣矣、彼得忆耶稣所言、鸡二鸣之先、尔将三言不识我、思之则哭矣、';
W._Mak15_1='及晨、祭司诸长、长老、士子、全会共议、遂系耶稣、曳而付于彼拉多、';
W._Mak15_2='彼拉多问曰、尔为犹太人王乎、答曰、尔言之矣、';
W._Mak15_3='祭司诸长多端讼之、';
W._Mak15_4='彼立多复问曰、尔无所答乎、众何多端讼尔也、';
W._Mak15_5='耶稣终不答、彼拉多奇之、';
W._Mak15_6='届节期、方伯例释一囚、任众所求、';
W._Mak15_7='有巴拉巴者、与叛者同系、若辈叛时、曾杀人焉、';
W._Mak15_8='众进、求其依例而行、';
W._Mak15_9='彼拉多曰、尔欲我释犹太人王乎、';
W._Mak15_10='盖知祭司诸长、因媢嫉而付之也、';
W._Mak15_11='祭司诸长唆众、宁释巴拉巴、';
W._Mak15_12='彼拉多复语之曰、然则尔所谓犹太人王者、我何以处之、';
W._Mak15_13='众又呼曰、钉之十架、';
W._Mak15_14='彼拉多曰、彼行何恶耶、众愈呼曰、钉之十架、';
W._Mak15_15='彼拉多欲惬众意、乃释巴拉巴、鞭耶稣、付之钉十架、○';
W._Mak15_16='士卒曳之入院、即公廨也、召集全营、';
W._Mak15_17='衣以紫袍、编棘冕冠之、';
W._Mak15_18='致敬曰、犹太人王、安哉、';
W._Mak15_19='又以苇击其首、唾之、屈膝拜之、';
W._Mak15_20='戏毕、褫紫袍、衣以故衣、曳出、以钉十架、○';
W._Mak15_21='有古利奈人西门、即亚力山大与鲁孚之父、来自田间、经此、众强之偕往、负耶稣之十架、';
W._Mak15_22='众携耶稣至各各他、译即髑髅处、';
W._Mak15_23='以酒和没药饮之、弗受、';
W._Mak15_24='遂钉之十架、阄分其衣、以观孰得、';
W._Mak15_25='钉时、乃在巳初、';
W._Mak15_26='标其罪状书曰、犹太人王、';
W._Mak15_27='有二盗同钉、一左一右、';
W._Mak15_28=(null)
W._Mak15_29='过者诮之、摇首曰、噫、尔毁殿、三日复建之、';
W._Mak15_30='可自救、由十架而下也、';
W._Mak15_31='祭司诸长、与士子、亦如是戏之、相语曰、彼救他人、不能自救耶、';
W._Mak15_32='以色列王基督、今可由十架而下、俾我见而信也、同钉者亦诟之、○';
W._Mak15_33='自午正至申初、遍地晦冥、';
W._Mak15_34='申初、耶稣大声呼曰、以利、以利、拉马撒巴各大尼、译即我上帝、我上帝、何遗我耶、';
W._Mak15_35='旁立者有人闻之曰、彼呼以利亚也、';
W._Mak15_36='一人趋前、以海绒渍酰、束于苇以饮之、曰、姑听之、试观以利亚来取之下否、';
W._Mak15_37='耶稣大声而呼、气遂绝、';
W._Mak15_38='殿幔自上至下裂为二、';
W._Mak15_39='百夫长立于前、见其如是气绝、则曰、斯人诚上帝子也、';
W._Mak15_40='有数妇远观、中有抹大拉之马利亚、少雅各与约西之母马利亚、并撒罗米、';
W._Mak15_41='即耶稣在加利利时、从而供事之者、又有多妇、即与之同上耶路撒冷者、○';
W._Mak15_42='是日乃备节之日、即安息之前一日、';
W._Mak15_43='既暮、有亚利马太之约瑟来、彼乃尊贵议士、仰慕上帝国者、毅然入见彼拉多、求耶稣尸、';
W._Mak15_44='彼拉多奇耶稣已死、召百夫长问其死久否、';
W._Mak15_45='既知之、则以尸予约瑟、';
W._Mak15_46='约瑟市枲布、取尸下、裹之、葬于磐凿之墓、转石于墓门、';
W._Mak15_47='抹大拉之马利亚、及约西之母马利亚、见其葬处、';
W._Mak16_1='安息日既过、抹大拉之马利亚、与雅各之母马利亚、及撒罗米、市香品、欲往膏耶稣、';
W._Mak16_2='七日之首日、日甫出、适墓、';
W._Mak16_3='相语曰、谁为我转墓门石乎、';
W._Mak16_4='盖石甚巨、望之、见其已转矣、';
W._Mak16_5='入墓、见一少者坐于右、衣白衣、则骇、';
W._Mak16_6='少者语之曰、毋骇、尔寻钉十架之拿撒勒人耶稣、彼已起、不在此矣、可观其葬处、';
W._Mak16_7='往告其徒及彼得、言彼先尔往加利利、在彼将见之、如其所语尔者、';
W._Mak16_8='妇出、自墓而奔、战栗惊骇、亦不告人、惧故也、○';
W._Mak16_9='七日之首日、平旦、耶稣复起、先见于抹大拉之马利亚、即曾由之逐七鬼者、';
W._Mak16_10='其素偕耶稣者、方哀哭时、马利亚往告之、';
W._Mak16_11='众闻其生、为马利亚所见、而不之信、○';
W._Mak16_12='厥后、二徒适乡、行时、耶稣易容而见、';
W._Mak16_13='二徒往告其余、亦不之信、○';
W._Mak16_14='后、十一徒席坐间、耶稣显见、责其不信、与心之顽、以其复起后曾有见之者、而彼不信也、';
W._Mak16_15='耶稣曰、尔曹往普天之下、宣福音于万民、';
W._Mak16_16='信而受洗者得救、不信者拟罪、';
W._Mak16_17='信者将有异迹随之、即奉我名逐鬼、言诸方言、';
W._Mak16_18='操蛇、饮毒、决无所伤、按手病者则愈、○';
W._Mak16_19='主耶稣言竟、见接升天、坐上帝右、';
W._Mak16_20='门徒出、随在宣教、主与之偕行、以相随之异迹证其道焉、阿们、';
