W._Pro1_1='以色列王大卫子所罗门之箴言、';
W._Pro1_2='使人知智与训、辨悉哲言、';
W._Pro1_3='受诲于处事之明智、及厥公义正直、';
W._Pro1_4='使庸人得聪睿、少者得知识与精明、';
W._Pro1_5='智者闻之增其学、达者闻之正其趋、';
W._Pro1_6='令人通晓箴言、喻言、与智者之言、及其隐语、○';
W._Pro1_7='寅畏耶和华、乃智慧之肇始、惟愚者蔑视智慧与训迪、';
W._Pro1_8='我子、当听尔父之训诲、毋弃尔母之法则、';
W._Pro1_9='是为尔首之华冠、尔项之链索、';
W._Pro1_10='我子、恶人诱尔、勿依从之、';
W._Pro1_11='彼若曰、与我偕行、潜伏以流人血、无端隐伺无辜、';
W._Pro1_12='生吞之如阴府、俾其壮健入墓、';
W._Pro1_13='必获珍宝、掠物盈室、';
W._Pro1_14='尔我同分、公共一囊、';
W._Pro1_15='我子、行路勿与之偕、禁足勿履其径、';
W._Pro1_16='其足趋而行恶、疾以流血、';
W._Pro1_17='譬彼羽族、目睹网罗之设、犹不知戒、';
W._Pro1_18='斯人乃潜伏以流己血、隐伺以害己生、';
W._Pro1_19='凡嗜利者、其道如是、贪得之欲、必陨其命、○';
W._Pro1_20='智慧大呼于街市、发声于通衢、';
W._Pro1_21='呼于会集之首区、扬言于邑门与城内、';
W._Pro1_22='曰、朴拙者好朴拙、侮慢者乐侮慢、愚蠢者恶知识、将至何时乎、';
W._Pro1_23='我加斥责、尔当回转、我将以我神注尔、以我言示尔、';
W._Pro1_24='我召尔、尔弗从、我伸手、莫之顾、';
W._Pro1_25='我之规训、尔蔑视之、我之斥责、尔弗受之、';
W._Pro1_26='尔遭患难、我必哂之、尔受恐惶、我必嗤之、';
W._Pro1_27='尔之恐惶、如狂风之来、尔之患难、如飓风之至、罹忧伤、遇窘苦、';
W._Pro1_28='斯时呼吁我、我弗应、切寻我、而弗得、';
W._Pro1_29='因其憎恶知识、不喜寅畏耶和华、';
W._Pro1_30='不受我之规训、轻忽我之斥责、';
W._Pro1_31='故必依其所行、而食其果、循其所谋、而餍其欲、';
W._Pro1_32='朴拙者戮于却退、愚蠢者灭于安逸、';
W._Pro1_33='惟听我者、必宴然居处、得享宁静、不畏遭祸、';
W._Pro2_1='我子、尔若听受我言、默识我诫、';
W._Pro2_2='倾耳以聆智慧、尽心以求通达、';
W._Pro2_3='呼吁明哲、扬声以求通达、';
W._Pro2_4='寻之如银、索之如宝、';
W._Pro2_5='则必知寅畏耶和华、得识上帝、';
W._Pro2_6='盖耶和华锡予智慧、知识通明、出于其口、';
W._Pro2_7='为正直者蓄真智、为行端者之盾干、';
W._Pro2_8='守公平之道、卫圣民之途、';
W._Pro2_9='尔则达义理、公平正直、及诸善路、';
W._Pro2_10='盖智慧将入尔心、知识将悦尔魂、';
W._Pro2_11='精明必卫尔、通达必保尔、';
W._Pro2_12='援尔于恶者之道、脱出词乖谬之人、';
W._Pro2_13='若辈离乎正路、行于暗途、';
W._Pro2_14='喜于作恶、悦恶者之乖戾、';
W._Pro2_15='其途邪曲、其径偏僻、';
W._Pro2_16='维彼智慧、必援尔于淫妇、即谄言之外妇、';
W._Pro2_17='彼乃遗弃少时之偶、忘其上帝之约、';
W._Pro2_18='其室陷于死域、其途归于幽魂、';
W._Pro2_19='凡诣之者、不复旋返、不得生路、';
W._Pro2_20='维彼智慧、俾尔行善人之途、守义人之径、';
W._Pro2_21='正人必居于大地、完人恒存于寰区、';
W._Pro2_22='惟恶者被绝、谲者见拔于其中、';
W._Pro3_1='我子、勿忘我教、恪守我诫、';
W._Pro3_2='则必增尔年日、加尔平康、';
W._Pro3_3='勿容仁慈诚实去尔、当系之于颈项、铭之于心版、';
W._Pro3_4='则于上帝世人前、蒙恩宠、得名誉、';
W._Pro3_5='一心赖耶和华、勿恃己之明哲、';
W._Pro3_6='凡事认之、彼必平直尔途、';
W._Pro3_7='勿自以为智、当寅畏耶和华、而离乎恶、';
W._Pro3_8='则疗治尔身、润泽尔骨、';
W._Pro3_9='以尔资财、及所产之初实、尊荣耶和华、';
W._Pro3_10='则尔仓丰盈、酒醡之新酿流溢、○';
W._Pro3_11='我子、勿轻耶和华之惩罚、勿厌其谴责、';
W._Pro3_12='盖耶和华责其所爱、如父于其所悦之子、';
W._Pro3_13='获智慧、得明哲者、其人福矣、';
W._Pro3_14='得之愈于得银、其利愈于精金、';
W._Pro3_15='贵于珍珠、凡可慕者、无足比拟、';
W._Pro3_16='右持寿考、左执富贵、';
W._Pro3_17='其道安乐、其径平康、';
W._Pro3_18='持之者以为生命之树、守之者咸有福祉、';
W._Pro3_19='耶和华以智慧奠地、以明哲建天、';
W._Pro3_20='以其知识俾深渊坼裂、云霄滴露、○';
W._Pro3_21='我子、持守真智精明、顾諟弗失、';
W._Pro3_22='此为尔魂之生、尔项之饰、';
W._Pro3_23='尔则安然行路、足不颠蹶、';
W._Pro3_24='偃卧无惧、酣然而睡、';
W._Pro3_25='恐怖忽至尔勿惧、恶人遭风尔勿惊、';
W._Pro3_26='盖耶和华为尔所恃、必佑尔足、免于罹陷、';
W._Pro3_27='当善待者、尔力能为、则勿谢却、';
W._Pro3_28='尔有其物、勿语邻曰、且去、明日复来、我以予尔、';
W._Pro3_29='尔邻附尔安居、勿谋害之、';
W._Pro3_30='人未加害于尔、勿无端与之争、';
W._Pro3_31='勿嫉强暴、勿择其途、';
W._Pro3_32='盖乖戾者为耶和华所恶、正直者为其所契、';
W._Pro3_33='耶和华诅恶者之家、锡嘏义者之室、';
W._Pro3_34='加侮慢于侮慢者、施恩宠于谦逊者、';
W._Pro3_35='智者必得其荣、愚者之升为辱、';
W._Pro4_1='诸子、宜听父训、务识明哲、';
W._Pro4_2='我以善道锡尔、勿弃我之法则、';
W._Pro4_3='昔我在父前为佳儿、我母视我幼稚、独为可爱、';
W._Pro4_4='父诲我曰、尔心其识我言、遵守我命、则可得生、';
W._Pro4_5='当得智慧、宜获明哲、我口所言、勿忘勿违、';
W._Pro4_6='勿弃智慧、彼将保尔、当爱智慧、彼将卫尔、';
W._Pro4_7='智慧乃为首务、尔其得之、罄尔所有、以易明哲、';
W._Pro4_8='崇尚之、则使尔升高、怀抱之、则使尔尊荣、';
W._Pro4_9='彼将冠尔以华冠、付尔以荣冕、○';
W._Pro4_10='我子、听受我言、则享遐龄、';
W._Pro4_11='我曾示尔以智慧之路、导尔以正直之径、';
W._Pro4_12='尔行之、步履不至跼蹐、疾趋不至颠蹶、';
W._Pro4_13='坚持训诲、谨守勿失、是为尔之生命、';
W._Pro4_14='恶人之途勿入、妄人之路勿履、';
W._Pro4_15='避之勿由、远之而去、';
W._Pro4_16='盖彼未行恶则不眠、未倾人则废寝、';
W._Pro4_17='食邪慝之饼、饮强暴之酒、';
W._Pro4_18='义者之道、有若朝晖、愈升愈明、迨至中午、';
W._Pro4_19='恶者之途、有若幽暗、遭遇颠踬、不知何因、○';
W._Pro4_20='我子、注意我言、倾听我语、';
W._Pro4_21='勿去之于日、当存之于心、';
W._Pro4_22='盖获之者则得生命、全体舒畅、';
W._Pro4_23='谨守乃心、是为生命之源、';
W._Pro4_24='绝邪僻于口、屏乖谬于唇、';
W._Pro4_25='目当直视、惟前是瞻、';
W._Pro4_26='坦平尔步履、稳固尔道途、';
W._Pro4_27='勿偏左右、移尔足远于恶、';
W._Pro5_1='我子、注意我之智慧、倾听我之明哲、';
W._Pro5_2='致尔谨守精明、口存知识、';
W._Pro5_3='惟彼淫妇、唇如滴蜜、口滑于油、';
W._Pro5_4='终则苦若茵陈、利如刀剑、';
W._Pro5_5='其足下及死域、其步临于阴府、';
W._Pro5_6='生命坦途、彼不之得、其径靡常、彼不自知、';
W._Pro5_7='诸子宜听、勿违我口所言、';
W._Pro5_8='尔行宜远之、勿近其室门、';
W._Pro5_9='免尔尊荣畀他人、岁月供残暴、';
W._Pro5_10='资财充于外人、辛劳归于他家、';
W._Pro5_11='终则形销体败、难免咨嗟、';
W._Pro5_12='乃曰、我何恨恶训诲、心轻斥责、';
W._Pro5_13='不从师言、不听傅训、';
W._Pro5_14='于群众大会中、几干诸咎、';
W._Pro5_15='当饮己池之水、饮己井之活水、';
W._Pro5_16='尔泉岂可外溢、尔溪岂可流入街衢、';
W._Pro5_17='当独为己有、不公诸外人、';
W._Pro5_18='俾尔泉蒙福、乐尔少时之妻、';
W._Pro5_19='视如驯鹿、可悦之麀、恒餍于其怀、永恋乎其爱、';
W._Pro5_20='我子、胡为眷恋淫妇、拥抱外妇、';
W._Pro5_21='盖人之途、在耶和华目前、其径为彼所治、';
W._Pro5_22='恶者必为己恶所拘、己罪所缚、';
W._Pro5_23='缘缺训诲、必致死亡、因其愚甚、必入歧途、';
W._Pro6_1='我子、尔若为邻作保、为人拊掌、';
W._Pro6_2='则为尔口所陷、尔言所执、';
W._Pro6_3='我子、既入邻之掌握、当行此以自救、速往恳求其人、';
W._Pro6_4='勿闭目而寝、勿合睫而眠、';
W._Pro6_5='尚其自救、如獐脱猎、如鸟脱捕、○';
W._Pro6_6='怠惰者欤、往视厥蚁、察其所为、可得智慧、';
W._Pro6_7='彼虽无帅、无督无长、';
W._Pro6_8='夏时备食、穑时敛粮、';
W._Pro6_9='怠惰者欤、偃卧何其久、寝睡何时兴、';
W._Pro6_10='再寝片时、又睡片时、叉手偃卧片时、';
W._Pro6_11='则尔贫穷之来如盗贼、匮乏之至如兵士、○';
W._Pro6_12='言行乖谬、乃无赖之恶徒、';
W._Pro6_13='以目致意、以足传情、以指指挥、';
W._Pro6_14='中心乖戾、恒谋邪恶、播厥争端、';
W._Pro6_15='故其灾害突至、勿遭摧折、无术补救、';
W._Pro6_16='耶和华所恶者有六、所憎者有七、';
W._Pro6_17='即目傲舌谎、手流无辜之血、';
W._Pro6_18='心图恶谋、足趋邪慝、';
W._Pro6_19='发诳言而妄证、于昆弟播争端、○';
W._Pro6_20='我子、当守父命、勿弃母教、';
W._Pro6_21='恒结之于心、系之于项、';
W._Pro6_22='行时则导尔、卧时则卫尔、寤时则语尔、';
W._Pro6_23='盖其诫为灯、其教为光、训诲之谴责、为生命之路、';
W._Pro6_24='保尔脱于恶妇、免于外妇谄媚之舌、';
W._Pro6_25='尔心勿恋其美色、勿为其眉睫所诱、';
W._Pro6_26='人因妓女之故、仅余片饼、淫妇猎取宝贵之命、';
W._Pro6_27='怀抱炎火、衣岂不焚、';
W._Pro6_28='经行爇炭、足岂不灼、';
W._Pro6_29='昵邻妻者亦如是、凡扪之者、不为无罪、';
W._Pro6_30='盗若因饿、窃物充饥、人不之鄙、';
W._Pro6_31='倘其被获、必偿七倍、罄厥家赀、';
W._Pro6_32='淫人妻者、乃乏知识、凡行此者、必丧己命、';
W._Pro6_33='受伤受辱、其耻莫能拭、';
W._Pro6_34='盖人因嫉生怒、报复之日、必不宽宥、';
W._Pro6_35='不顾赎金、虽多馈之、犹不满意、';
W._Pro7_1='我子、宜守我言、衷藏我命、';
W._Pro7_2='守我命而得生、守我教如眸子、';
W._Pro7_3='系于指端、铭于心版、';
W._Pro7_4='谓智慧曰、尔为我姊妹、称明哲为眷属、';
W._Pro7_5='保尔脱于淫妇、远谄言之外妇、';
W._Pro7_6='昔我在室临牖、自棂而观、';
W._Pro7_7='见朴拙少年中、有一乏知识者、';
W._Pro7_8='经行于衢、近淫妇之巷隅、而诣其室、';
W._Pro7_9='或薄暮黄昏、或中夜幽暗、';
W._Pro7_10='有妇相迎、妓妆心谲、';
W._Pro7_11='喧呶不羁、其足弗安于室、';
W._Pro7_12='时而在衢、时而在市、或潜伏于诸隅、';
W._Pro7_13='乃搂少者、与之接吻、面无愧色、';
W._Pro7_14='曰、我今日偿愿、有酬恩祭品、';
W._Pro7_15='故出迎尔、急欲晤面、兹得相遇、';
W._Pro7_16='我之床榻、铺以裀褥、暨厥绣裯、其线出自埃及、';
W._Pro7_17='已以没药、沈香桂皮、薰我床笫、';
W._Pro7_18='其来、尔我饱享爱情、迄于诘朝、以爱情相慰藉、';
W._Pro7_19='男人去家、行于远道、';
W._Pro7_20='手执银囊、望日方归、';
W._Pro7_21='妇频以婉言诱之、以谄言强之、';
W._Pro7_22='乃急从之、如牛就屠、如愚者受惩于缧绁、';
W._Pro7_23='至于矢刺其肝、如鸟亟于投网、不知性命攸关、';
W._Pro7_24='诸子其听我、聆我口所言、';
W._Pro7_25='尔心勿偏于其途、勿迷于其径、';
W._Pro7_26='盖彼所伤而仆者孔多、所杀者甚众、';
W._Pro7_27='其家为阴府之路、下及死亡之室、';
W._Pro8_1='智慧非呼召、明哲非发声乎、';
W._Pro8_2='立于路旁之阜上、四达之衢中、';
W._Pro8_3='在于邑门、入邑之区、月城之场、大声呼曰、';
W._Pro8_4='人欤、我向尔曹呼召、我向世人扬声、';
W._Pro8_5='尔曹庸人、当知听睿、愚者心宜通明、';
W._Pro8_6='我言殊善、启口皆正、尔其听之、';
W._Pro8_7='我口出真诚、我唇绝邪恶、';
W._Pro8_8='我口所言皆义、无邪曲、无乖谬、';
W._Pro8_9='通达者以为明晰、有识者以为正直、';
W._Pro8_10='宁受我训、不受白银、宜得知识、胜于精金、';
W._Pro8_11='盖智慧愈于珍珠、凡可慕者、无足比拟、';
W._Pro8_12='维我智慧、以聪明为居所、考究知识精明、';
W._Pro8_13='寅畏耶和华、在于恶恶、骄慢狂妄、恶行谬口、我皆恶之、';
W._Pro8_14='我有良谋真智、我乃明哲、我具能力、';
W._Pro8_15='列王恃我秉钧、牧伯恃我宣义、';
W._Pro8_16='侯伯显贵、世上士师、恃我操权、';
W._Pro8_17='爱我者、我亦爱之、勤求我者、则必得之、';
W._Pro8_18='丰富尊荣与我偕、恒产公义与我俱、';
W._Pro8_19='我之果实、愈于黄金精金、我之出产、愈于佳银、';
W._Pro8_20='我行于公义之途、履于公平之径、';
W._Pro8_21='使爱我者得厥货财、充其府库、○';
W._Pro8_22='耶和华造我、在其经营之始、古昔造化之先、';
W._Pro8_23='自永古、自元始、于地未有之先、我已被建、';
W._Pro8_24='未有深渊、未有涌泉、我已生焉、';
W._Pro8_25='山岳未奠、冈陵未有、';
W._Pro8_26='大地田野、世之土壤、尚未缔造、我已在焉、';
W._Pro8_27='上帝建立诸天、使穹苍环海面、我已在焉、';
W._Pro8_28='上坚霄汉、下固渊泉、';
W._Pro8_29='定海之界、使水不违其命、建立大地之基、';
W._Pro8_30='斯时也、我与之俱、为其工师、日为所悦、恒欢忭于其前、';
W._Pro8_31='且欢忭于尘寰、乐与世人相偕、○';
W._Pro8_32='诸子听我、守我道者、其有福矣、';
W._Pro8_33='听训勿违、而得智慧、';
W._Pro8_34='听从我言、日伺我门、侍于门柱、其有福矣、';
W._Pro8_35='得我者则得生、并蒙耶和华之恩宠、';
W._Pro8_36='失我者乃戕己命、憾我者咸爱死亡、';
W._Pro9_1='智慧建室、凿其七柱、';
W._Pro9_2='宰畜调酒、肆筵设席、';
W._Pro9_3='遣婢速客、己于邑之高处呼曰、';
W._Pro9_4='谁为庸人、可转而入此、';
W._Pro9_5='谓无知者曰、来食我饼、饮我所调之酒、';
W._Pro9_6='维尔庸人、离庸愚、得生存、行于明哲之路、○';
W._Pro9_7='责侮慢者、自招诋毁、斥邪恶者、自取玷污、';
W._Pro9_8='勿责侮慢者、恐其憾尔、宜责智慧者、彼乃爱尔、';
W._Pro9_9='训迪智人、其智必益、教诲义人、其学必进、';
W._Pro9_10='寅畏耶和华、为智慧之肇始、识圣者为明哲、';
W._Pro9_11='盖由于我、加尔时日、增尔年龄、';
W._Pro9_12='若尔有智、为己有之、若尔侮慢、一己承之、○';
W._Pro9_13='愚妇喧呶、庸愚无知、';
W._Pro9_14='在其室门之前、坐于邑中高阜之座、';
W._Pro9_15='路人径行其道、则呼之曰、';
W._Pro9_16='谁为庸人、可转而入此、';
W._Pro9_17='谓无知者曰、窃取之水乃甘、暗食之饼有味、';
W._Pro9_18='惟其人不知幽魂在此、其客在阴府之深处、';
