W._Luk16_1='耶稣又谓其徒曰、富人某、有一家宰、或以其耗主之业诉于厥主、';
W._Luk16_2='主呼之曰、我闻言及尔者何耶、陈述尔职、盖尔不得仍为家宰也、';
W._Luk16_3='家宰意谓、主夺我职、我将何为乎、锄无力、乞则耻、';
W._Luk16_4='我知所为矣、黜职时、令人接我入其家、';
W._Luk16_5='遂于负主债者、一一呼之来、谓先至者曰、尔负我主几何、';
W._Luk16_6='曰、油百斗、曰、取券亟坐、书五十、';
W._Luk16_7='又谓其他曰、尔负几何、曰、麦百斛、曰、取券书八十、';
W._Luk16_8='其主乃誉不义之家宰、以其所行之智也、盖斯世之子于其世事、较光明之子尤智也、';
W._Luk16_9='我语汝、以不义之财结友、迨匮时、则彼接尔入永宅矣、';
W._Luk16_10='忠于小者、亦忠于大、不义于小者、亦不义于大、';
W._Luk16_11='若尔于不义之财不忠、孰以真者托尔耶、';
W._Luk16_12='若尔于属人者不忠、孰以属尔者予尔耶、';
W._Luk16_13='一仆不能事二主、或恶此爱彼、或重此轻彼、尔不能事上帝、兼事货财也、○';
W._Luk16_14='法利赛人乃好利者、闻而哂之、';
W._Luk16_15='耶稣谓之曰、尔于人前自义、然上帝知尔心、盖人所崇者、上帝所恶也、';
W._Luk16_16='律与先知、至约翰而已、自是上帝国之福音宣布、人人奋力以入之、';
W._Luk16_17='然天地之逝、较律一画之陨尤易也、';
W._Luk16_18='凡出妻而他娶者淫也、娶所出者、亦淫也、○';
W._Luk16_19='有富者衣紫袍枲布、日事华靡宴乐、';
W._Luk16_20='又有乞者、名拉撒路、通体生疡、置于富者之门、';
W._Luk16_21='欲食富者几下遗屑、犬来舐其疡、';
W._Luk16_22='乞者死、天使携至亚伯拉罕之怀、富者亦死而葬、';
W._Luk16_23='阴间痛苦之际、举目遥见亚伯拉罕、有拉撒路在其怀、';
W._Luk16_24='遂呼曰、我祖亚伯拉罕乎、矜恤我、遣拉撒路以指尖蘸水凉我舌、盖我在此火焰中苦甚、';
W._Luk16_25='亚伯拉罕曰、子乎、当忆尔生时受诸福、拉撒路受诸难、今彼慰、而尔苦焉、';
W._Luk16_26='不第此也、尔我间限以巨渊、欲由此过尔不能也、由彼过我、亦不能也、';
W._Luk16_27='曰、若是、求祖遣拉撒路往我父家、';
W._Luk16_28='我有兄弟五人、使彼证之、免其亦来此痛苦之处也、';
W._Luk16_29='亚伯拉罕曰、彼有摩西及诸先知、可听之也、';
W._Luk16_30='曰、祖亚伯拉罕乎、非也、若有由死而就之者、彼必改悔矣、';
W._Luk16_31='曰、不听摩西与先知、即有自死而起者、彼亦不受劝也、';
W._Luk17_1='耶稣谓其徒曰、陷人于罪、事不能无、而陷之者祸矣、';
W._Luk17_2='与其陷此小子之一于罪、宁以巨磨系颈、投于海、';
W._Luk17_3='尔当自慎、若兄弟获罪则斥之、悔则恕之、';
W._Luk17_4='傥一日获罪于尔者七、反而语尔者亦七、曰我悔矣、则尔必恕之、○';
W._Luk17_5='使徒谓主曰、祈益我信、';
W._Luk17_6='主曰、尔若有信如芥种一粒、即命此桑拔根植于海、亦必顺尔、';
W._Luk17_7='尔中孰有仆、或耕或牧、自田归、而谓之曰、汝往坐而食乎、';
W._Luk17_8='岂不曰、备我餐、束带事我、迨我食饮后、尔食饮也、';
W._Luk17_9='仆依命而行、主其谢之乎、';
W._Luk17_10='如是、尔尽行所命、亦当曰、我乃无益之仆、行所当行已耳、○';
W._Luk17_11='耶稣往耶路撒冷、经行撒玛利亚、与加利利、';
W._Luk17_12='入一村、有癞者十人、遇之而远立、';
W._Luk17_13='扬声曰、耶稣夫子、矜恤我、';
W._Luk17_14='耶稣目之曰、尔往示身于祭司、往时即洁矣、';
W._Luk17_15='其一见己已愈、返而大声归荣上帝、';
W._Luk17_16='伏耶稣足下称谢之、彼乃撒玛利亚人也、';
W._Luk17_17='耶稣曰、洁者非十人乎、其九安在、';
W._Luk17_18='此异族人之外、未见返而归荣上帝者、';
W._Luk17_19='遂语其人曰、起而往、尔信救尔矣、○';
W._Luk17_20='法利赛人问上帝国何时临格、耶稣曰、上帝国之临格不显、';
W._Luk17_21='人亦不云在此在彼、盖上帝国在尔中也、';
W._Luk17_22='又语门徒曰、时将至、尔欲见人子之一日、而不得见、';
W._Luk17_23='人将告尔、在此在彼、勿往勿从、';
W._Luk17_24='盖如电之在天、闪于此、光于彼、人子于其日亦如是、';
W._Luk17_25='但必先受诸苦、为斯世所弃、';
W._Luk17_26='人子之时、如挪亚之时、';
W._Luk17_27='人食饮嫁娶、迨挪亚入方舟之日、洪水至而灭众、';
W._Luk17_28='又如罗得之时、人食饮贸易、树艺建造、';
W._Luk17_29='迨罗得出所多玛之日、自天雨火与硫而灭众、';
W._Luk17_30='人子显著之日亦如是、';
W._Luk17_31='是日也、乘屋者、其具在室、勿下取之、在田者、亦勿归、';
W._Luk17_32='当忆罗得之妻、';
W._Luk17_33='凡欲救其生者、必丧之、丧其生者、必存之、';
W._Luk17_34='我语汝、是夜二人同榻、取一遗一、';
W._Luk17_35='二妇同磨、取一遗一、';
W._Luk17_36='众问曰、主欤、何处有此、曰、尸之所在、鸷鸟集焉、';
W._Luk17_37=(null)
W._Luk18_1='耶稣又设喻语众、当恒祈不倦、';
W._Luk18_2='曰、邑有士师、不畏上帝、不礼世人、';
W._Luk18_3='其邑有嫠、屡就之曰、有仇我者、祈伸我冤、';
W._Luk18_4='久而不许、后自思云、我虽不畏上帝、不重世人、';
W._Luk18_5='但此嫠渎我、必伸其冤、免其恒来扰我、';
W._Luk18_6='主曰、听此不义之士师所言、';
W._Luk18_7='上帝选民昼夜呼吁、虽久忍之、岂不伸其冤乎、';
W._Luk18_8='我语汝、必速伸之矣、虽然、人子至时、将见有信于世者乎、○';
W._Luk18_9='有自恃为义、而轻视他人者、耶稣设喻谓之曰、';
W._Luk18_10='二人登殿祈祷、一为法利赛人、一为税吏、';
W._Luk18_11='法利赛人立而自祷曰、上帝欤、我谢尔、以我不似他人强索、不义、淫乱、亦不似此税吏、';
W._Luk18_12='我七日禁食者二、而以所得者十输其一、';
W._Luk18_13='税吏远立、不敢举目仰天、第拊膺曰、上帝欤、怜我罪人也、';
W._Luk18_14='我语汝、此人归、较彼得称为义、盖自高者、将卑之、自卑者、将高之也、○';
W._Luk18_15='有携孩提就耶稣者、欲其扪之、门徒见而责之、';
W._Luk18_16='耶稣呼之来、曰、容孩提就我、勿禁之、盖属上帝国者、乃如是人也、';
W._Luk18_17='我诚语汝、凡承上帝国、而不如孩提者、断不得入也、○';
W._Luk18_18='有宰问之曰、善哉夫子、我将何为、以承永生、';
W._Luk18_19='耶稣曰、何善我乎、善者惟一、上帝而已、';
W._Luk18_20='夫诸诫尔所识也、毋淫、毋杀、毋窃、毋妄证、敬尔父母、';
W._Luk18_21='对曰、凡此、我自幼悉守之矣、';
W._Luk18_22='耶稣闻此、语之曰、尔犹缺一、悉鬻所有以济贫、则将有财于天、且来从我、';
W._Luk18_23='其人闻之、忧甚、巨富故也、';
W._Luk18_24='耶稣见之曰、有财者入上帝国、难矣哉、';
W._Luk18_25='驼穿针孔、较富者入上帝国犹易也、';
W._Luk18_26='闻者曰、然则谁能得救乎、';
W._Luk18_27='曰、人所不能者、上帝能之也、';
W._Luk18_28='彼得曰、我侪已舍所有从尔矣、';
W._Luk18_29='曰、我诚语汝、未有为上帝国、舍屋宇、父母、兄弟、妻子、';
W._Luk18_30='而今世不获倍蓰、来世不获永生者也、○';
W._Luk18_31='耶稣携十二徒、谓之曰、我侪上耶路撒冷、先知所载指人子者、将悉应矣、';
W._Luk18_32='盖将见付于异邦人、受戏侮凌辱之、唾之、';
W._Luk18_33='又鞭之、杀之、三日复起、';
W._Luk18_34='门徒一无所悟、盖斯言隐秘、而彼不识所谓诸事也、○';
W._Luk18_35='近耶利哥时、有瞽者坐乞路旁、';
W._Luk18_36='闻众过、问其故、';
W._Luk18_37='或告之曰、拿撒勒人耶稣过此也、';
W._Luk18_38='瞽者呼曰、大卫之裔耶稣、矜恤我、';
W._Luk18_39='前行者斥之使默、彼愈呼曰、大卫之裔、矜恤我、';
W._Luk18_40='耶稣止、命携之来、既近、则问之曰、';
W._Luk18_41='欲我何为、曰、主、俾我得见、';
W._Luk18_42='耶稣曰、可见也、尔信救尔矣、';
W._Luk18_43='彼即得见、从耶稣、归荣上帝、众见之、亦颂赞上帝、';
W._Luk19_1='耶稣入耶利哥、经行时、';
W._Luk19_2='有撒该者、为税吏长而富、';
W._Luk19_3='欲识耶稣为谁、以人众而不得见、身短故也、';
W._Luk19_4='遂趋前升桑、以其必过此也、';
W._Luk19_5='耶稣至、仰视之、曰、撒该速下、今日我将主尔家、';
W._Luk19_6='遂亟下、喜接之、';
W._Luk19_7='众见之、訾议曰、彼往寓罪人之家矣、';
W._Luk19_8='撒该立而谓主曰、主欤、我以所有之半济贫、若诬诈人者、则四倍偿之、';
W._Luk19_9='耶稣曰、今日拯救临此家矣、以其亦为亚伯拉罕之裔也、';
W._Luk19_10='盖人子至、为寻救亡失之人耳、○';
W._Luk19_11='众闻此言时、耶稣因近耶路撒冷、且众意上帝国将即显著、遂复设喻、';
W._Luk19_12='曰、有贵胄往远地、欲受国而返、';
W._Luk19_13='召其仆十人、予金十斤、谓之曰、贸易以待我来、';
W._Luk19_14='其民憾之、遣使于其后曰、我侪不欲斯人君我也、';
W._Luk19_15='贵胄受国而返、命召予金之仆、欲知其获利几何、';
W._Luk19_16='其一至曰、主之一斤、已获十斤矣、';
W._Luk19_17='曰、俞、善仆也、尔于小者既忠、可宰十邑也、';
W._Luk19_18='其次至曰、主之一斤、已获五斤矣、';
W._Luk19_19='曰、尔亦可宰五邑也、';
W._Luk19_20='又其次至曰、主之一斤在此、我藏之于巾、';
W._Luk19_21='盖我畏尔严人也、未置者取之、未播者获之、';
W._Luk19_22='主谓之曰、恶哉仆乎、我即由尔口而判尔、尔既知我严、未置而取、未播而获、';
W._Luk19_23='盍以我金置肆、我来时、可以取之而获其利、';
W._Luk19_24='遂命左右曰、夺其一斤、以予有十斤者、';
W._Luk19_25='众曰、主、彼已有十斤矣、';
W._Luk19_26='曰、我语汝、凡有者、将予之、无者、并其所有、亦将夺之、';
W._Luk19_27='至于我敌、不欲我君之者、曳之来、诛于我前、○';
W._Luk19_28='耶稣言竟、前行、上耶路撒冷、○';
W._Luk19_29='既近伯法其、与伯大尼、于橄榄山遣门徒二人、';
W._Luk19_30='曰、尔往前村、至则见小驴絷焉、从无乘之者、解而牵之来、';
W._Luk19_31='倘有问尔解之何为、则曰主需之、';
W._Luk19_32='使者往、果如所言、';
W._Luk19_33='解小驴时、其主诘之曰、解驴何为、';
W._Luk19_34='曰、主需之、';
W._Luk19_35='遂牵就耶稣、置己衣于其上、扶耶稣乘之、';
W._Luk19_36='行时、众以衣布于路、';
W._Luk19_37='既近耶路撒冷、将下橄榄山、众门徒因所见诸异能而喜、大声赞美上帝、';
W._Luk19_38='曰、奉主名而来之王、宜颂也、在天和平、在至上者光荣、';
W._Luk19_39='众中有法利赛数人、谓耶稣曰、夫子、当责尔徒、';
W._Luk19_40='曰、我语汝、此辈若缄默、诸石将呼矣、○';
W._Luk19_41='既近、见城、则为之哭、';
W._Luk19_42='曰、尔于是日、若知关乎平安之事则幸、但今隐于尔目矣、';
W._Luk19_43='盖日将至、尔敌必筑垒环尔、四面困尔、';
W._Luk19_44='且掷尔及尔中子女于地、不遗一石于石上、以尔不知眷顾尔之日也、○';
W._Luk19_45='入殿、逐其贸易者、';
W._Luk19_46='谓之曰、记有之、我室必为祈祷室、而尔曹以为盗巢也、○';
W._Luk19_47='耶稣每日在殿训诲、祭司诸长、士子、与民间尊长、寻机灭之、';
W._Luk19_48='但未得所为、因民皆倾听之也、';
W._Luk20_1='一日、耶稣在殿训民、宣福音时、祭司诸长、士子、长老、就之曰、';
W._Luk20_2='试告我、尔以何权行是、赐尔此权者谁耶、';
W._Luk20_3='曰、我亦一言问尔、尔其告我、';
W._Luk20_4='约翰之洗、自天乎、自人乎、';
W._Luk20_5='其人窃议曰、若云自天、彼必曰曷不信之、';
W._Luk20_6='若云自人、众民必以石击我、盖民信约翰为先知也、';
W._Luk20_7='遂对曰、不知奚自、';
W._Luk20_8='耶稣曰、我亦不告尔以何权行是矣、○';
W._Luk20_9='乃设喻语众曰、有植葡萄园者、租与农夫、而往异地久之、';
W._Luk20_10='届期、遣一仆就农夫、令纳园中之果、农夫扑之、使之徒返、';
W._Luk20_11='再遣他仆、亦扑之、且辱之、使之徒返、';
W._Luk20_12='三遣其仆、农夫又伤而逐之、';
W._Luk20_13='园主曰、我将如之何、必遣我爱子、庶或敬之矣、';
W._Luk20_14='农夫见之、相议曰、此其嗣子、我且杀之、俟业归我、';
W._Luk20_15='遂逐于园外杀焉、园主将何以处之乎、';
W._Luk20_16='必至灭此农夫、以园付他人焉、闻者曰、毋然、';
W._Luk20_17='耶稣目之曰、经云、工师所弃之石、成为屋隅首石、何谓也、';
W._Luk20_18='凡堕此石上者、身必碎、此石堕其上者、散若尘、○';
W._Luk20_19='时、士子与祭司诸长、知此喻指己、欲执之、而惧民、';
W._Luk20_20='乃窥伺之、遣侦者佯为义人、欲执其言、付于方伯权下治之、';
W._Luk20_21='遂问曰、夫子、我知尔所言所诲皆正、不以貌取人、诚以上帝之道诲人也、';
W._Luk20_22='我侪纳税于该撒宜否、';
W._Luk20_23='耶稣知其诈、曰、';
W._Luk20_24='以一钱示我、是像与号为谁、曰、该撒、';
W._Luk20_25='曰、然则以该撒之物纳该撒、以上帝之物纳上帝矣、';
W._Luk20_26='侦者当民前、无由执其言、且奇其应对、而缄默焉、○';
W._Luk20_27='有撒都该人、即言无复起者、就而问曰、';
W._Luk20_28='夫子、摩西书于我云、若人兄死、遗妻而无子、其弟当纳其妻、生子以嗣兄、';
W._Luk20_29='有兄弟七人、长者娶妻、无子而死、';
W._Luk20_30='其二其三纳之、';
W._Luk20_31='至其七、亦然、皆无子而死、';
W._Luk20_32='厥后妇亦死、';
W._Luk20_33='至复起时、将为谁之妻乎、盖七人皆纳之矣、';
W._Luk20_34='耶稣曰、斯世之人、有娶有嫁、';
W._Luk20_35='惟堪得彼世、及自死复起者、则不娶不嫁、';
W._Luk20_36='亦不能复死、以其等于天使、既为复起之子、乃上帝之子也、';
W._Luk20_37='论死者复起、摩西棘丛篇详之矣、其称主为亚伯拉罕之上帝、以撒之上帝、雅各之上帝、';
W._Luk20_38='是上帝非死者之上帝、乃生者之上帝、因皆为上帝而生也、';
W._Luk20_39='有士子数人曰、夫子所言善矣、';
W._Luk20_40='盖不敢复问之也、○';
W._Luk20_41='耶稣谓众曰、人何言基督为大卫之裔乎、';
W._Luk20_42='盖诗篇中大卫自言、主谓我主云、坐我右、';
W._Luk20_43='俟我使尔敌为尔足几、';
W._Luk20_44='夫大卫既称之为主、则基督如何为大卫之裔乎、○';
W._Luk20_45='众民听时、耶稣语其徒曰、';
W._Luk20_46='谨防士子、好衣长服而游、受祝于市、会堂高座、筵间首位、';
W._Luk20_47='乃吞嫠妇家资、佯为长祈、其受刑必尤重也、';
W._Luk21_1='耶稣举目、见诸富者、以所捐者输库、';
W._Luk21_2='又见一贫嫠、输小钱二、';
W._Luk21_3='则曰、我诚语汝、此贫嫠所输者、较众尤多、';
W._Luk21_4='盖众由其羡余、此则由其不足、亦尽输之、即其所以养生者也、○';
W._Luk21_5='或论殿以美石、及所献之珍物为饰、';
W._Luk21_6='耶稣曰、尔曹所见诸物、日将至、无一石遗于石上、而弗圮也、';
W._Luk21_7='众问曰、夫子、何时有此、斯事将应之时、有何兆乎、';
W._Luk21_8='曰、慎毋受惑、盖将多有冒我名而来者云、我基督也、又云、期已近矣、尔勿从之、';
W._Luk21_9='尔闻战与乱、勿惊惶、盖斯事必先有、惟尽期未即至耳、○';
W._Luk21_10='又谓之曰、民将攻民、国将攻国、';
W._Luk21_11='地将大震、随在饥疫、自天有可畏之象、与至大之兆、';
W._Luk21_12='未有此诸事之先、人将执尔、窘尔、付尔于会堂、下尔于囹圄、且为我名、曳尔至君王方伯前、';
W._Luk21_13='斯将反为尔证也、';
