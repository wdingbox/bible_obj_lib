W._Luk6_9='耶稣谓众曰、试问安息日行善行恶、救生杀生、孰宜、';
W._Luk6_10='遂环视之、谓其人曰、伸尔手、伸之、即愈、';
W._Luk6_11='众皆盛怒、共议何以处耶稣、○';
W._Luk6_12='维时、耶稣出、入山以祷、终夜祈求上帝、';
W._Luk6_13='平旦、召其徒、选十有二人、谓之使徒、';
W._Luk6_14='有若西门、耶稣亦称之曰彼得、及其弟安得烈、雅各、约翰、腓力、巴多罗买、';
W._Luk6_15='马太、多马、亚勒腓之子雅各、加那尼人西门、';
W._Luk6_16='雅各之子或作弟犹大、加略人犹大、即卖师者、';
W._Luk6_17='耶稣偕之下山、立于平地、同其诸徒、及自犹太四方、耶路撒冷、并推罗西顿海滨而来之群众、即欲听耶稣、且冀其医疾者、';
W._Luk6_18='为邪鬼所难者、亦得医焉、';
W._Luk6_19='众皆欲扪耶稣、因有能由之出、而悉医之、○';
W._Luk6_20='耶稣举目视其徒曰、尔贫者福矣、以上帝国为尔有也、';
W._Luk6_21='尔今饥者福矣、以尔将饱也、尔今哭者福矣、以尔将笑也、';
W._Luk6_22='为人子而人恶尔、绝尔、詈尔、以尔名为恶而弃之、尔则福矣、';
W._Luk6_23='当日宜欣喜踊跃、以尔在天之赏大也、盖其祖行于先知亦如是、';
W._Luk6_24='惟尔富者祸矣、以尔已得尔之慰也、';
W._Luk6_25='尔今饱者祸矣、以尔将饥也、尔今笑者祸矣、以尔将哀而哭也、';
W._Luk6_26='尔为众所誉者祸矣、盖其祖行于伪先知亦如是、○';
W._Luk6_27='我语尔听之者曰、敌尔者爱之、憾尔者善视之、';
W._Luk6_28='诅尔者祝之、虐遇尔者、为之祈祷、';
W._Luk6_29='批尔此颊者、并转彼颊以与之、夺尔外服者、内服亦勿禁之、';
W._Luk6_30='求尔者与之、取尔物者、毋复索之、';
W._Luk6_31='尔欲人如何施诸己、亦如是施诸人、';
W._Luk6_32='尔若爱乎爱尔者、何惠之有、盖罪人亦爱乎爱己者、';
W._Luk6_33='尔若善视乎善视尔者、何惠之有、盖罪人亦如是行之、';
W._Luk6_34='尔贷于人而望偿、何惠之有、盖罪人亦贷于罪人、欲其如数而偿也、';
W._Luk6_35='惟尔当爱尔敌、而善待之、贷于人而不绝望、则尔赏大矣、且尔将为至上者之子、盖彼施仁于辜恩及不善者矣、';
W._Luk6_36='尔宜矜恤、如尔父之矜恤然、';
W._Luk6_37='毋议人、则不见议、毋罪人、则不见罪、恕人则见恕、';
W._Luk6_38='予则见予、且以巨量、按之、撼之、溢之、纳尔怀中、盖尔以何量而量、将以复量于尔、○';
W._Luk6_39='又设喻语众曰、瞽能导瞽乎、不胥陷于坎乎、';
W._Luk6_40='徒不逾师、惟成全者将如师也、';
W._Luk6_41='胡为视尔兄弟目中有草芥、而不觉己目中有梁木乎、';
W._Luk6_42='不视己目中有梁木、何能语兄弟云、兄弟欤、容我去尔目中之草芥乎、伪善者乎、先去尔目中之梁木、方可了然、以去兄弟目中之草芥也、';
W._Luk6_43='未有善树结恶果者、亦未有恶树结善果者、';
W._Luk6_44='凡树以其果而识之、荆棘中不摘无花果、蒺藜中不采葡萄也、';
W._Luk6_45='善人由内蕴之善而发其善、恶人由内蕴之恶而发其恶、盖充诸心者、即宣诸口也、○';
W._Luk6_46='尔胡为称我主也、主也、而不行我所言乎、';
W._Luk6_47='凡就我、闻我言而行之者、我示尔其人何似、';
W._Luk6_48='似人建屋、掘而深之、置基磐上、洪水泛滥、河流冲屋、不能撼之、以其建之善也、';
W._Luk6_49='惟闻而不行者、似人建屋土上、而无基、河流冲之则倾、其屋之颓坏大矣、';
W._Luk7_1='耶稣语民诸言既毕、遂入迦百农、';
W._Luk7_2='有百夫长之爱仆、病将死、';
W._Luk7_3='风闻耶稣、遣犹太长老求之、来医其仆、';
W._Luk7_4='乃诣耶稣恳求曰、尔为之行此、其人宜也、';
W._Luk7_5='以其爱我民、为我建会堂、';
W._Luk7_6='耶稣偕往、距室不远、百夫长遣友就而谓之曰、主、毋劳、尔临我舍、我不堪也、';
W._Luk7_7='即我就尔、亦觉不堪、第发一言、我仆必愈、';
W._Luk7_8='盖我隶人权、有士卒隶我权、命此往则往、彼来则来、命仆行是则行是、';
W._Luk7_9='耶稣闻而奇之、回顾从者曰、我语汝、如是之笃信、即以色列中、亦未之见也、';
W._Luk7_10='所遣者归、见仆已愈、○';
W._Luk7_11='未几、耶稣适一邑、名拿因、其徒及大众同行、';
W._Luk7_12='近邑门、有舁死者出、其母独此子而嫠、邑民送之者甚众、';
W._Luk7_13='主见而悯之、曰、毋哭、';
W._Luk7_14='遂近按其榇、舁者止、耶稣曰、少者、我命尔起、';
W._Luk7_15='死者起而坐且言、遂付之于其母、';
W._Luk7_16='众惊惧、归荣上帝曰、大先知兴于我中、上帝临格其民矣、';
W._Luk7_17='此风声遍扬于犹太及四方、○';
W._Luk7_18='约翰之徒以斯事悉告之、';
W._Luk7_19='约翰遂召其徒二人、遣诣耶稣曰、当来者尔乎、抑他人是望乎、';
W._Luk7_20='二人诣耶稣曰、施洗约翰遣我诣尔云、当来者尔乎、抑他人是望乎、';
W._Luk7_21='时、耶稣医诸疾病痛苦、及患恶鬼者、且多赐瞽者得明、';
W._Luk7_22='遂语之曰、以尔所见所闻、往告约翰、如瞽者明、跛者行、癞者洁、聋者聪、死者苏、贫者闻福音、';
W._Luk7_23='凡不我弃者福矣、○';
W._Luk7_24='约翰之使者退、耶稣举约翰语众曰、尔曩出野何观耶、风动之苇乎、';
W._Luk7_25='抑尔出何观耶、衣毳衣者乎、夫衣文绣而享膏粱者、在王宫也、';
W._Luk7_26='然则尔出何观耶、观先知乎、是也、我语汝、且卓越于先知也、';
W._Luk7_27='此即经所谓、我遣我使先尔、以备尔路者也、';
W._Luk7_28='我语汝、妇之所生、未有大于约翰者、然在上帝国之微者、犹大于彼也、';
W._Luk7_29='庶民与税吏、既受约翰之洗、闻之遂义上帝、';
W._Luk7_30='惟法利赛人与律师、未受其洗、自暴而拒上帝之旨、';
W._Luk7_31='又曰、斯世之人、我何以比之、彼何似耶、';
W._Luk7_32='似童子坐于市、相呼曰、我吹龠、尔不踊、我举哀、尔不哭、';
W._Luk7_33='盖施洗约翰至、不食饼、不饮酒、尔言其患鬼、';
W._Luk7_34='人子至、式食式饮、尔言其嗜食甘酒、税吏罪人之友也、';
W._Luk7_35='夫智也、惟其弟子义之、○';
W._Luk7_36='有法利赛人、请耶稣共食、遂入其家席坐、';
W._Luk7_37='邑中一妇、罪人也、知耶稣席坐于法利赛人之家、携玉瓶盛香膏、';
W._Luk7_38='立其后、傍其足而哭、泪濡其足、以发拭之、且吻接之、以香膏膏之、';
W._Luk7_39='请耶稣之法利赛人见之、意谓斯人若先知、必知扪之者为谁、为何如妇、乃罪人也、';
W._Luk7_40='耶稣谓之曰、西门、我有以语尔、曰、夫子言之、';
W._Luk7_41='曰、债主某、有二负债者、一负五十金、一负五金、';
W._Luk7_42='因无以偿、悉免之、斯二人之爱债主、孰甚、';
W._Luk7_43='西门对曰、我意其多免者、曰、尔所拟者是也、';
W._Luk7_44='遂顾妇语西门曰、尔见此妇乎、我入尔家、尔未尝以水濯我足、惟彼以泪濡我足、以发拭之、';
W._Luk7_45='尔未尝吻接我、惟彼自我入时、吻接我足不已、';
W._Luk7_46='尔未尝以膏膏我首、惟彼以香膏膏我足、';
W._Luk7_47='故我语汝、彼多罪见赦矣、以其多爱也、惟赦之少者、其爱亦少、';
W._Luk7_48='遂谓妇曰、尔罪赦矣、';
W._Luk7_49='同席者相语曰、此为谁、而赦罪乎、';
W._Luk7_50='耶稣谓妇曰、尔信救尔矣、可安然而往、';
W._Luk8_1='未几、耶稣周游诸邑诸乡、宣播上帝国之福音、十二徒偕之、';
W._Luk8_2='且有数妇、尝患恶鬼、负诸病、而得愈者、即称抹大拉之马利亚、曾有七鬼自之而出、';
W._Luk8_3='又希律家宰苦撒之妻约亚拿、与苏撒拿、并多妇、皆以其所有供事之、○';
W._Luk8_4='大众会集、且有自诸邑来就者、耶稣设喻曰、';
W._Luk8_5='有播种者、出而播种、播时、有落路旁者、为人所践、飞鸟尽食之、';
W._Luk8_6='有落石上者、生而即槁、以无润泽也、';
W._Luk8_7='有落棘中者、棘同生而蔽之、';
W._Luk8_8='有落沃壤者、生而结实百倍、言竟、遂呼曰、有耳以听者、宜听焉、';
W._Luk8_9='其徒问之曰、此喻何耶、';
W._Luk8_10='曰、上帝国之奥、赐尔知之、惟于他人则设喻、俾其视而不明、听而不悟、';
W._Luk8_11='所喻如是、种者、上帝道也、';
W._Luk8_12='路旁者、犹人听道而魔至、由其心夺之、免其信而得救、';
W._Luk8_13='石上者、犹人听道而欣受之、惟其无根、则暂信耳、遇试遂背之、';
W._Luk8_14='棘中者、犹人听道而往、为此生之诸虑货财逸乐所蔽、而其实不成、';
W._Luk8_15='沃壤者、犹人听道、以诚且善之心守之、恒忍而结实、○';
W._Luk8_16='未有燃灯而以器覆之、或置之床下者、惟置之檠上、俾入者见其光、';
W._Luk8_17='未有隐而不显、藏而不露、为人所知者、';
W._Luk8_18='是故宜慎厥听、盖有者、将予之、无者、即其所自以为有者、亦将夺之、○';
W._Luk8_19='耶稣之母及兄弟至、因人众不得近、';
W._Luk8_20='或告之曰、尔母及兄弟立于外、欲见尔、';
W._Luk8_21='耶稣谓众曰、听上帝道而行之者、即我母及我兄弟也、○';
W._Luk8_22='一日耶稣偕门徒登舟、谓之曰、我侪且渡湖、遂移舟、';
W._Luk8_23='行时、耶稣寝、湖上飓风骤起、水几盈舟、危甚、';
W._Luk8_24='门徒就而寤之、曰、夫子、夫子、我侪亡矣、耶稣寤、斥风与浪、即止而平息矣、';
W._Luk8_25='谓门徒曰、尔信安在、众惊异、相语曰、彼何人斯、命风与水、亦顺之也、○';
W._Luk8_26='舟行至格拉森地、与加利利相对、';
W._Luk8_27='耶稣登岸、有人自邑出遇之、乃为鬼所凭者、久不衣衣、不居室、惟居冢中、';
W._Luk8_28='见耶稣、遂号呼而伏其前、大声曰、至高上帝之子耶稣、我与尔何涉、求尔莫我苦、';
W._Luk8_29='盖耶稣已命邪鬼出其人也、此鬼屡强拘之、人虽以链与桎系而守之、彼乃断其系具、而被鬼逐于野、';
W._Luk8_30='耶稣问之曰、尔何名、对曰、军、以有多鬼凭之也、';
W._Luk8_31='遂求耶稣毋令入渊、';
W._Luk8_32='适有群豕食于山、鬼求耶稣许其入豕、许之、';
W._Luk8_33='乃出其人而入豕、群豕突下山坡、入湖而溺、';
W._Luk8_34='牧者见之而奔、往告城乡、';
W._Luk8_35='众出欲观所为、就耶稣、见诸鬼所自出之人、坐于耶稣足下、衣衣自若、则惧、';
W._Luk8_36='见者以患鬼者、如何得愈告之、';
W._Luk8_37='格拉森四方之众、求耶稣去之、惧甚故也、耶稣登舟而返、';
W._Luk8_38='诸鬼所自出之人、求与之偕、耶稣遣之去曰、';
W._Luk8_39='归尔家、以上帝为尔所行之大事告人、彼遂往、遍邑宣扬耶稣为己所行之大事、○';
W._Luk8_40='耶稣既返、众迓之、盖皆伫望之也、';
W._Luk8_41='有司会堂名睚鲁者、来伏耶稣足下、求至其家、';
W._Luk8_42='盖彼有独生女、年约十二、濒死、耶稣往时、众拥挤之、○';
W._Luk8_43='有妇患痭十有二年、于诸医尽耗其业、无能愈之者、';
W._Luk8_44='尾耶稣后、扪其衣缘、痭即止、';
W._Luk8_45='耶稣曰、扪我者谁耶、众皆弗承、彼得与同人曰、夫子、众拥逼尔也、';
W._Luk8_46='耶稣曰、有扪我者、盖我觉有能力由我出焉、';
W._Luk8_47='妇知不得隐、战慓而至、伏于耶稣前、当众告以扪之之故、与如何立愈、';
W._Luk8_48='耶稣语之曰、女欤、尔信已愈尔矣、可安然而往、○';
W._Luk8_49='言时、有自司会堂者来、曰、尔女死矣、毋劳夫子、';
W._Luk8_50='耶稣闻之曰、勿惧、惟信、则女必愈、';
W._Luk8_51='至室、于彼得雅各约翰、及女之父母外、不许他人同入、';
W._Luk8_52='众哭之恸、耶稣曰、毋哭、女非死、乃寝耳、';
W._Luk8_53='众知其已死、哂之、';
W._Luk8_54='耶稣执女手呼曰、';
W._Luk8_55='女子起、其魂返、即起、耶稣命食之、';
W._Luk8_56='其父母骇异、耶稣戒之、勿以所行告人、';
W._Luk9_1='耶稣召集十二徒、赐之能与权、以制众鬼、医诸疾、';
W._Luk9_2='又遣之宣上帝国、且医病者、';
W._Luk9_3='谓之曰、勿携资斧、勿杖、勿袋、勿粮、勿金、勿二衣、';
W._Luk9_4='所入之室、则居之、亦由之而去、';
W._Luk9_5='凡不接尔者、去其邑时、拂尔足尘、以证其非、';
W._Luk9_6='其徒遂往、遍行诸乡、随在宣福音、并施医焉、○';
W._Luk9_7='分封之君希律、闻耶稣所行、则踌躇、因有谓约翰自死而起、';
W._Luk9_8='有谓以利亚显见、有谓古先知之一复起、';
W._Luk9_9='希律曰、约翰我已斩之、今所闻如此、斯人果谁耶、遂欲见之、○';
W._Luk9_10='使徒既归、以其所行告耶稣、耶稣携之潜退、至一邑、名伯赛大、';
W._Luk9_11='众知而从焉、耶稣迎之、与言上帝国、需医者医之、';
W._Luk9_12='日甫昃、十二徒就之曰、请散众、俾周往田舍乡村、投宿觅食、盖我侪所在、乃荒野也、';
W._Luk9_13='耶稣曰、尔其食之、曰、若不往而为众市食、则仅有五饼二鱼耳、';
W._Luk9_14='盖其人约有五千焉、耶稣谓其徒曰、使众列坐、每列约五十人、';
W._Luk9_15='遂如其言、使众坐、';
W._Luk9_16='耶稣取五饼二鱼、仰天祝而擘之、予门徒、使陈于众前、';
W._Luk9_17='皆食而饱、拾其屑十二筐、○';
W._Luk9_18='耶稣燕居祈祷、门徒偕之、耶稣问曰、众言我为谁、';
W._Luk9_19='对曰、施洗约翰、或云以利亚、或云古先知之一复起、';
W._Luk9_20='耶稣曰、尔曹言我为谁、彼得对曰、上帝之基督、';
W._Luk9_21='耶稣戒之、勿以告人、';
W._Luk9_22='又曰、人子必受多苦、为长老祭司诸长士子所弃、且见杀、三日复起、';
W._Luk9_23='又谓众曰、欲从我者、当克己、日负其十架以从、';
W._Luk9_24='盖凡欲救其生者、将丧之、为我丧其生者、将救之、';
W._Luk9_25='利尽天下、而自丧自亡、何益之有、';
W._Luk9_26='盖凡耻我及我之道者、迨人子以己与父之荣、及圣使之荣而临时、亦必耻其人焉、';
W._Luk9_27='我诚语汝、立于此者、有人未死之先、得见上帝国也、○';
W._Luk9_28='此后约八日、耶稣携彼得约翰雅各、登山祈祷、';
W._Luk9_29='祷时、容貌异常、衣白烨烨、';
W._Luk9_30='有二人与之言、即摩西以利亚也、';
W._Luk9_31='以荣而见、言及耶稣逝世之事、即其将成于耶路撒冷者、';
W._Luk9_32='彼得与同人倦而寝、既醒、见耶稣之荣、与二人同立、';
W._Luk9_33='别时、彼得谓耶稣曰、夫子、我侪在此善矣、容结三庐、一为尔、一为摩西、一为以利亚、然不自知所谓也、';
W._Luk9_34='言时、有云覆之、入云时则惧、';
W._Luk9_35='有声自云出曰、此乃我子、我所选者、尔其听之、';
W._Luk9_36='声既毕、见耶稣独在、门徒缄默、维时不以所见告人、○';
W._Luk9_37='翌日下山、大众迎之、';
W._Luk9_38='中一人呼曰、夫子、祈顾我子、乃我独生者、';
W._Luk9_39='为鬼所执、则遽呼、拘挛之、致流涎、且重伤之、去之实难、';
W._Luk9_40='我曾求尔徒逐之、而不能也、';
W._Luk9_41='耶稣曰、噫、悖逆不信之世、我偕尔忍尔、至几何时乎、携尔子来此、';
W._Luk9_42='来时、鬼倾跌之、拘挛之、耶稣斥邪鬼、遂医此子、付诸其父、众皆惊异上帝之严威焉、○';
W._Luk9_43='当众奇其所行、耶稣谓门徒曰、';
W._Luk9_44='尔宜以此言藏诸耳、盖人子将见付于人手矣、';
W._Luk9_45='门徒未达、以其言隐秘、致彼不悟也、又不敢问之、○';
W._Luk9_46='门徒相议孰将为大、';
W._Luk9_47='耶稣知其心之所议、遂取孩提立之于己侧、';
W._Luk9_48='语门徒曰、凡以我名接斯孩提者、即接我也、接我者、即接遣我者也、夫尔中最微者、乃为大也、○';
W._Luk9_49='约翰曰、夫子、我侪见一人、以尔名逐鬼、禁之、为其不从我侪也、';
W._Luk9_50='耶稣曰、勿禁之、盖不敌尔者、即向尔者也、○';
W._Luk9_51='耶稣接升之期将至、则定向耶路撒冷而行、';
W._Luk9_52='遣使先之、遂往入撒玛利亚之一乡、而为之备、';
W._Luk9_53='乡人不纳、以其向耶路撒冷行也、';
W._Luk9_54='其徒雅各约翰见之、曰、主、欲我命火自天而降、以灭之乎、';
W._Luk9_55='耶稣顾而责之、';
W._Luk9_56='遂往他乡、○';
W._Luk9_57='行路时、或谓之曰、尔无论何往、我必从之、';
W._Luk9_58='耶稣曰、狐有穴、鸟有巢、惟人子无枕首之所也、';
W._Luk9_59='又语一人曰、从我、曰、主、容我先归葬父、';
W._Luk9_60='耶稣曰、任死者葬其死者、尔往宣上帝之国、';
W._Luk9_61='又一人曰、主、我将从尔、但容我先别家人、';
W._Luk9_62='耶稣曰、手执耒耜而顾后者、不宜乎上帝国也、';
