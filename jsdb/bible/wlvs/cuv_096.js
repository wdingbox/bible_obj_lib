W._Eze14_1='以色列长老数人诣我、坐于我前、';
W._Eze14_2='耶和华谕我曰、';
W._Eze14_3='人子欤、斯人纳其偶像于心、置陷罪之窒碍于前、我岂听其咨诹乎、';
W._Eze14_4='尔当告之曰、主耶和华云、以色列家中、凡纳其偶像于心、置陷罪之窒碍于前、而诣先知者、我耶和华必循其偶像之众多而应之、';
W._Eze14_5='以以色列家之心欲而获之、因其崇事偶像、而疏远我、';
W._Eze14_6='当告以色列家曰、主耶和华云、尔宜转离尔之偶像、反背可恶之事、';
W._Eze14_7='以色列家人、及旅以色列中之外人、凡离我而纳其偶像于心、置陷罪之窒碍于前、而诣先知、咨诹于我者、我耶和华必自应之、';
W._Eze14_8='我必怒颜向之、使其令人骇异、为鉴戒、作话柄、绝之于我民中、尔则知我乃耶和华、';
W._Eze14_9='如先知被诱而宣言、乃我耶和华使然、我必伸手其上、灭之于我民以色列中、';
W._Eze14_10='彼必各负其罪、先知之罪、与询之者之罪同科、';
W._Eze14_11='使以色列家、不复迷罔而离我、干罪染污、则为我民、我为其上帝、主耶和华言之矣、○';
W._Eze14_12='耶和华谕我曰、';
W._Eze14_13='人子欤、如国干咎、获罪于我、我则伸手其上、绝其所恃之粮、降以饥馑、绝其人畜、';
W._Eze14_14='虽挪亚但以理约伯三人、在于其中、惟以己义、自救生命而已、主耶和华言之矣、';
W._Eze14_15='我若使暴兽经于其地、而毁坏之、致成荒芜、因兽之故、无人过之、';
W._Eze14_16='虽此三人在于其中、我指己生而誓、彼不得救其子女、惟救己而已、地必荒芜、主耶和华言之矣、';
W._Eze14_17='我若使锋刃临于斯土、曰锋刃欤、遍经斯地、绝其人畜、';
W._Eze14_18='虽此三人在于其中、我指己生而誓、彼不得救其子女、惟救己而已、主耶和华言之矣、';
W._Eze14_19='我若使疫疠流行斯土、泄忿而流其血、绝其人畜、';
W._Eze14_20='虽挪亚但以理约伯在于其中、我指己生而誓、彼不得救其子女、惟以己义、自救生命而已、主耶和华言之矣、';
W._Eze14_21='主耶和华曰、我以我之四重灾、即锋刃、饥馑、暴兽、疫疠、降于耶路撒冷、绝其人畜、其害岂非尤甚乎、';
W._Eze14_22='虽然、邑中尚有遗民、子女被携而出、至于尔所、尔曹见其所行所为、则于我降灾耶路撒冷之事、而得慰藉、';
W._Eze14_23='尔曹见其所行所为、必得慰藉、亦知我所行于耶路撒冷者、非出无因、主耶和华言之矣、';
W._Eze15_1='耶和华谕我曰、';
W._Eze15_2='人子欤、葡萄树在众木中、葡萄枝在丛林中、有何长乎、';
W._Eze15_3='可取其木、以制何器、可取其材、以作钉而悬物乎、';
W._Eze15_4='惟投于火为薪、焚其两端、并毁其中、尚有何用乎、';
W._Eze15_5='其尚全时、犹难适用、况经火焚毁、则于制器、岂非更无所用乎、';
W._Eze15_6='主耶和华曰、丛林中之葡萄树、我以之为薪、投之于火、我待耶路撒冷居民、亦若是、';
W._Eze15_7='我必怒颜向之、虽脱于火、终为火焚、我怒颜相向之时、尔则知我乃耶和华、';
W._Eze15_8='因居民干罪、我必使斯土荒芜、主耶和华言之矣、';
W._Eze16_1='耶和华谕我曰、';
W._Eze16_2='人子欤、当使耶路撒冷知其可恶之事、';
W._Eze16_3='曰、主耶和华对耶路撒冷云、尔之根原、尔之诞育、乃在迦南族地、亚摩利人为尔父、赫人为尔母、';
W._Eze16_4='论尔诞育、生之日、尔脐未断、尔身未洗以水而洁之、未敷以盐、未裹以布、';
W._Eze16_5='无人目顾尔、为尔行此矜悯尔、尔生之日、为人所恶、被弃于野、';
W._Eze16_6='我过时、见尔转侧于尔血、谓尔曰、虽在血中、而可得生、再曰、虽在血中、而可得生、';
W._Eze16_7='我使尔长、若田所产、渐即长大、而获美容、乳显发长、惟赤身而露体、';
W._Eze16_8='我过而见尔时、乃相爱之际、则以衣襟覆尔、蔽尔裸体、与尔誓约、尔则归我、主耶和华言之矣、';
W._Eze16_9='我洗尔以水、尽涤尔血、沐尔以膏、';
W._Eze16_10='衣尔以锦绣、履尔以獭皮、束尔以细枲、被尔以币帛、';
W._Eze16_11='以饰妆尔、著钏于手、垂链于项、';
W._Eze16_12='置环于鼻、悬珥于耳、戴华冕于首、';
W._Eze16_13='如是、尔以金银为饰、以细枲币帛锦绣为衣、以细面蜜油为食、遂成艳丽、利达致得后位、';
W._Eze16_14='我以我之炫耀锡尔、俾尔艳丽完备、名誉扬于列邦、主耶和华言之矣、○';
W._Eze16_15='惟尔恃己艳丽、名誉洋溢、遂纵淫欲、过者则与行淫、为其所有、';
W._Eze16_16='且以尔衣、五彩俱备、饰诸崇邱、行淫其上、若此之事、古今所不宜有、';
W._Eze16_17='亦取我所赐尔之金银美饰、以制人像、与之行淫、';
W._Eze16_18='以尔绣衣覆之、以我之膏及香、陈于其前、';
W._Eze16_19='以我赐尔之饼、养生之细面、及油与蜜、陈于其前、以为馨香、诚有斯事、主耶和华言之矣、';
W._Eze16_20='又取为我而生之子女、献之于彼、俾其吞噬、';
W._Eze16_21='尔之行淫、岂为细故、致杀我子女、付于偶像、使之经火乎、';
W._Eze16_22='尔行徇欲可恶之事、不忆幼时、赤身露体、转侧于己血、';
W._Eze16_23='主耶和华曰、祸哉尔也、尔行诸恶之后、';
W._Eze16_24='复为己作穹庐、在各街筑高台、';
W._Eze16_25='尔在各街建尔高台、俾尔艳丽为可恶、接彼行人、益尔淫乱、';
W._Eze16_26='尔邻埃及人、纵形躯之欲、尔与之私、益尔淫乱、激我震怒、';
W._Eze16_27='故我伸手尔上、灭尔糈粮、付尔于敌、即羞尔淫行之非利士女、任意以待、';
W._Eze16_28='尔行淫无度、与亚述人私、纵欲无厌、';
W._Eze16_29='尔在商贾之地迦勒底、益尔淫乱、犹不知足、';
W._Eze16_30='主耶和华曰、尔行此事、乃无耻之淫妇所为、尔心何其荏弱哉、';
W._Eze16_31='尔在各衢作穹庐、在各街筑高台、尔之异乎妓者、轻视其值也、';
W._Eze16_32='为妇而行淫乎、背夫而私人乎、';
W._Eze16_33='人以物赠妓、惟尔以物赠情人、贿之四集、与尔行淫、';
W._Eze16_34='尔行淫之异乎他妇者、非人从尔行淫也、且尔以金予人、非人以金予尔、是亦相异也、○';
W._Eze16_35='尔为娼妓者欤、宜听耶和华言、';
W._Eze16_36='主耶和华曰、因尔与尔情人行淫、泄尔污秽、显尔裸裎、且事可恶之偶像、为彼献尔子女之血、';
W._Eze16_37='我必集尔情人、即尔所欢者、凡尔所爱所憎者、我自四方集之、必裸尔体、俾众目睹、';
W._Eze16_38='我必鞫尔、如鞫背夫流血之妇、以震怒忌嫉所流之血、加于尔身、';
W._Eze16_39='我将付尔于敌手、摧尔穹庐、毁尔高台、褫尔衣服、夺尔美饰、遗尔赤身露体、';
W._Eze16_40='集众攻尔、击尔以石、刺尔以刃、';
W._Eze16_41='焚尔第宅、行鞫于尔、众女目睹、使尔不复为淫妇、不复以金予人、';
W._Eze16_42='如是、我怒乃息、我嫉离尔、我则宁靖、不复愤怒、';
W._Eze16_43='主耶和华曰、因尔不忆幼时、诸事激我震怒、我必依尔所行、报于尔首、使尔不复行淫、益尔可憎之事、○';
W._Eze16_44='凡用谚者、必以谚指尔曰、其母若何、女亦如之、';
W._Eze16_45='尔母厌夫及子、尔为其女、尔姊厌夫及子、尔为其妹、尔母为赫人、尔父为亚摩利人、';
W._Eze16_46='尔姊撒玛利亚、及其众女、居于尔左、尔妹所多玛、及其众女、居于尔右、';
W._Eze16_47='尔未从其道、行彼可恶之事、而以此为细故、于尔所行之途、较之尤恶、';
W._Eze16_48='主耶和华曰、我指己生而誓、尔妹所多玛、及其众女、未行尔暨众女所行、';
W._Eze16_49='尔妹所多玛、与其众女之罪、乃骄傲、饱食、安居、亦不济助贫乏、';
W._Eze16_50='且亦骄泰、行可恶之事于我前、我见此、则袪之、';
W._Eze16_51='撒玛利亚所犯之罪、未及尔之半、尔增可恶之事、较彼尤多、致尔姊妹、犹显为义、';
W._Eze16_52='尔论尔之姊妹、适自取辱、盖尔所犯之罪、较彼尤为可恶、则彼犹义于尔、既使尔姊妹称为义、尔当含羞抱愧、';
W._Eze16_53='我必返所多玛与其众女之俘囚、及撒玛利亚与其众女之俘囚、亦返其中尔之俘囚、';
W._Eze16_54='俾尔负辱抱愧、以尔所行、使之得慰、';
W._Eze16_55='尔妹所多玛、与其众女、必复其初、尔姊撒玛利亚、及其众女、必复其初、尔与众女、亦复其初、';
W._Eze16_56='当尔骄泰之日、口不道尔妹所多玛、';
W._Eze16_57='其时尔恶未彰、亚兰诸女、及四周非利士诸女、犹未轻视尔、';
W._Eze16_58='耶和华曰、尔行邪淫可恶之事、必负其罪、';
W._Eze16_59='主耶和华曰、尔藐誓爽约、我必依尔所行以报尔、';
W._Eze16_60='然尔幼时、我与尔立约、我追忆之、必复与尔立永约、';
W._Eze16_61='尔纳尔姊妹时、将追忆尔之素行、而觉愧怍、我必以之赐尔为女、惟不循前约、';
W._Eze16_62='我必与尔立约、尔则知我乃耶和华、';
W._Eze16_63='迨我宥尔所行、因尔之辱、必自追忆、惭怍不已、不复启口、主耶和华言之矣、';
W._Eze17_1='耶和华谕我曰、';
W._Eze17_2='人子欤、其设谜语、作譬词、谓以色列家曰、';
W._Eze17_3='主耶和华云、有一巨鹰、翼大、翎长、毛丰、文彩斑斓、至利巴嫩、取香柏之高枝、';
W._Eze17_4='折其杪之柔条、移于贸易之地、置于商贾之邑、';
W._Eze17_5='亦取斯土之种、植于沃壤、在多水之滨、栽之若杨柳、';
W._Eze17_6='日渐长而成树、低干蔓延、枝向乎鹰、根盘于下、发枝出条、';
W._Eze17_7='又有巨鹰、翼大毛丰、厥树由所种之畦、发根长枝、向乎此鹰、望其灌溉、';
W._Eze17_8='树本植于沃壤、在多水之滨、冀能生枝结实、成为佳树、';
W._Eze17_9='尔当曰、主耶和华云、厥树岂得繁盛乎、彼鹰岂不拔其根、摘其果、俾其憔悴、嫩叶枯槁乎、毋庸强臂众民、拔其根株、';
W._Eze17_10='虽种植之、讵得繁盛、岂不于所植之畦、为东风所摇撼、而尽枯槁乎、○';
W._Eze17_11='耶和华谕我曰、';
W._Eze17_12='谓悖逆之家云、斯事之旨、尔不知之乎、宜告之曰、巴比伦王至耶路撒冷、虏其君王牧伯、携至巴比伦、';
W._Eze17_13='拣其王子、与之立约、使之发誓、迁其境内强者、';
W._Eze17_14='使国为卑、不复振兴、但守盟约、犹可保存、';
W._Eze17_15='惟彼叛巴比伦王、遣使至埃及、欲其给以马匹军旅、如是能亨通乎、行是事者、得免难乎、爽约能远害乎、';
W._Eze17_16='彼既藐其誓、爽其约、主耶和华曰、我指己生而誓、彼必于立之为王者之都、与之同没于巴比伦、';
W._Eze17_17='其敌筑垒建营、欲灭邑众、法老虽率军旅群众、亦不能助其战、';
W._Eze17_18='盖王子既握手立约、乃藐誓爽约、必不能免难、';
W._Eze17_19='主耶和华曰、我指己生而誓、彼藐我誓、爽我约、我必以此罪归于其首、';
W._Eze17_20='必张我网于其上、陷之于我擭、曳至巴比伦、在彼鞫其逆我之罪、';
W._Eze17_21='其军中之遁者、必陨于刃、遗民散于四方、尔则知乃我耶和华所言也、○';
W._Eze17_22='主耶和华曰、我必取香柏之高枝而植之、自高枝中、折其柔条、植于高峻之山、';
W._Eze17_23='即以色列高地之山、俾生枝结实、为香柏之佳者、羽族咸止其下、在其枝之荫中、';
W._Eze17_24='田间众木、则知我耶和华使高木为低、低木为高、青木为枯、枯木复茂、我耶和华言之、亦成之也、';
W._Eze18_1='耶和华谕我曰、';
W._Eze18_2='尔论以色列地、奚用谚云、父食酸葡萄、而子齿软、';
W._Eze18_3='主耶和华曰、我指己生而誓、尔在以色列中、勿复用此谚、';
W._Eze18_4='诸灵属我、父之灵属我、子之灵亦然、惟犯罪者必死、';
W._Eze18_5='人若为义、循法合理、';
W._Eze18_6='未食于山、未瞻仰以色列家之偶像、未污其邻之妻、未近天癸之妇、';
W._Eze18_7='未欺凌人、反负者之质、不夺人之物、饥者供以食、裸者被以衣、';
W._Eze18_8='贷金不取利息、禁手作恶、以诚实鞫两造、';
W._Eze18_9='循我典章、守我律例、行事诚实、斯乃义人、必得生存、主耶和华言之矣、';
W._Eze18_10='设其人生子为盗、而流人血、行上所言之恶、';
W._Eze18_11='不行上所言之善、食于山、污其邻之妻、';
W._Eze18_12='欺凌贫乏、夺人之物、不反人之质、瞻仰偶像、行可恶之事、';
W._Eze18_13='贷金而取利息、斯人岂得生存乎、必不得生存也、既行此可恶之事、必至死亡、流血之罪、归于其身、';
W._Eze18_14='设斯人生子、见父所犯诸罪、则惧、而不效之、';
W._Eze18_15='不食于山、不瞻仰以色列家之偶像、不污其邻之妻、';
W._Eze18_16='不欺凌人、不受人之质、不夺人之物、饥者供以食、裸者被以衣、';
W._Eze18_17='禁手不虐贫乏、不取利息、守我律例、循我典章、斯人不因父罪而死、必得生存、';
W._Eze18_18='惟其父行残暴、夺同宗、作不善于民间、必死于其罪、';
W._Eze18_19='尔曹犹曰、子不负父罪、曷故子若循法合理、守我典章、而遵行之、必得生存、';
W._Eze18_20='犯罪者必死、子不负父罪、父不负子罪、义者之义、必归于己、恶者之恶、亦归于己、';
W._Eze18_21='如恶人悛改所犯之罪、守我典章、循法合理、必得生存、不至死亡、';
W._Eze18_22='其所犯之罪、不复见忆、必因所行之义、而得生存、';
W._Eze18_23='主耶和华曰、恶人死亡、岂我所悦、我宁不悦其转离恶途、而得生存乎、';
W._Eze18_24='如义人转离其义而行恶、效恶人行可恶之事、岂得生存乎、其所行之义、不复见忆、必死于其所蹈之愆、所犯之罪、';
W._Eze18_25='惟尔曹云、主道不公、以色列家其听之、我之道、岂非公乎、尔之道、岂非不公乎、';
W._Eze18_26='义人转离其义而行恶、因而致死、是因所行之恶而死、';
W._Eze18_27='如恶人转离所行之恶、循法合理、必保其生、';
W._Eze18_28='因其思维、悛改所犯之罪、必得生存、不至死亡、';
W._Eze18_29='以色列家犹云、主道不公、以色列家欤、我之道、岂非公乎、尔之道、岂非不公乎、';
W._Eze18_30='故主耶和华曰、以色列家欤、我必依各人所行而鞫之、尔其回转、离弃诸罪、免愆尤之窒碍、';
W._Eze18_31='以色列家欤、当弃所犯之罪、新尔心神、奚自取死、';
W._Eze18_32='主耶和华曰、人之死亡、我所不悦、故当回转、而得生存、';
W._Eze19_1='尔当为以色列牧伯作哀歌、';
W._Eze19_2='曰、尔母为何、乃牝狮也、蹲于众狮间、抚育其子于稚狮中、';
W._Eze19_3='养其一子、成为壮狮、学攫物而噬人、';
W._Eze19_4='列国闻之、陷之以阱、以钩曳至埃及、';
W._Eze19_5='牝狮久俟、知失所望、复取一子、养成壮狮、';
W._Eze19_6='往来于众狮间、为狮之雄、学攫物而噬人、';
W._Eze19_7='毁其宫室、墟其城邑、斯地及其所有、因其咆哮而成荒寂、';
W._Eze19_8='四周列国、咸自各州攻之、张网其上、陷之于阱、';
W._Eze19_9='拘以钩、置于笼、携至巴比伦王、曳入保障、使其吼声、不复闻于以色列山、○';
W._Eze19_10='尔母脩长若葡萄树、植于水滨、因其水多、枝茂实繁、';
W._Eze19_11='其枝坚强、堪作长者之杖、其干干霄、其叶茂盛、高枝繁多、远处可见、';
W._Eze19_12='因怒见拔、委之于地、东风暵其果、强枝折而枯、为火所焚、';
W._Eze19_13='今植于旷野旱干之地、';
W._Eze19_14='有火出于其枝、焚毁其果、致无坚强之干、可为长者之杖、此乃哀歌、后必以为哀歌、';
W._Eze20_1='七年五月十日、有以色列长老数人诣我、以咨诹耶和华、坐于我前、';
W._Eze20_2='耶和华谕我曰、';
W._Eze20_3='人子欤、谓以色列长老云、主耶和华曰、尔来咨诹于我乎、主耶和华曰、我指己生而誓、不听尔之咨诹、';
W._Eze20_4='人子欤、尔欲鞫之乎、鞫之、使知厥祖可恶之事、';
W._Eze20_5='又告之曰、主耶和华云、我选以色列之日、誓于雅各家之裔、见于埃及地、曰、我乃尔之上帝耶和华、';
W._Eze20_6='当日我与之誓、必导之出埃及、入我所选流乳与蜜之地、即诸地之美者、';
W._Eze20_7='我谕之曰、各弃尔目所慕可恶之物、勿以埃及之偶像、自染污蔑、我乃耶和华、尔之上帝也、';
W._Eze20_8='惟彼违逆、而不听我、不弃所慕可恶之物、不离埃及之偶像、故彼尚在埃及、我曰、必倾我怒、尽泄我忿于其身、';
W._Eze20_9='然为我名之故、别有施行、免我名见辱于其所处之国、因我显见、导我民出埃及、彼目睹之也、';
W._Eze20_10='既出埃及、导至旷野、';
W._Eze20_11='以我典章赐之、以我律例教之、人若遵行、则缘之得生、';
W._Eze20_12='亦以我安息日赐之、在我与彼之间为征、俾知我耶和华使之成圣、';
W._Eze20_13='惟以色列家在旷野、悖逆乎我、不循我典章、弃我律例、人若遵行、则缘之得生、且犯我安息日特甚、我则曰、必在旷野、倾我怒以灭之、';
W._Eze20_14='然为我名之故、别有施行、免我名见辱于列国、以其见我导之出也、';
W._Eze20_15='我复在野发誓、必不导之入我所赐流乳与蜜之地、即诸地之美者、';
W._Eze20_16='盖彼弃我律例、违我典章、犯我安息日、徇欲于偶像、';
W._Eze20_17='然我目犹顾惜之、不加翦灭、不尽绝之于野、';
W._Eze20_18='我在旷野、谕其子女曰、勿循尔父之典章、勿从其律例、勿以其偶像自染污蔑、';
W._Eze20_19='我乃耶和华、尔之上帝、当循我典章、遵我律例而行、';
W._Eze20_20='以我安息日为圣、为我与尔间之征、俾知我乃耶和华、尔之上帝、';
W._Eze20_21='惟其子女背我、不循我典章、不从我律例、人若遵行、则缘之得生、且犯我安息日、我则曰、必在旷野倾我怒、尽泄我忿于其身、';
W._Eze20_22='然为我名之故、别有施行、免我名见辱于列国、以其见我导之出也、';
W._Eze20_23='且我在野发誓、必散之于列国、分之于异邦、';
W._Eze20_24='因其不遵我律例、违弃我典章、犯我安息日、注目厥父之偶像、';
W._Eze20_25='故我听其从不善之典章、不能保生之律例、';
W._Eze20_26='于其献祭、使初胎男子经火、任其自染污蔑、致见殄灭、俾知我乃耶和华、○';
W._Eze20_27='人子欤、当谓以色列家曰、主耶和华云、尔之列祖亵渎我、以其干罪于我、';
W._Eze20_28='我既导之入所誓赐之地、彼见高冈茂树、遂乃献祭、奉礼以激我怒、焚馨香、行灌奠、';
W._Eze20_29='我则谓之曰、尔所登之崇邱维何、故其崇邱、迄今称为巴麻、';
W._Eze20_30='尔当告以色列家曰、主耶和华云、尔效列祖自染污蔑、徇欲从其可恶之物乎、';
W._Eze20_31='尔奉礼物、使子经火、崇拜偶像、自染污蔑、迄于今日乎、以色列家欤、我岂听尔之咨诹乎、主耶和华曰、我指己生而誓、不听尔之咨诹、';
W._Eze20_32='尔意欲效异邦、同于列国之族、服事木石、此意必不得成、';
W._Eze20_33='主耶和华曰、我指己生而誓、我必以能手奋臂、及倾泄之烈怒、为尔之王、';
W._Eze20_34='且以能手奋臂、及倾泄之烈怒、导尔出列国、集尔出所散之邦、';
W._Eze20_35='携至诸国之旷野、在彼面鞫尔、';
W._Eze20_36='我鞫尔、如在埃及旷野鞫尔列祖、主耶和华言之矣、';
W._Eze20_37='我必使尔经于杖下、以归我约所束、';
W._Eze20_38='凡违逆干罪于我者、必去之于尔中、导出所旅之邦、而不得归以色列地、尔则知我乃耶和华、';
W._Eze20_39='以色列家欤、主耶和华论尔云、往哉、各事其偶像、惟后必听从我、不复以礼物及偶像、玷我圣名、';
W._Eze20_40='主耶和华曰、以色列全家、必于斯土、在我圣山、以色列地高冈、崇事乎我、在彼我必纳之、索其祭品、与其初产、及诸圣物、';
W._Eze20_41='我导尔出列国、集尔出所散之邦时、必纳尔如馨香、因尔而显为圣、俾异邦目睹、';
W._Eze20_42='我既导尔入以色列地、昔所誓赐尔祖之国、尔必知我乃耶和华、';
W._Eze20_43='在彼尔将追忆所行自污之事、且缘所为诸恶、自怨自恨、';
W._Eze20_44='主耶和华曰、以色列家欤、我缘我名之故、不以尔所行之恶途、所为之邪慝待尔、则必知我乃耶和华、○';
W._Eze20_45='耶和华谕我曰、';
W._Eze20_46='人子欤、尔其面南、向南发言、对南郊之林而预言、';
W._Eze20_47='谓南林曰、宜听耶和华言、主耶和华云、我必燃火于尔、尽焚尔木、或青或枯、其焰不灭、自南及北、灼炙众面、';
W._Eze20_48='凡有血气者、必知斯火为我耶和华所燃、不得扑灭、';
W._Eze20_49='我则曰、噫、主耶和华欤、人指我曰、彼非言譬语者乎、';
