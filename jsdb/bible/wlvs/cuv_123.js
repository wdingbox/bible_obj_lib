W._Luk1_1='盖多有举笔作传、陈述我中已成之事、';
W._Luk1_2='乃依自始亲见而为道役者、授于我侪、';
W._Luk1_3='我既于诸事推原详考、以为亦当循序书之、达提阿非罗仁台、';
W._Luk1_4='俾尔知素所习者之确然也、○';
W._Luk1_5='当犹太王希律时、亚比雅班中、有祭司撒迦利亚者、其妻以利沙伯、亚伦之裔也、';
W._Luk1_6='二人在上帝前、义者也、悉遵行主之诫命礼仪、无间然也、';
W._Luk1_7='但无子、盖以利沙伯弗妊、而二人年又迈、○';
W._Luk1_8='当撒迦利亚依其班次、供祭司职于上帝前、';
W._Luk1_9='循祭司例掣签、入主殿焚香、';
W._Luk1_10='焚香时、众民在外祈祷、';
W._Luk1_11='主之使显见、立于香坛右、';
W._Luk1_12='撒迦利亚见之、愕然而惧、';
W._Luk1_13='天使谓之曰、撒迦利亚、勿惧、尔之祈祷上闻矣、尔妻以利沙伯将生子、可名之曰约翰、';
W._Luk1_14='尔必欢乐、众悦其生、';
W._Luk1_15='盖彼将于主前为大、清酒醇醪皆不饮、自母胎而圣神充之、';
W._Luk1_16='将使以色列多人、转而归主、即其上帝也、';
W._Luk1_17='彼将以以利亚之性与能、行于主前、使为父者之心、转向其子、逆者从义者之智、为主备适宜之民、';
W._Luk1_18='撒迦利亚谓天使曰、我何以知此、盖我已老、妻亦年迈矣、';
W._Luk1_19='天使曰、我乃加百列、立于上帝前者、奉使语尔、报此嘉音、';
W._Luk1_20='尔必默不能言、以至事成之日、因尔不信我言、而届时必应也、';
W._Luk1_21='民俟撒迦利亚、奇其久于殿内、';
W._Luk1_22='及出、不能言、则知其于殿已见异象、彼乃颔以示意、而竟喑矣、';
W._Luk1_23='职事日满则归、○';
W._Luk1_24='此后、其妻以利沙伯妊、匿居五月、';
W._Luk1_25='曰、主于顾我之日、待我若此、以涤我耻于人间、○';
W._Luk1_26='至六月、天使加百列奉上帝遣、往加利利之一邑、名拿撒勒、';
W._Luk1_27='临一处女马利亚、大卫室约瑟所聘者、';
W._Luk1_28='天使入曰、沐恩者安、主偕尔矣、';
W._Luk1_29='女深讶其言、思此问安何也、';
W._Luk1_30='天使曰、马利亚、勿惧、尔获恩于上帝矣、';
W._Luk1_31='尔将妊而生子、可名之曰耶稣、';
W._Luk1_32='彼将为大、称为至上者之子、主上帝以其祖大卫之位予之、';
W._Luk1_33='永王于雅各家、其国靡暨、';
W._Luk1_34='马利亚谓天使曰、我未适人、何以得此、';
W._Luk1_35='天使曰、圣神将临尔、至上者之能将庇尔、是以所生者称圣、为上帝子、';
W._Luk1_36='且尔戚以利沙伯、素称弗妊者、今老而妊、已六月矣、';
W._Luk1_37='盖言出于上帝、未有无能者也、';
W._Luk1_38='马利亚曰、我乃主婢、愿如尔言而成于我、天使遂去之、○';
W._Luk1_39='斯时也、马利亚起、亟往山地、至犹太一邑、';
W._Luk1_40='入撒迦利亚室、问以利沙伯安、';
W._Luk1_41='以利沙伯闻马利亚问安、胎孕内跃、以利沙伯充于圣神、';
W._Luk1_42='大声呼曰、诸女中尔福矣、尔所妊者亦福矣、';
W._Luk1_43='我主之母临我、何由得此、';
W._Luk1_44='盖尔问安之声、一入我耳、而我之胎孕、遂喜而跃、';
W._Luk1_45='信女其福矣、盖主所语者必应也、○';
W._Luk1_46='马利亚曰、我心以主为大、';
W._Luk1_47='我神悦乎上帝、即救我者也、';
W._Luk1_48='以其顾婢之卑微、今而后、万世将谓余有福矣、';
W._Luk1_49='盖彼能者、为我已成大事、厥名惟圣、';
W._Luk1_50='畏之者、则矜恤之、至于世世、';
W._Luk1_51='彼以其臂施厥能力、心志骄者散之、';
W._Luk1_52='有权者黜其位、卑下者升上之、';
W._Luk1_53='饥者饱以珍馐、富者使之徒返、';
W._Luk1_54='扶持其仆以色列、';
W._Luk1_55='如昔谕我祖、垂念矜恤亚伯拉罕及其裔、至于世世、○';
W._Luk1_56='马利亚与之同居、约三月而归、○';
W._Luk1_57='以利沙伯产期已届、乃生子、';
W._Luk1_58='邻里亲族、闻主大矜恤之、遂与之同乐、';
W._Luk1_59='至八日、众来为子行割、欲以其父之名撒迦利亚名之、';
W._Luk1_60='其母曰、否、必名之曰约翰、';
W._Luk1_61='众曰、尔亲族中、无名此名者、';
W._Luk1_62='乃颔以示意、问其父欲何名、';
W._Luk1_63='父索简、书曰、其名约翰、众奇之、';
W._Luk1_64='其口即启、舌亦解、出言颂赞上帝、';
W._Luk1_65='邻里皆惊、此言遍扬于犹太山地、';
W._Luk1_66='闻者心藏之、曰、此子将若何、盖主手偕之矣、○';
W._Luk1_67='其父撒迦利亚充于圣神、豫言曰、';
W._Luk1_68='可颂哉、主以色列之上帝、垂顾其民、而赎之也、';
W._Luk1_69='于其仆大卫室、为我侪挺生拯救之角、';
W._Luk1_70='如自世之始、藉圣先知之口所言、';
W._Luk1_71='救我脱于诸敌、及凡恶我者之手、';
W._Luk1_72='施矜恤于我列祖、念其圣约、';
W._Luk1_73='即与我祖亚伯拉罕所矢之誓、';
W._Luk1_74='使我拯于敌手、';
W._Luk1_75='毕生以圣以义、在于其前、无所惧而事之、';
W._Luk1_76='惟汝小子、将称为至上者之先知、因尔行于主前、以备其路、';
W._Luk1_77='俾民知拯救、在罪之赦也、';
W._Luk1_78='即因我上帝矜恤之心、使旭日自上临我、';
W._Luk1_79='照夫处于幽暗及死荫者、导我足而履平康之路、○';
W._Luk1_80='婴儿渐长、心灵日健、居于野、至显于以色列之日、';
W._Luk2_1='维时、该撒亚古士督下诏、令天下人咸登籍、';
W._Luk2_2='此乃居里扭为叙利亚方伯时、首次登籍也、';
W._Luk2_3='众往登籍、各归其邑、';
W._Luk2_4='约瑟系大卫族系、故自加利利之拿撒勒邑诣犹太、至大卫之邑、名伯利恒、';
W._Luk2_5='偕所聘之马利亚登籍、时马利亚已妊、';
W._Luk2_6='寓彼时、产期适届、';
W._Luk2_7='乃生冢子、裹以布、置于槽、客舍无隙地故也、○';
W._Luk2_8='其地有牧者、居于原野、夜守群羊、';
W._Luk2_9='主之使立其旁、主之荣光环照之、牧者大惧、';
W._Luk2_10='天使谓之曰、勿惧、我报尔大喜之嘉音、将及众民者、';
W._Luk2_11='盖今日于大卫之邑、为尔生救者、即主基督也、';
W._Luk2_12='尔将见一婴、裹以布、卧于槽、是其号矣、';
W._Luk2_13='忽有众天军、偕天使赞上帝曰、';
W._Luk2_14='在至上则荣归上帝、在地则和平归其所悦之人、○';
W._Luk2_15='诸天使离之升天、牧人相语曰、我侪且往伯利恒、观主示我所成之事、';
W._Luk2_16='遂亟往、见马利亚约瑟、且见婴卧于槽、';
W._Luk2_17='既见之、则以指斯婴报之之言而播扬之、';
W._Luk2_18='闻者咸奇牧人所语之之事、';
W._Luk2_19='惟马利亚悉存斯言于心、而自度之、';
W._Luk2_20='牧者返、以所见所闻尽如所报、而归荣颂赞上帝、○';
W._Luk2_21='八日既盈、为婴行割、命名耶稣、即未妊时、天使所称者、○';
W._Luk2_22='洁日既满、依摩西律、携婴上耶路撒冷、献之于主、';
W._Luk2_23='如主律所载、凡初胎之男、必称圣归主也、';
W._Luk2_24='且献祭、如主律所言、以双鸠、或二雏鸽焉、';
W._Luk2_25='耶路撒冷有西面者、其人义且虔、素望以色列之慰者、而圣神偕之、';
W._Luk2_26='曾得圣神之示、知其未死之先、必见主之基督、';
W._Luk2_27='彼感于圣神进殿、适父母抱婴孩耶稣入、欲为之循律而行、';
W._Luk2_28='则接抱之、颂上帝曰、';
W._Luk2_29='主欤、今乃如尔言、释尔仆安然而逝、';
W._Luk2_30='因我目已见尔之拯救、';
W._Luk2_31='即尔所备于万民前者、';
W._Luk2_32='为光以照异邦、亦为尔民以色列之荣、';
W._Luk2_33='父母奇其指婴孩之言、';
W._Luk2_34='西面祝之、谓其母马利亚曰、此子之立、致以色列多人兴衰、亦为受诽之兆、';
W._Luk2_35='且剑将刺尔心、俾多人之意念显著、○';
W._Luk2_36='有女先知亚拿者、亚设支法内力之女也、其年已迈、自于归、偕夫七载、';
W._Luk2_37='为嫠八十有四年、身不离殿、禁食祈祷、日夜事主、';
W._Luk2_38='适于是时、进前称谢上帝、与望耶路撒冷得赎者、论说此婴、';
W._Luk2_39='其父母既遵主律、已毕诸事、乃归加利利、至己邑拿撒勒、○';
W._Luk2_40='婴孩渐长日健、智慧充实、上帝之恩宠偕之、○';
W._Luk2_41='每岁逾越节、其父母诣耶路撒冷、';
W._Luk2_42='耶稣年十有二、遵节例偕往、';
W._Luk2_43='卒期而返、童子耶稣犹留耶路撒冷、其父母不知也、';
W._Luk2_44='意其在同行者中、行一日程、乃于亲知间访焉、';
W._Luk2_45='未遇、则返耶路撒冷觅之、';
W._Luk2_46='三日后、遇之于殿、坐诸师中、且听且问、';
W._Luk2_47='闻之者皆奇其颖悟应对、';
W._Luk2_48='父母见而异之、其母谓之曰、儿、何待我若此乎、尔父与我忧苦觅尔、';
W._Luk2_49='耶稣曰、奚觅我耶、岂不知我必在我父所乎、或作岂不知我必念我父之事乎';
W._Luk2_50='父母未达、';
W._Luk2_51='耶稣与归拿撒勒、而承顺之、其母以此诸言悉藏于心、';
W._Luk2_52='耶稣之智龄日增、上帝与人益爱之、';
W._Luk3_1='该撒提庇留在位之十五年、本丢彼拉多为犹太方伯、希律为加利利分封之君、其弟腓力为以土利亚及特拉可尼地分封之君、吕撒聂为亚比利尼分封之君、';
W._Luk3_2='亚那与该亚法为大祭司时、上帝之言临及撒迦利亚之子约翰于野、';
W._Luk3_3='遂至约但四境、宣改悔之洗礼、俾罪得赦、';
W._Luk3_4='如先知以赛亚书所载云、有呼于野者、其声曰、备主路、直其径、';
W._Luk3_5='诸谷填之、山阜卑之、屈曲直之、崎岖之路平之、';
W._Luk3_6='凡有血气者、将见上帝之拯救也、○';
W._Luk3_7='众出受洗、约翰谓之曰、蝮类乎、谁示尔避将来之怒乎、';
W._Luk3_8='故当结果、以副改悔、勿自谓我有亚伯拉罕为父也、我语汝、上帝能由此石、兴起亚伯拉罕之子孙焉、';
W._Luk3_9='今斧置树根、凡不结善果者、则斫之、委于火、';
W._Luk3_10='众问曰、然则我当何为、';
W._Luk3_11='曰、有二衣者、则分与无者、有食者亦然、';
W._Luk3_12='税吏亦来受洗、问曰、夫子、我当何为、';
W._Luk3_13='曰、定赋之外毋索、';
W._Luk3_14='有军士问曰、我当何为、曰、毋强暴、毋诬诈、惟安尔饷、○';
W._Luk3_15='民方冀望、人皆心议约翰或即基督、';
W._Luk3_16='约翰谓众曰、我洗尔以水、有胜于我者来、即解其履带、我亦弗堪、彼将洗尔以圣神及火焉、';
W._Luk3_17='其手执箕、簸净厥场、敛麦入仓、以不灭之火而烧其糠、○';
W._Luk3_18='约翰又多端劝之、宣福音于民、';
W._Luk3_19='分封之君希律、因其弟腓力妻希罗底事、及所行诸恶、见责于约翰、';
W._Luk3_20='乃益其恶、囚约翰于狱、○';
W._Luk3_21='当众民受洗时、耶稣亦受洗、祈祷间、天开、';
W._Luk3_22='圣神降临其上、状如鸽、自天有声云、尔乃我之爱子、我所欣悦者、○';
W._Luk3_23='耶稣始宣道时、年约三十、人以其为约瑟之子、约瑟之上为希里、';
W._Luk3_24='其上为马塔、其上为利未、其上为麦基、其上为雅拿、其上为约瑟、';
W._Luk3_25='其上为玛他提亚、其上为亚摩斯、其上为拿鸿、其上为以斯利、其上为拿该、';
W._Luk3_26='其上为马押、其上为玛他提亚、其上为西美、其上为约瑟、其上为犹大、';
W._Luk3_27='其上为约亚拿、其上为利撒、其上为所罗巴伯、其上为撒拉铁、其上为尼利、';
W._Luk3_28='其上为麦基、其上为亚底、其上为哥桑、其上为以摩当、其上为珥、';
W._Luk3_29='其上为约细、其上为以利以谢、其上为约令、其上为玛塔、其上为利未、';
W._Luk3_30='其上为西缅、其上为犹大、其上为约瑟、其上为约南、其上为以利亚敬、';
W._Luk3_31='其上为米利亚、其上为买南、其上为玛达他、其上为拿单、其上为大卫、';
W._Luk3_32='其上为耶西、其上为俄备得、其上为波阿斯、其上为撒门、其上为拿顺、';
W._Luk3_33='其上为亚米拿达、其上为亚兰、其上为希斯仑、其上为法勒斯、其上为犹大、';
W._Luk3_34='其上为雅各、其上为以撒、其上为亚伯拉罕、其上为他拉、其上为拿鹤、';
W._Luk3_35='其上为西鹿、其上为拉吴、其上为法勒、其上为希伯、其上为撒拉、';
W._Luk3_36='其上为该南、其上为亚法撒、其上为闪、其上为挪亚、其上为拉麦、';
W._Luk3_37='其上为玛土撒拉、其上为以诺、其上为雅列、其上为玛勒列、其上为该南、';
W._Luk3_38='其上为以挪士、其上为塞特、其上为亚当、其上为上帝、';
W._Luk4_1='耶稣充于圣神、归自约但、 圣神导之适野、';
W._Luk4_2='四旬见试于魔、未尝进食、卒期乃饥、';
W._Luk4_3='魔谓之曰、尔若上帝子、可命此石为饼、';
W._Luk4_4='耶稣曰、记有之、人之生也、不第恃食、';
W._Luk4_5='魔引之上升、顷刻间、以世上诸国示之、';
W._Luk4_6='曰、此诸权及荣、我将予尔、盖此已付我、所欲予者则予之、尔若拜我、';
W._Luk4_7='悉为尔有、';
W._Luk4_8='耶稣曰、记有之、当拜主尔之上帝、而独事之、';
W._Luk4_9='又导至耶路撒冷、立之于殿顶、曰、尔若上帝子、可自兹投下、';
W._Luk4_10='盖记有之、彼将命其使护尔、';
W._Luk4_11='又云、其使必以手扶尔、免足触石、';
W._Luk4_12='耶稣曰、有云、勿试主尔之上帝、';
W._Luk4_13='魔毕诸试、乃暂去之、○';
W._Luk4_14='耶稣以圣神之能、归加利利、其声闻遍于四方、';
W._Luk4_15='在诸会堂训诲、人皆荣之、○';
W._Luk4_16='至拿撒勒、即其长育之区、于安息日、循其规入会堂、立而诵读、';
W._Luk4_17='或以先知以赛亚书予之、开卷见所载云、';
W._Luk4_18='主之神偕我矣、盖彼膏我、以宣福音于贫者、遣我宣告、虏者得释、瞽者得明、受挫折者得自由、';
W._Luk4_19='宣扬主悦纳之年也、';
W._Luk4_20='耶稣掩卷、反于役者而坐、会堂众人注目视之、';
W._Luk4_21='耶稣谓之曰、是经今日应于尔耳矣、';
W._Luk4_22='众证之、且奇其口出恩言、曰、此非约瑟子乎、';
W._Luk4_23='耶稣曰、尔必引斯谚语我云、医当自医、我闻尔行之于迦百农者、亦当行之于故土、';
W._Luk4_24='又曰、我诚语汝、未有先知见重于故土者、';
W._Luk4_25='我诚语汝、当以利亚时、天闭塞三年有六月、遍地大饥、以色列中多嫠、';
W._Luk4_26='以利亚未奉遣往见一人、惟往见西顿撒勒法之一嫠、';
W._Luk4_27='先知以利沙时、以色列中多癞者、无一得洁、惟叙利亚之乃缦而已、';
W._Luk4_28='在会堂者闻之、皆怒甚、';
W._Luk4_29='起而逐之邑外、其邑建于山、曳之至崖、欲投之下、';
W._Luk4_30='耶稣径行众中而去、○';
W._Luk4_31='至加利利之迦百农邑、于安息日训众、';
W._Luk4_32='众奇其训、以其言有权也、';
W._Luk4_33='会堂中有为邪鬼所祟者、大声呼曰、';
W._Luk4_34='噫、拿撒勒人耶稣、我侪与尔何涉、尔来灭我乎、我识尔为谁、乃上帝之圣者、';
W._Luk4_35='耶稣斥之曰、缄尔口、出于彼、鬼仆其人于众中而出、然未伤之、';
W._Luk4_36='众骇异、相语曰、此何言耶、盖彼以权以能命邪鬼、而鬼出矣、';
W._Luk4_37='于是声闻遍于四方、';
W._Luk4_38='耶稣出会堂、入西门家、西门妻母热疾甚重、或为之求耶稣、';
W._Luk4_39='耶稣近立、斥热、热即退、妇遂起而供事之、○';
W._Luk4_40='日入时、凡有患病者、皆携就之、耶稣均按手而医焉、';
W._Luk4_41='有鬼自多人出、呼曰、尔乃上帝子、耶稣斥之、不许其言、以鬼识其为基督也、○';
W._Luk4_42='平旦、耶稣出而适野、众寻而就之、欲止之俾勿去、';
W._Luk4_43='耶稣曰、我亦必于他邑、宣上帝国之福音、盖我奉遣、乃为是也、';
W._Luk4_44='遂宣教于加利利诸会堂、';
W._Luk5_1='众拥挤之、听上帝道、耶稣立于革尼撒勒湖滨、';
W._Luk5_2='见二舟泊焉、渔人离舟洗网、';
W._Luk5_3='一舟属西门者、耶稣登之、令其离岸少许、坐于舟以训众、';
W._Luk5_4='言竟、语西门曰、移至深处、下网以渔、';
W._Luk5_5='西门曰、夫子、我侪终夜劳苦、竟无所得、然以尔言、我则下网、';
W._Luk5_6='既而围鱼甚多、网几裂、';
W._Luk5_7='招他舟之侣来助、则盈二舟、将沈矣、';
W._Luk5_8='西门彼得见之、伏于耶稣膝前曰、主其去我、我罪人也、';
W._Luk5_9='盖彼与同人、因获鱼之多、皆骇异也、';
W._Luk5_10='西门之侣、西庇太子雅各约翰亦然、耶稣谓西门曰、勿惧、今而后、尔将获人矣、';
W._Luk5_11='众曳舟上岸、舍所有而从耶稣、○';
W._Luk5_12='耶稣在一邑、有通体患癞者见之、伏而求曰、主如允、必能洁我、';
W._Luk5_13='耶稣伸手扪之、曰、吾允矣、尔其洁哉、癞即除、';
W._Luk5_14='耶稣戒之、毋以告人、但往示身于祭司、因尔获洁、依摩西所命者献之、以证于众、';
W._Luk5_15='然其声闻益彰、群众集听、且冀其医疾、';
W._Luk5_16='耶稣退、适野祈祷、○';
W._Luk5_17='一日耶稣训诲、有法利赛人与律师、自加利利诸乡、犹太、耶路撒冷而来、坐于其旁、主之能偕耶稣以施医、';
W._Luk5_18='或以榻舁瘫痪者、欲舁之入、而置其前、';
W._Luk5_19='因人众不得入、乃升屋、由瓦间以榻缒之下、置于众中、当耶稣前、';
W._Luk5_20='耶稣见其信、曰、人乎、尔罪赦矣、';
W._Luk5_21='士子与法利赛人议曰、此僭妄者谁欤、上帝而外、孰能赦罪乎、';
W._Luk5_22='耶稣知其所议、曰、尔心何议耶、';
W._Luk5_23='言尔罪赦矣、与言起而行、孰易、';
W._Luk5_24='但令尔知人子在世、有权以赦罪耳、遂谓瘫痪者曰、我语尔起、取床以归、';
W._Luk5_25='其人即起、于众前取卧具而返、归荣上帝、';
W._Luk5_26='众皆骇异、亦归荣上帝、且惧甚、曰、今日见意外之事矣、○';
W._Luk5_27='厥后耶稣出、见税吏利未者、坐于税关、谓之曰、从我、';
W._Luk5_28='遂舍所有、起而从之、';
W._Luk5_29='利未为之设盛筵于家、有诸税吏及他人同席、';
W._Luk5_30='法利赛人与其士子咎门徒曰、尔曹胡为与税吏罪人饮食乎、';
W._Luk5_31='耶稣谓之曰、健者不需医、惟病者需之、';
W._Luk5_32='我来、非召义人、乃召罪人改悔耳、';
W._Luk5_33='众谓之曰、约翰之徒屡禁食祈祷、法利赛人之徒亦然、惟尔徒式食式饮焉、';
W._Luk5_34='耶稣曰、新娶者在、安能使贺者禁食乎、';
W._Luk5_35='惟日将至、新娶者见接而去、乃禁食耳、';
W._Luk5_36='遂设喻曰、未有裂新衣以补旧衣者、若然、则新衣既裂、且新与旧亦不合也、';
W._Luk5_37='未有以新酒注旧革囊者、若然、则新酒裂囊、酒漏而囊亦败、';
W._Luk5_38='惟新酒必注于新囊焉、';
W._Luk5_39='未有饮陈酒而新是嗜者、盖曰、陈者旨耳、';
W._Luk6_1='值安息日、耶稣经行田间、其徒摘穗、以手搓而食之、';
W._Luk6_2='有法利赛人曰、尔行安息日不宜行者何也、';
W._Luk6_3='耶稣曰、尔未读大卫及从者、饥时所行乎、';
W._Luk6_4='入上帝室、取陈设之饼而食、且予从者、斯饼非祭司不宜食、';
W._Luk6_5='又曰、人子乃安息日之主也、○';
W._Luk6_6='又一安息日、耶稣入会堂训诲、有一右手枯者在焉、';
W._Luk6_7='士子与法利赛人、窥其于安息日施医否、欲得所以讼之、';
W._Luk6_8='耶稣知其意、谓手枯者曰、起、立于中、遂起而立、';
