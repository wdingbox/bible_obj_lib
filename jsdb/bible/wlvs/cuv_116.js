W._Mat7_1='勿议人、免见议、';
W._Mat7_2='尔以何议议人、则见议亦如是、尔以何度度人、则见度亦如是、';
W._Mat7_3='胡为视尔兄弟目中有草芥、而不觉己目中有梁木乎、';
W._Mat7_4='尔目中有梁木、何以语兄弟曰、容我去尔目中之草芥乎、';
W._Mat7_5='伪善者乎、先去尔目中之梁木、方可了然、以去兄弟目中之草芥也、○';
W._Mat7_6='勿以圣物予犬、勿以珍珠委豕、恐彼践之、转而噬尔、○';
W._Mat7_7='求则予尔、寻则遇之、叩门则为尔启之、';
W._Mat7_8='盖凡求者得也、寻者遇也、叩者启也、';
W._Mat7_9='尔中孰有子求饼而予之石、';
W._Mat7_10='求鱼而予之蛇乎、';
W._Mat7_11='尔曹虽不善、尚知以嘉物予子、况尔在天之父、岂不更如此以嘉物予求之者乎、';
W._Mat7_12='凡欲人如何施诸己、亦宜如是施诸人、此即律法与先知也、○';
W._Mat7_13='当入窄门、盖引而之亡者、其门也阔、其路也宽、入之者众、';
W._Mat7_14='引而之生者、其门也窄、其路也狭、得之者寡、○';
W._Mat7_15='谨防伪先知、其就尔也、外饰若羊、内则贪狼、';
W._Mat7_16='是可因其果识之、荆棘中岂摘葡萄乎、蒺藜中岂采无花果乎、';
W._Mat7_17='善树结善果、恶树结恶果、';
W._Mat7_18='善树不能结恶果、恶树不能结善果、';
W._Mat7_19='凡不结善果者、即斫之、委于火、';
W._Mat7_20='故因其果而识之、';
W._Mat7_21='凡称我曰、主也主也者、未必尽入天国、惟遵我父之旨者而已、';
W._Mat7_22='彼日、多人将语我云、主也、主也、我非以尔名宣道、以尔名逐鬼、以尔名广行异能乎、';
W._Mat7_23='我将告之曰、我未尝识尔、作不法者其去我、';
W._Mat7_24='凡闻我言而行之者、譬诸智人、建屋磐上、';
W._Mat7_25='雨降潦行、风吹冲屋、而不倾覆、因基磐上也、';
W._Mat7_26='凡闻我言而不行者、譬诸愚人、建屋沙上、';
W._Mat7_27='雨降潦行、风吹撞屋、遂以倾覆、宜倾覆者大也、○';
W._Mat7_28='耶稣言竟、众奇其训、';
W._Mat7_29='以其训人若操权者、非若士子也、';
W._Mat8_1='耶稣下山、群众从之、';
W._Mat8_2='有癞者就而拜曰、主如允、必能洁我、';
W._Mat8_3='遂伸手扪之、曰、吾允矣、尔其洁哉、癞即洁、';
W._Mat8_4='耶稣语之曰、慎勿告人、但往示身于祭司、献摩西所命之礼、以证于众、○';
W._Mat8_5='入迦百农、有百夫长就而求曰、';
W._Mat8_6='主、我仆瘫痪、偃卧在室、痛甚、';
W._Mat8_7='曰、我往医之、';
W._Mat8_8='百夫长曰、主、临我舍、我弗堪、第发一言、我仆必愈、';
W._Mat8_9='盖我隶人权、有士卒隶我权、令此往则往、令彼来则来、令仆行是则行是、';
W._Mat8_10='耶稣闻而奇之、谓从者曰、我诚语汝、如是之笃信、即以色列中、亦未之见也、';
W._Mat8_11='我语汝、自东自西、有众将至、与亚伯拉罕、以撒、雅各、同席天国、';
W._Mat8_12='惟其本国子民、必见逐于幽暗、在彼有哀哭切齿矣、';
W._Mat8_13='乃谓百夫长曰、往哉、如尔信、成之、即时仆愈、';
W._Mat8_14='耶稣入彼得家、见其妻母病热偃卧、';
W._Mat8_15='扪其手、热即退、妇即起而供事之、';
W._Mat8_16='既暮、有携患鬼者多人就之、则以一言逐其鬼、诸负病者医之、';
W._Mat8_17='应先知以赛亚所言云、其任我恙、肩我病、○';
W._Mat8_18='耶稣见群众环己、命济彼岸、';
W._Mat8_19='有士子至、曰、师乎、不论何之、我必从尔、';
W._Mat8_20='耶稣曰、狐有穴、鸟有巢、惟人子无枕首之所也、';
W._Mat8_21='又一门徒曰、主、容我先归葬父、';
W._Mat8_22='耶稣曰、从我、任死者葬其死者、○';
W._Mat8_23='既登舟、其徒从之、';
W._Mat8_24='海风大作、波涛蔽舟、耶稣适寝、';
W._Mat8_25='门徒就而寤之、曰、主、拯我、我亡矣、';
W._Mat8_26='曰、小信者乎、何惧耶、乃起、斥风与海、遂大平息、';
W._Mat8_27='众异之曰、彼何人斯、风与海亦顺之、○';
W._Mat8_28='既济、至加大拉地、遇患鬼者二人、自墓出、猛甚、无敢经此途者、';
W._Mat8_29='呼曰、上帝子、我与尔何与、时未至、尔来苦我乎、';
W._Mat8_30='远有群豕方食、';
W._Mat8_31='鬼求耶稣曰、若逐我、则遣入豕群、';
W._Mat8_32='曰、往哉、鬼遂出、入于豕、全群突下山坡、投海、死于水、';
W._Mat8_33='牧者奔入邑、以其事及患鬼者所遇告人、';
W._Mat8_34='举邑出迎耶稣、既见之、求去其境、';
W._Mat9_1='耶稣登舟而济、归故邑、';
W._Mat9_2='有人舁瘫痪卧于榻者就之、耶稣见其信、谓瘫痪者曰、小子、安心、尔罪赦矣、';
W._Mat9_3='有士子数人、意谓僭妄哉若人、';
W._Mat9_4='耶稣知其意、曰、尔心何怀恶耶、';
W._Mat9_5='言尔罪赦矣、与言起而行、孰易、';
W._Mat9_6='但令尔知人子在世、有权以赦罪耳、遂语瘫痪者曰、起、取榻以归、';
W._Mat9_7='即起而返、';
W._Mat9_8='众见之悚然、归荣上帝、因其以如是之权赐人也、○';
W._Mat9_9='耶稣由此而往、见有名马太者、坐于税关、谓之曰、从我、遂起从之、';
W._Mat9_10='耶稣席坐其家、诸税吏及罪人至、与耶稣及门徒偕坐、';
W._Mat9_11='法利赛人见之、谓其徒曰、尔师奚与税吏罪人共食乎、';
W._Mat9_12='耶稣闻之曰、健者不需医、惟病者需之、夫我欲矜恤、不欲祭祀之意、尔往学之、';
W._Mat9_13='盖我来、非召义人、乃召罪人耳、○';
W._Mat9_14='时、约翰之门徒至、曰、我与法利赛人数禁食、惟尔门徒不禁食、何也、';
W._Mat9_15='耶稣曰、新娶者偕在、贺之者岂能哀恸乎、惟日将至、新娶者见接而去、乃禁食耳、';
W._Mat9_16='未有以新布补旧衣者、以所补者反损其衣、而绽尤甚、';
W._Mat9_17='未有以新酒注旧革囊者、恐囊裂酒漏、其囊亦败、惟新酒注新囊、斯二者俱存矣、○';
W._Mat9_18='言时、有宰来拜曰、我女甫死、尔来手按之、则生矣、';
W._Mat9_19='耶稣起而从之、门徒偕焉、';
W._Mat9_20='有妇患痭十有二年、尾耶稣后、扪其衣缘、';
W._Mat9_21='意谓、第扪其衣必愈、';
W._Mat9_22='耶稣回顾曰、女欤、安心、尔信愈尔、自是妇愈、';
W._Mat9_23='耶稣入宰者之家、见吹龠者、及众号啕、';
W._Mat9_24='谓之曰、退、女非死、乃寝耳、众哂之、';
W._Mat9_25='既屏众、乃入、执其手、女即起、';
W._Mat9_26='于是声闻遍扬斯地、○';
W._Mat9_27='耶稣由此而往、有二瞽者从之、呼曰、大卫之裔、矜恤我、';
W._Mat9_28='入室、瞽者就之、耶稣曰、尔信我能为此乎、对曰、主、然、';
W._Mat9_29='乃扪其目曰、如尔信成之、';
W._Mat9_30='其目即启、耶稣严戒之曰、慎勿令人知之、';
W._Mat9_31='二人出、遍扬其名于斯地、○';
W._Mat9_32='当其出也、有携喑哑而患鬼者就之、';
W._Mat9_33='鬼既逐、哑遂言、众异之曰、以色列中、未尝见是也、';
W._Mat9_34='法利赛人曰、彼藉鬼王逐鬼耳、○';
W._Mat9_35='耶稣周游乡邑、在会堂训诲、宣天国福音、医诸疾病、';
W._Mat9_36='见众悯之、以其困苦流离、犹羊无牧也、';
W._Mat9_37='遂语其徒曰、穑多工少、';
W._Mat9_38='宜求穑主、遣工力穑焉、';
W._Mat10_1='耶稣召十二门徒、赐之以权、逐邪鬼、医疾病、○';
W._Mat10_2='十二使徒之名如左、首西门称彼得、及其弟安得烈、西庇太子雅各、及其弟约翰、';
W._Mat10_3='腓力、巴多罗买、多马、税吏马太、亚勒腓子雅各、并达太、';
W._Mat10_4='加那尼人西门、与加略人犹大、即卖师者、○';
W._Mat10_5='耶稣遣此十二人、命之曰、异邦之途勿由、撒玛利亚之邑勿入、';
W._Mat10_6='宁就以色列家之亡羊也、';
W._Mat10_7='往则宣言曰、天国迩矣、';
W._Mat10_8='医病、起死、洁癞、逐鬼、尔以不费受之、宜以不费施之、';
W._Mat10_9='勿备金银铜于袋、';
W._Mat10_10='途间勿囊、勿二衣、勿履、勿杖、盖工得其食、宜也、';
W._Mat10_11='入邑与乡、则访孰为宜者、主之、直至去时、';
W._Mat10_12='入其家、则祝其安、';
W._Mat10_13='其家若宜、尔祝之安必临之、不宜、尔祝之安则归己、';
W._Mat10_14='凡不接尔、不听尔者、出其家其邑、拂去足尘、';
W._Mat10_15='我诚语汝、当鞫日、所多玛蛾摩拉之刑、较斯邑犹易受也、○';
W._Mat10_16='我遣尔似羊入狼中、故当智如蛇、驯如鸽、';
W._Mat10_17='谨防若人、盖将付尔于公会、鞭尔于会堂、';
W._Mat10_18='尔将为我故、见解至侯王前、为证于彼、及异邦人、';
W._Mat10_19='付尔时、勿虑何以言、何所言、届时必赐尔以何言也、';
W._Mat10_20='非尔自言、乃尔父之神、在尔衷言耳、';
W._Mat10_21='兄弟将致兄弟于死、父之于子亦然、子将攻父母而死之、';
W._Mat10_22='且尔以我名见憾于众、惟终忍者得救也、';
W._Mat10_23='此邑窘逐尔、则奔彼邑、我诚语汝、以色列诸邑、尔行未遍、而人子至矣、○';
W._Mat10_24='徒不逾师、仆不逾主、';
W._Mat10_25='徒如师、仆如主、足矣、若呼家主为别西卜、鬼王名况其家人乎、';
W._Mat10_26='勿惧之、未有藏而不露、隐而不显者也、';
W._Mat10_27='我语尔于暗者、当述之于光明、尔所聆于耳者、当宣之于屋上、';
W._Mat10_28='杀身而不能杀魂者、勿惧之、宁惧能灭身及魂于地狱者、';
W._Mat10_29='二雀非一分金售乎、然非尔父许之、其一不陨于地、';
W._Mat10_30='尔发亦悉见数、';
W._Mat10_31='故勿惧、尔较多雀尤贵也、';
W._Mat10_32='凡认我于人前、我亦认之于我天父前、';
W._Mat10_33='凡不认我于人前、我亦不认之于我天父前、○';
W._Mat10_34='勿意我来施和平于世、我来非施和平、乃兴戎耳、';
W._Mat10_35='盖我来、俾子疏其父、女疏其母、妇疏其姑、';
W._Mat10_36='而仇敌即家人矣、';
W._Mat10_37='爱父母逾于我者、不宜乎我也、爱子女逾于我者、不宜乎我也、';
W._Mat10_38='不负其十架而从我者、亦不宜乎我也、';
W._Mat10_39='得生命者、将丧之、为我而丧生命者、将得之、○';
W._Mat10_40='接尔者、即接我、接我者、即接遣我者也、';
W._Mat10_41='接先知以其为先知者、得先知之赏、接义人以其为义人者、得义人之赏、';
W._Mat10_42='第以杯水饮此小子之一、以其为吾徒也、我诚语汝、彼必不失其赏也、';
W._Mat11_1='耶稣既命十二门徒、乃去彼、往诸邑、施教宣道、○';
W._Mat11_2='约翰在狱、闻基督所行、则遣其徒问之、';
W._Mat11_3='曰、当来者尔乎、抑他人是望乎、';
W._Mat11_4='耶稣曰、以尔所闻所见、往告约翰、';
W._Mat11_5='如瞽者明、跛者行、癞者洁、聋者听、死者苏、贫者闻福音、';
W._Mat11_6='凡不我弃者福矣、';
W._Mat11_7='其人归、耶稣举约翰语众曰、尔曩出野何观耶、风动之苇乎、';
W._Mat11_8='抑尔出何观耶、衣毳衣者乎、衣毳衣者、在王宫也、';
W._Mat11_9='然则尔出何为也、观先知乎、是也、我语汝、且卓越于先知也、';
W._Mat11_10='此即经所谓、我遣我使先尔、以备尔路者也、';
W._Mat11_11='我诚语汝、妇之所生、未有大于施洗约翰者、然在天国之微者、犹大于彼也、';
W._Mat11_12='自施洗约翰迄今、天国被攻、而攻者奋力得之、';
W._Mat11_13='盖诸先知及律法、豫言至约翰而止、';
W._Mat11_14='尔愿承之、此即当来之以利亚也、';
W._Mat11_15='有耳以听者、宜听焉、';
W._Mat11_16='斯世将何以喻之、譬童子坐于市、呼其侣曰、';
W._Mat11_17='我吹龠、尔不踊、我举哀、尔不擗、';
W._Mat11_18='盖约翰至、不食不饮、人言其患鬼、';
W._Mat11_19='人子至、式食式饮、人言其嗜食甘酒、税吏罪人之友也、夫智也、因其行而善之、○';
W._Mat11_20='时、耶稣以其多行异能之诸邑、不改悔、而责之曰、';
W._Mat11_21='祸哉、哥拉汛乎、祸哉、伯赛大乎、盖在尔中所行之异能、若行于推罗西顿、则早衣麻蒙灰而改悔矣、';
W._Mat11_22='我语汝、当鞫日、推罗西顿之刑、较尔犹易受也、';
W._Mat11_23='迦百农欤、尔将升于天乎、必下阴府耳、盖在尔中所行异能、若行于所多玛、则今日犹存、';
W._Mat11_24='我语汝、当鞫日、所多玛之刑、较尔犹易受也、○';
W._Mat11_25='耶稣又曰、父乎、天地主也、我称谢尔、以此事、于智者达者则隐之、于赤子则显之、';
W._Mat11_26='父乎、然也、此乃尔所悦者也、';
W._Mat11_27='万有由父赐我、父之外无识子者、子及子所欲示者之外、无识父者、';
W._Mat11_28='凡劳苦负重者就我、我赐尔安、';
W._Mat11_29='我心温柔谦逊、宜负我轭而学我、则尔心获安、';
W._Mat11_30='盖我轭易、我负轻也、';
W._Mat12_1='维时、耶稣于安息日经行田间、其徒饥、摘穗而食、';
W._Mat12_2='法利赛人见之、曰、尔徒所为、在安息日非宜也、';
W._Mat12_3='耶稣曰、尔未读大卫及从者、饥时所为乎、';
W._Mat12_4='入上帝室、食陈设之饼、此饼非彼及从者可食、惟祭司可耳、';
W._Mat12_5='抑未读律所载、祭司在殿犯安息日而无罪乎、';
W._Mat12_6='我语汝、在此有大于殿者、';
W._Mat12_7='尔若知我欲矜恤、不欲祭祀之意、则不罪无辜者矣、';
W._Mat12_8='盖人子为安息日之主也、○';
W._Mat12_9='于是去彼、入会堂、';
W._Mat12_10='见有枯一手者、或问曰、安息日施医宜乎、意欲讼之、';
W._Mat12_11='耶稣曰、尔中孰有羊、安息日陷于坎、不援而出之乎、';
W._Mat12_12='人之于羊、其贵何如耶、故安息日为善、宜也、';
W._Mat12_13='遂语其人曰、伸尔手、伸之、即愈如他手、';
W._Mat12_14='法利赛人出、谋何以杀之、';
W._Mat12_15='耶稣知之、则去彼、人多从焉、病者悉医之、';
W._Mat12_16='且戒之勿扬、';
W._Mat12_17='应先知以赛亚所言云、';
W._Mat12_18='试观我仆、乃所我选所爱、而心悦者、我将赋之以我神、彼将示异邦以义、';
W._Mat12_19='彼不竞不喧、其声不闻于衢、';
W._Mat12_20='已伤之苇不折、燃余之炷不灭、';
W._Mat12_21='迨义获胜、异邦将仰赖其名矣、○';
W._Mat12_22='时、有携患鬼之瞽而喑者来、耶稣医之、喑者言且见、';
W._Mat12_23='众骇曰、此大卫之裔乎、';
W._Mat12_24='法利赛人闻之曰、彼逐鬼、无非藉鬼王别西卜耳、';
W._Mat12_25='耶稣知其意、曰、凡国自相分争、必墟、或邑或家自相分争、不立、';
W._Mat12_26='若撒但逐撒但、是自相分争也、其国何以立哉、';
W._Mat12_27='使我藉别西卜逐鬼、则尔子弟逐鬼谁藉乎、彼将议尔矣、';
W._Mat12_28='若我藉上帝之神逐鬼、则上帝国临尔矣、';
W._Mat12_29='何能入勇士之室、劫其器用、非先缚勇士、后劫其室乎、';
W._Mat12_30='不与我偕者、即敌我、不与我敛者、即散也、';
W._Mat12_31='故我语汝、凡罪恶亵渎、其人可赦、惟亵渎圣神者、不赦也、';
W._Mat12_32='以言敌人子者、可赦、惟敌圣神者、今世来世不赦也、';
W._Mat12_33='或以树善、其果亦善、树恶、其果亦恶、盖由果而识树矣、';
W._Mat12_34='蝮类乎、尔既恶、言何能善、盖充诸心者、出诸口也、';
W._Mat12_35='善人由内蕴之善、而发其善、恶人由内蕴之恶、而发其恶、';
W._Mat12_36='我语汝、人所出之虚言、当鞫日、莫不供之、';
W._Mat12_37='盖以尔言义尔、亦以尔言罪尔、○';
W._Mat12_38='时、有士子法利赛人谓之曰、师乎、我欲观尔异兆、';
W._Mat12_39='曰、奸恶之世而求异兆、先知约拿之兆而外、无以示之、';
W._Mat12_40='如约拿三日三夜在鲸腹、人子亦将三日三夜在地中也、';
W._Mat12_41='当鞫日、尼尼微人、将与斯世、同起而罪之、以其因约拿所宣而改悔、况在此有大于约拿者乎、';
W._Mat12_42='当鞫日、南方女王、将与斯世同起而罪之、以其来自地极、听所罗门之哲言、况在此有大于所罗门者乎、';
W._Mat12_43='邪鬼离人、游行旱地、求安不得、';
W._Mat12_44='曰、我将归所出之室、至则见其阒寂、扫除修饰矣、';
W._Mat12_45='遂往、又携七鬼恶于己者、入而居之、其人之后况、较前尤剧矣、此恶世亦必如是、○';
W._Mat12_46='耶稣语众时、其母及兄弟立于外、欲与之言、';
W._Mat12_47='或告之曰、汝母及兄弟立于外、欲与汝言、';
W._Mat12_48='耶稣谓之曰、孰为我母我兄弟乎、';
W._Mat12_49='遂指门徒曰、视我母及兄弟、';
W._Mat12_50='凡遵我天父之旨者、即我兄弟姊妹及母也、';
