W._Rom8_26='且圣神亦扶助我侪之弱、盖我不知宜如何祈祷、惟圣神以莫可言之太息、代我祈求、';
W._Rom8_27='且鉴人心之上帝、明晓圣神之意、因依其旨、代圣徒祈求也、';
W._Rom8_28='我侪知万事同工以益夫爱上帝者、即依其旨而蒙召者也、';
W._Rom8_29='上帝所豫知者、又豫定效其子之状、使为众兄弟中之冢子、';
W._Rom8_30='其所豫定者召之、召者义之、义者荣之、○';
W._Rom8_31='然则将何言耶、若上帝佑我、谁能敌我乎、';
W._Rom8_32='彼既不惜己子、为我众舍之、岂不并以万物赐我哉、';
W._Rom8_33='谁讼上帝所选者乎、';
W._Rom8_34='上帝义之、谁罪之乎、基督耶稣既死矣、且自死而起、在上帝右、为我祈也、';
W._Rom8_35='谁能间我于基督之爱、或患难、厄穷、窘逐、饥饿、裸裎、艰危、白刃乎、';
W._Rom8_36='如经云、我侪缘尔、终日见杀、视如将宰之羊、';
W._Rom8_37='然我侪于此诸事、赖爱我者胜而有余、';
W._Rom8_38='盖我深信或死、或生、或天使、或执政者、或有能者、或今时、或将来、';
W._Rom8_39='或高、或深、或他受造之物、皆不能间我侪于上帝之爱、即在我主耶稣基督中者也、';
W._Rom9_1='我宗基督、言真无诳、我是非之良、感于圣神、同为之证、';
W._Rom9_2='我有大忧、痛心不已、';
W._Rom9_3='为我兄弟骨肉之亲、即见绝于基督、亦所愿也、';
W._Rom9_4='彼固以色列人、得为上帝子、有荣耀、诸约、律例、礼仪、及应许、';
W._Rom9_5='列祖其祖也、依形躯言、基督由之而出、即在万有之上、永世当颂之上帝、阿们、';
W._Rom9_6='非谓上帝之言废也、盖出于以色列者、非尽以色列人、';
W._Rom9_7='亦非因其为亚伯拉罕之裔、遂尽为子、经云、由于以撒者、乃谓为尔裔也、';
W._Rom9_8='是则形躯之子、非上帝子、惟应许之子称为裔也、';
W._Rom9_9='其所许之言云、届期我必至、撒拉将生子、';
W._Rom9_10='不第此也、利百加由我祖以撒而妊、';
W._Rom9_11='二子未生、善恶未形、俾上帝选人之旨不移、非由乎行、乃由乎召之者、';
W._Rom9_12='遂谕利百加曰、长子必事幼子、';
W._Rom9_13='如经云、我爱雅各、而恶以扫、○';
W._Rom9_14='然则将何言耶、上帝有不义乎、非也、';
W._Rom9_15='盖谕摩西云、我所欲矜恤者矜恤之、欲怜悯者怜悯之、';
W._Rom9_16='是则非由志意、非由驰驱、乃由矜恤之上帝也、';
W._Rom9_17='盖经谕法老云、我之兴尔、特彰我能于尔、扬我名于天下、';
W._Rom9_18='是上帝随所欲矜恤之、亦随所欲刚愎之、○';
W._Rom9_19='如是、尔必语我云、上帝何为尚责人乎、孰既逆其旨乎、';
W._Rom9_20='人乎、尔为谁、反诘上帝耶、受造之物、岂谓造之者云、尔何为若是造我乎、';
W._Rom9_21='陶人岂无权于泥、由一团而造器、一为尊、一为卑乎、';
W._Rom9_22='若上帝欲彰其怒、示其能、则以恒忍、包容可怒之器、备以毁败者、';
W._Rom9_23='且欲其丰富之荣、示于矜恤之器、备以获荣者、';
W._Rom9_24='即我侪蒙召之人、不第自犹太、亦自异邦、如是、尚何言哉、';
W._Rom9_25='何西阿书载上帝言云、我将称非我民者为我民、非蒙爱者为蒙爱、';
W._Rom9_26='昔于某地语人曰、尔非我民、将于斯地、称为维生上帝子、';
W._Rom9_27='以赛亚指以色列呼曰、以色列众子、其数虽如海沙、而得救者其遗余耳、';
W._Rom9_28='盖主将践其言于世、且果决而成之、';
W._Rom9_29='如以赛亚曾言、若万军之主、未留余种于我、则我侪必如所多玛、犹蛾摩拉矣、○';
W._Rom9_30='然则将何言耶、异邦人未趋义而得义、即由信之义也、';
W._Rom9_31='惟以色列人趋律之义而不及、';
W._Rom9_32='此何故耶、曰、不由于信、而由于行、乃蹶于踬人之石、';
W._Rom9_33='如经云、我以踬人之石、碍人之磐、置于锡安、信之者、必不启羞也、';
W._Rom10_1='兄弟乎、我心所愿、而祈于上帝者、俾以色列人得救也、';
W._Rom10_2='我为之证、彼为上帝热衷、但非依真知耳、';
W._Rom10_3='盖不识上帝之义、而求立己之义、故不服上帝之义也、';
W._Rom10_4='夫律尽于基督、致义夫诸信者、';
W._Rom10_5='摩西书云、行律之义者、则因之而生、';
W._Rom10_6='惟由信之义则曰、尔勿意谓谁升于天、即言携基督而下也、';
W._Rom10_7='谁下于渊、即言携基督自死而上也、';
W._Rom10_8='然则何谓耶、曰、斯道密迩乎尔、在汝口、在汝心、即由信之道、我侪所宣也、';
W._Rom10_9='若尔以口认耶稣为主、心信上帝自死起之、则得救、';
W._Rom10_10='盖人心信以致义、口认以致救、';
W._Rom10_11='经云、凡信之者不启羞、';
W._Rom10_12='夫犹太人、希利尼人、无所区别、咸共一主、其丰恩及于凡吁之者、';
W._Rom10_13='故曰、吁主名者、悉得救也、';
W._Rom10_14='然未尝信之、何由吁之、未尝闻之、何由信之、未有宣者、何由闻之、';
W._Rom10_15='未有遣者、何由宣之、如经云、报诸善之嘉音者、其步履美何如哉、';
W._Rom10_16='然非皆听受嘉音、以赛亚云、主、我所宣者、谁信之乎、';
W._Rom10_17='是信由于闻、而闻由于基督之道也、';
W._Rom10_18='我则曰、彼岂未闻乎、诚闻之矣、经云、其声遍于宇内、其言达于地极、';
W._Rom10_19='我又曰、以色列民岂未知乎、昔摩西云、我将以异族激尔愤、且将以蚩氓触尔怒、';
W._Rom10_20='以赛亚毅然而言曰、未求我者、我与之遇、未询我者、我为之见、';
W._Rom10_21='惟指以色列民、则曰、我终日举手、招悖逆有违言之民矣、';
W._Rom11_1='然则上帝弃其民乎、非也、盖我亦以色列人、亚伯拉罕之裔、便雅悯之支也、';
W._Rom11_2='上帝未弃其所豫知之民、尔岂不知经指以利亚所云乎、彼吁上帝、而讼以色列人曰、';
W._Rom11_3='主、彼曾杀尔先知、铲尔祭坛、惟我独存、又欲索我命矣、';
W._Rom11_4='上帝何以应之、曰、我为己遗七千人、未尝屈膝巴力者、';
W._Rom11_5='于今亦然、犹有遗余、依恩而选者、';
W._Rom11_6='既以恩、则不复以行、否则恩不复为恩矣、';
W._Rom11_7='然则若何、以色列人所求未得、惟蒙选者得之、余则顽耳、';
W._Rom11_8='如经云、上帝赋之以昏昧之心、目不见、耳不闻、至于今日、';
W._Rom11_9='大卫曰、愿其筵席为绊、为槛、为碍、而为其报、';
W._Rom11_10='愿其目蒙而不见、其背终于伛偻、';
W._Rom11_11='然则彼蹶至于倾陷乎、非也、乃以其过犯、而拯及异邦、致发其愤也、';
W._Rom11_12='若彼之过犯、为斯世之富有、彼之空乏、为异邦之丰盈、其盛不更愈乎、○';
W._Rom11_13='我言此示尔异邦人者、因我为异邦之使徒、故荣我职耳、';
W._Rom11_14='庶可发我骨肉之愤、而救其数人、';
W._Rom11_15='若彼之见弃、为斯世复和于上帝、则其见纳也、岂非自死而生乎、';
W._Rom11_16='夫初荐之面圣、其团亦圣、树之根圣、其枝亦圣、';
W._Rom11_17='若有数枝见折、尔素为野榄者得接于其中、共与于橄榄之根及膏腴、';
W._Rom11_18='则勿对枝自诩、若然、当思非尔承根、乃根承尔、';
W._Rom11_19='尔必曰、枝之见折、为使我得接也、';
W._Rom11_20='诚如是也、彼以不信见折、尔以信得存、勿自高、惟惧耳、';
W._Rom11_21='上帝既不惜原枝、亦必不惜尔也、';
W._Rom11_22='试观上帝之慈与严、于倾者则严、于尔则慈、惟宜恒于其慈、否则亦必见斫矣、';
W._Rom11_23='彼若不终于不信、亦必见接、盖上帝能复接之也、';
W._Rom11_24='尔见斫于顺性之野榄、而逆性见接于嘉榄、况斯顺性之枝、复见接于本榄乎、○';
W._Rom11_25='兄弟乎、我不欲尔不知斯奥、恐尔自以为智、即以色列人间有顽者、以待异邦人之盈数归入焉、';
W._Rom11_26='如是、以色列全族必皆得救也、如经云、将有救者、自锡安而出、革雅各之不虔、';
W._Rom11_27='又曰、我除厥罪时、与彼所约者如此、';
W._Rom11_28='以福音言、彼因尔曹而为敌、以选择言、彼因列祖而见爱、';
W._Rom11_29='盖上帝之赐与召无悔也、';
W._Rom11_30='昔尔不顺上帝、今因彼之不顺、而蒙矜恤、';
W._Rom11_31='如是、彼今不顺、缘施尔之矜恤、亦蒙矜恤焉、';
W._Rom11_32='盖上帝藩万人于不顺之中、乃为矜恤万人耳、○';
W._Rom11_33='渊渊乎、上帝智慧知识之富有乎、其鞫何可测、其踪何可追、';
W._Rom11_34='孰知主志、孰与参议、';
W._Rom11_35='孰先予主、而得其报、';
W._Rom11_36='盖万有本之、由之、归之、宜尊荣之、永世靡暨、阿们、';
W._Rom12_1='兄弟乎、缘此、我以上帝之怜悯劝尔、献身为生祭、圣而见悦于上帝、乃尔当然之崇事也、';
W._Rom12_2='勿同乎世、惟以心之更新而变化、致验上帝之旨、乃善而可悦、且纯全者也、○';
W._Rom12_3='我藉所赐之恩、语于尔曹、自度勿越乎所当度、宜循理而度、依上帝所赋各人之信量、';
W._Rom12_4='如身有百体、其用不一、';
W._Rom12_5='我众在基督为一身、互相为体亦若是、';
W._Rom12_6='既依所赋之恩、受赐有别、或豫言、则依信量、';
W._Rom12_7='或役事、则役事、或教诲、则教诲、';
W._Rom12_8='或劝慰、则劝慰、济者以诚、治者以勤、矜者以乐、';
W._Rom12_9='爱毋伪、恶恶而亲善、';
W._Rom12_10='兄弟相爱宜亲厚、相敬则先施、';
W._Rom12_11='勤而毋怠、热衷事主、';
W._Rom12_12='喜于望、忍于难、恒于祷、';
W._Rom12_13='供应圣徒、厚待宾旅、';
W._Rom12_14='窘逐尔者祝之、祝而毋诅、';
W._Rom12_15='与乐者同乐、与哭者同哭、';
W._Rom12_16='心相同、志毋高、惟卑是从、勿自为智、';
W._Rom12_17='勿以恶报恶、众所善者则为之、';
W._Rom12_18='若或能之、则尽己以和众、';
W._Rom12_19='爱友乎、勿自伸冤、宁待主怒、记有之、主曰、伸冤在我、我将报之、';
W._Rom12_20='敌饥则食之、渴则饮之、如是而行、犹以爇炭集厥首、';
W._Rom12_21='毋为恶所胜、宜以善胜恶、';
W._Rom13_1='秉权者、众宜服之、因无权非由于上帝、诸权皆上帝所命也、';
W._Rom13_2='故与秉权者抗、乃拒上帝命、拒者自取鞫也、';
W._Rom13_3='盖有司非行善者所畏、乃行恶者所畏耳、尔欲弗畏权、惟行善则得其褎、';
W._Rom13_4='盖彼为上帝之役、于尔有益、尔若行恶则畏之、以其非徒佩剑、乃为上帝之役、以怒加诸行恶者、';
W._Rom13_5='故须服之、不第因怒、亦因良心也、';
W._Rom13_6='是以尔亦输税、盖彼乃上帝之有司、恒执斯役、';
W._Rom13_7='所宜与者与之、税则纳之、征则输之、当畏则畏之、当敬则敬之、○';
W._Rom13_8='勿歉于人、惟以相爱为歉、盖爱人者尽乎律也、';
W._Rom13_9='如曰勿淫、勿杀、勿窃、勿贪、抑或他诫、皆一言以蔽之、曰爱邻如己、';
W._Rom13_10='夫爱不为害于邻、故爱也者、律之尽也、○';
W._Rom13_11='缘此、知时已届、今宜自寐以寤、盖我侪得救、较初信时为尤近、';
W._Rom13_12='夜既央、昼伊迩、我侪宜脱暗昧之行、而服光明之甲、';
W._Rom13_13='行宜庄正、如于白昼、勿荒宴而沈湎、勿冒色而邪侈、勿争鬬而媢嫉、';
W._Rom13_14='惟主耶稣基督是服、毋为形躯是图、以纵其欲、';
W._Rom14_1='信未笃者宜纳之、非为辩疑也、';
W._Rom14_2='或信百物可食、惟信未笃者食蔬、';
W._Rom14_3='食者毋轻视不食者、不食者毋拟议食者、盖上帝已纳之矣、';
W._Rom14_4='尔为谁、而拟议他人仆耶、其立与倾、惟其主在焉、且彼必立、盖主能立之也、';
W._Rom14_5='或拟此日胜彼日、或拟日日皆相同、各宜坚定厥志、';
W._Rom14_6='守日者为主而守、食者为主而食、以其谢上帝也、不食者为主不食、亦谢上帝也、';
W._Rom14_7='吾人无一为己而生、亦无为己而死、';
W._Rom14_8='生乃为主而生、死乃为主而死、是以或生或死、皆属于主、';
W._Rom14_9='基督所以死而复生者、致为死者生者之主也、';
W._Rom14_10='尔何拟议兄弟乎、尔何轻视兄弟乎、我众必皆立于上帝鞫位前、';
W._Rom14_11='记有之、主曰、我指己生而言、万膝必向我而跪、万口必向我而承、';
W._Rom14_12='如是、我侪必各陈己事于上帝、○';
W._Rom14_13='故我勿复互相拟议、宁定志不设窒碍于兄弟前、';
W._Rom14_14='我宗主耶稣、确知而深信、凡物原无不洁、惟以之为不洁者、则于彼为不洁矣、';
W._Rom14_15='若使兄弟因食而忧、则所行非由于爱也、基督既为之死、尔毋以所食败之、';
W._Rom14_16='毋令尔之善为人所谤、';
W._Rom14_17='盖上帝之国、不在饮食、惟义与安、及圣神中之乐也、';
W._Rom14_18='以此而事基督者、为上帝所悦、世人所称、';
W._Rom14_19='是以凡致和平、互相建立之事、我侪宜追求之、';
W._Rom14_20='勿因食毁上帝之工、凡物固洁、然于因食而使人踬者、则恶矣、';
W._Rom14_21='不食肉、不饮酒、凡事不使兄弟踬者、则善矣、';
W._Rom14_22='尔有信、当守之于上帝前、人所称许而内不疚者、福矣、';
W._Rom14_23='疑而食者定罪、以其不由乎信、凡不由乎信者、皆为罪也、';
W._Rom15_1='我侪之健者、宜肩不健者之弱、非悦己也、';
W._Rom15_2='各宜悦邻、以致其益、而建立之、';
W._Rom15_3='盖基督亦非悦己、如经云、詈尔者之詈及于我、';
W._Rom15_4='昔所载者、皆以训我而书、俾我因忍、与圣经之慰而得望、';
W._Rom15_5='愿施忍与慰之上帝、赐尔曹同志、依基督耶稣、';
W._Rom15_6='使尔一心一口、以荣上帝、我主耶稣基督之父、';
W._Rom15_7='是故尔宜相纳、犹基督纳尔、以为上帝荣、';
W._Rom15_8='盖我谓基督因上帝之真诚、曾为割礼之役、以应所许列祖之言、';
W._Rom15_9='亦俾异邦因其矜恤、而荣上帝、经云、缘此、我必于异邦中称颂尔、讴歌尔名、';
W._Rom15_10='又云、尔异邦人、宜与其民同乐、';
W._Rom15_11='又云、凡尔异邦宜颂主、万民亦宜颂主、';
W._Rom15_12='又以赛亚云、有耶西之根、将兴而君异邦、异邦将望之、';
W._Rom15_13='愿施望之上帝、因信以乐与安充乎尔曹、俾尔赖圣神之能、获丰溢之望、○';
W._Rom15_14='兄弟乎、我深信尔满于善、充乎智、亦能相戒、';
W._Rom15_15='我毅然致书、使尔记忆、因上帝赐我之恩、';
W._Rom15_16='令我为基督耶稣之役于异邦、恭事上帝福音、俾所献之异邦人、由圣神而成圣、见纳于上帝、';
W._Rom15_17='故论上帝之事、我赖基督耶稣、有可夸者、';
W._Rom15_18='非基督藉我所行之事、我不敢言、';
W._Rom15_19='惟以言行及异迹奇事、与圣神之能、使异邦人顺服、遂自耶路撒冷、周行至以利哩古、遍传基督福音、';
W._Rom15_20='我务宣福音、不在已宣基督之处、免建于他人之基、';
W._Rom15_21='如经云、其音未及者将见之、未闻者将悟之、○';
W._Rom15_22='是故我屡见阻、不得就尔、';
W._Rom15_23='今在此境、再无可往、数年来所愿者、往士班雅时可就尔、';
W._Rom15_24='盖望旅中见尔、先于尔曹稍满我志、蒙尔送行、';
W._Rom15_25='今我往耶路撒冷、供给圣徒、';
W._Rom15_26='盖马其顿亚该亚人、乐意捐赀、以济耶路撒冷圣徒之贫乏者、';
W._Rom15_27='彼固乐意、亦负其债、因异邦人既共与其属灵之物、自当以属身之物供之、';
W._Rom15_28='迨毕斯事、志此善果、则将由尔而适士班雅矣、';
W._Rom15_29='我知就尔时、必以基督之厚福而来、○';
W._Rom15_30='兄弟乎、我以我主耶稣基督、亦以圣神之爱、求尔同我竭力、为我祈于上帝、';
W._Rom15_31='使我脱于犹太之违逆者、亦使我供给耶路撒冷之圣徒、为其所纳、';
W._Rom15_32='致循上帝之旨、欣然就尔、偕尔获安、';
W._Rom15_33='愿赐平康之上帝偕尔众、阿们、';
W._Rom16_1='我荐我姊妹非比于尔、乃坚革哩会之役事、';
W._Rom16_2='尔当缘主纳之、如圣徒所宜、有所需于尔、则助之、盖彼素辅多人、亦辅我也、○';
W._Rom16_3='问安于百基拉、亚居拉、宗基督耶稣与我同劳者、';
W._Rom16_4='曾为我命、以颈冒刃、不第我谢之、异邦之诸会亦然、并问安于在其家中之会、';
W._Rom16_5='问安于我爱友以拜尼土、乃亚西亚荐于基督初实之果、';
W._Rom16_6='问安于马利亚、为尔多劳者、';
W._Rom16_7='问安于我亲戚安多尼古、犹尼亚、曾与我同囚、其名见称于使徒、且先我宗基督者、';
W._Rom16_8='问安于暗伯利、宗主为我爱友者、';
W._Rom16_9='问安于耳巴奴、宗基督与我同劳者、并我爱友士大古、';
W._Rom16_10='问安于亚比利、宗基督而经试验者、问安于亚利多布之家属、';
W._Rom16_11='问安于我亲戚希罗天、问安于拿其数家中之宗主者、';
W._Rom16_12='问安于土非拿氏、土富撒氏、宗主服劳者、问安于爱友彼息氏、宗主多劳者、';
W._Rom16_13='问安于鲁孚、宗主见选者、并其母、亦我母也、';
W._Rom16_14='问安于亚逊其土、弗勒干、黑米、八罗巴、黑马、及同在之诸兄弟、';
W._Rom16_15='问安于非罗罗古、犹利亚、尼利亚、与其姊妹、及阿林巴、并偕彼之众圣徒、';
W._Rom16_16='尔当互相问安、接吻惟圣、基督诸会问安于尔曹、○';
W._Rom16_17='兄弟乎、我求尔、凡启分争、置机槛、异乎尔所学之道者、宜慎而避之、';
W._Rom16_18='盖如是者、不事我主基督、惟事口腹、以巧言媚语、诱惑诚朴者之心、';
W._Rom16_19='夫尔之顺服、声闻于众、故我缘尔而喜、愿尔于善则智、于恶则愚、';
W._Rom16_20='赐平康之上帝、将速践撒但于尔足下、愿我主耶稣基督之恩偕尔众、○';
W._Rom16_21='与我同劳者提摩太、及我亲戚路求、耶孙、所西巴德问尔安、';
W._Rom16_22='笔此书者德丢、宗主问尔安、';
W._Rom16_23='我及全会所主之该犹问尔安、';
W._Rom16_24='邑之司库以拉都、及兄弟括土问尔安、○';
W._Rom16_25='惟上帝能坚尔众、依我福音、及所宣之耶稣基督、并依所启示之奥秘、即自永古存于静默中者、';
W._Rom16_26='今依永有上帝之命、藉诸先知之书昭著、以示万国、俾其因信而服、';
W._Rom16_27='愿由耶稣基督、归荣于唯一睿智之上帝、永世靡暨、阿们、';
