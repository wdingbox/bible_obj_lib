W._Gen48_1='厥后、或告约瑟曰、尔父有疾、约瑟携二子玛拿西以法莲至、';
W._Gen48_2='或告雅各曰、汝子约瑟来见、以色列强坐于床、';
W._Gen48_3='谓约瑟曰、昔在迦南之路斯、全能上帝显见、锡嘏于我、';
W._Gen48_4='曰、我将使尔生育繁多、成为群族、以斯土锡尔、爰及苗裔、以为恒业、';
W._Gen48_5='我未至埃及、尔所生之二子、以法莲玛拿西、俱属于我、如流便西缅然、';
W._Gen48_6='嗣后尔有所生、则为尔子、于彼昆弟名下共其业、';
W._Gen48_7='昔我自巴旦至迦南、途间去以法他无几、拉结死、我葬之以法他、即伯利恒途侧、○';
W._Gen48_8='以色列见约瑟二子、曰、此何人也、';
W._Gen48_9='约瑟曰、乃上帝于斯、所赐我之子、曰、掳之来前、我为祝嘏、';
W._Gen48_10='以色列年迈、目昏无见、约瑟携子进前、乃吻而抱之、';
W._Gen48_11='谓约瑟曰、吾不意觌尔面、上帝复使睹尔子、';
W._Gen48_12='约瑟令二子离膝前、而自伏地以拜、';
W._Gen48_13='后携二子、右执以法莲、向以色列左、左执玛拿西、向以色列右、进于其前、';
W._Gen48_14='以色列伸右手、按季子以法莲首、以左手按长子玛拿西首、交叉其臂、有意存焉、';
W._Gen48_15='乃祝约瑟曰、昔我祖父亚伯拉罕以撒所崇事之上帝、迄今一生育我之上帝、';
W._Gen48_16='拯我出患难之使者、愿其锡嘏童蒙、使归我及我祖父亚伯拉罕以撒名下、繁衍于地、';
W._Gen48_17='约瑟见父以右手按以法莲首、不悦、乃举父手、欲自以法莲首、移于玛拿西首、';
W._Gen48_18='曰、吾父勿尔、此乃长子、请按右手于其首、';
W._Gen48_19='父不许、曰、吾子、我知之矣、此子亦必成为一族、且复昌大、惟季必越于长、其裔成为群族、';
W._Gen48_20='是日祝之曰、以色列族祝嘏、必曰、愿上帝使之若以法莲玛拿西然、于是立以法莲在玛拿西之先、';
W._Gen48_21='以色列语约瑟曰、我将死矣、惟上帝必偕尔、俾返先人之处、';
W._Gen48_22='今我赐尔一区、较诸昆弟为尤多、其地即我以刃以弓、夺于亚摩利人之手者也、';
W._Gen49_1='雅各召诸子曰、尔其会集、我以日后所遇之事告尔、';
W._Gen49_2='雅各诸子咸集以听、从尔父以色列言、';
W._Gen49_3='流便欤、尔乃吾之冢子、吾之能力、我强健时、所首生者、厥荣及权、超越于众、';
W._Gen49_4='惟尔如水之沸、故不卓荦、缘登父床、而污我榻、';
W._Gen49_5='西缅利未、乃兄弟也、所用之刃、是为凶器、';
W._Gen49_6='我心不与同谋、我灵不与共会、盖其乘怒而戕人命、纵欲而断牛筋、';
W._Gen49_7='厥怒烈可咒、厥气暴可诅、我必分之于雅各家、散之于以色列族、';
W._Gen49_8='维汝犹大、兄弟颂扬、尔父之子、伏拜尔前、尔手扼敌之颈、';
W._Gen49_9='吾子犹大、猛如稚狮、食其所攫而去、卧如牡狮、蹲如牝狮、孰敢撄之、';
W._Gen49_10='厥梃不离犹大、秉钧者之杖、弗去其足间、迨细罗至、民咸归之、';
W._Gen49_11='絷驴于葡萄树、维小驴于葡萄树之佳者、以酒浣衣、以葡萄汁濯服、';
W._Gen49_12='厥目缘酒而赤、厥齿缘乳而白、';
W._Gen49_13='西布伦将居海滨、为泊舟之所、界延西顿、';
W._Gen49_14='以萨迦如健驴、卧于羊牢、';
W._Gen49_15='视安静为可嘉、见土壤之甚美、鞠躬而负荷、作苦以服役、';
W._Gen49_16='但为以色列支派之一、将治其民、';
W._Gen49_17='但为道上之蛇、途间之蝮、以伤马足、而坠骑者、';
W._Gen49_18='耶和华欤、尔之拯救、我所企望、';
W._Gen49_19='迦得为军所逼、反迫其后、';
W._Gen49_20='亚设所产食物、乃为肥甘、必出珍馐、为王所用、';
W._Gen49_21='拿弗他利如释放之麀鹿、陈述嘉言、';
W._Gen49_22='约瑟如结实之树枝、在于泉旁、其条蔓延逾垣、';
W._Gen49_23='矢人虐遇之、射伤之、窘迫之、';
W._Gen49_24='然其弓坚劲、其臂健捷、惟赖雅各全能之主、其为牧者、以色列之磐石、由之而出、';
W._Gen49_25='彼为尔父之上帝、必辅助尔、全能之主、必锡嘏尔、赐以上天之祜、源泉之泽、产育乳哺之福、';
W._Gen49_26='汝父所祝之嘏、愈于吾祖所祝之嘏、如冈陵之恒久、如山岳之高大、悉归约瑟之首、临乎冠昆弟者之顶、';
W._Gen49_27='便雅悯如攫物之狼、朝吞所获、夕分所夺、○';
W._Gen49_28='此乃以色列十二支派、其父为之祝嘏而言、各依其所应得者、';
W._Gen49_29='复命之曰、我将归于列祖、当葬我于吾祖父之侧、在赫人以弗仑田之穴、';
W._Gen49_30='即迦南境、与幔利相对、麦比拉田之穴、昔亚伯拉罕自赫人以弗仑、所购为业之冢地、';
W._Gen49_31='曩于斯处、葬亚伯拉罕及其妻撒拉、亦葬以撒及其妻利百加、我亦葬利亚、';
W._Gen49_32='其田与穴、购自赫人、';
W._Gen49_33='雅各命众子毕、敛足于床、气绝而终、归于列祖、';
W._Gen50_1='约瑟俯于父面、涕泣而吻之、';
W._Gen50_2='命其医士、以香料殓父尸、遂以香料殓之、';
W._Gen50_3='历至四旬、厥期既盈、埃及人哭之七旬、○';
W._Gen50_4='哭期既竟、约瑟语法老之臣曰、若蒙汝恩、请告法老曰、';
W._Gen50_5='吾父使我誓云、我将死矣、必葬于迦南地所修之墓、求容我往、葬父而返、';
W._Gen50_6='法老曰、依汝父令尔所誓、可往葬之、';
W._Gen50_7='约瑟遂往葬父、法老之臣、与宫庭长老、暨埃及长老偕行、';
W._Gen50_8='约瑟眷聚、昆弟戚族俱往、独留孩稚牛羊于歌珊、';
W._Gen50_9='车马同行、群从成队、';
W._Gen50_10='至约但东、亚达禾场、号哭恸甚、约瑟为父悲哀七日、';
W._Gen50_11='迦南居民、见其在亚达禾场号哭、则曰、埃及人之悲哀、甚矣哉、故其地名曰亚伯麦西、在约但东、';
W._Gen50_12='雅各诸子、循父命而行、';
W._Gen50_13='舁父至迦南、葬于麦比拉田之穴、与幔利相对、昔亚伯拉罕自赫人以弗仑、所购为业之冢地、○';
W._Gen50_14='约瑟葬父既毕、与昆弟及送葬者、咸归埃及、○';
W._Gen50_15='约瑟昆弟见父既没、相语曰、约瑟或憾我、念我之恶待、而尽报之、';
W._Gen50_16='乃遣人语约瑟曰、父未没之先、嘱云、';
W._Gen50_17='当谓约瑟曰、昔诸昆恶待于尔、请宥诸昆之罪、我侪为汝父上帝之仆、请赦我过、言间、约瑟哭焉、';
W._Gen50_18='昆弟咸至、俯伏其前、曰我为尔仆、';
W._Gen50_19='约瑟曰、毋惧、我岂代为上帝乎、';
W._Gen50_20='尔曹意欲害我、而上帝反益我、以保兆人之命、得如今日、';
W._Gen50_21='今尔勿恐、我必养尔、及尔子孙、遂以善言慰藉之、○';
W._Gen50_22='约瑟与父家属居埃及、享寿百有十岁、';
W._Gen50_23='得见以法莲之子孙三代、玛拿西孙、玛吉之子、亦育于其膝前、';
W._Gen50_24='约瑟谓昆弟曰、我濒死矣、上帝必眷顾尔、导尔出斯土、反至所誓赐亚伯拉罕以撒雅各之地、';
W._Gen50_25='约瑟使以色列族发誓、曰、上帝必眷顾尔、须携我骨出于斯土、';
W._Gen50_26='约瑟享寿百有十岁而终、人以香料殓之、盖棺于埃及、';
