W._Jhn1_1='元始有道、道偕上帝、道即上帝也、';
W._Jhn1_2='是道元始与上帝偕也、';
W._Jhn1_3='万有由之而造、凡受造者、无不由之而造焉、';
W._Jhn1_4='生在其中、生者人之光也、';
W._Jhn1_5='光烛于暗、而暗弗识之、';
W._Jhn1_6='有上帝所遣者、名曰约翰、';
W._Jhn1_7='彼来作证、即为光作证、俾众由之而信、';
W._Jhn1_8='斯人非光、特为光作证耳、';
W._Jhn1_9='是乃真光、普照凡入世之人、';
W._Jhn1_10='其在世也、世由之而造、而世弗识之、';
W._Jhn1_11='其至己所属、而属己者弗受也、';
W._Jhn1_12='凡受之者、即信其名者、则赐之权、为上帝子、';
W._Jhn1_13='其生也、非由血气、非由情欲、非由人意、乃由上帝也、';
W._Jhn1_14='夫道成人身、寓我侪中、充乎恩宠真理、我侪见其荣、如天父独生子之荣焉、';
W._Jhn1_15='约翰为之证、呼曰、我言后我来者、乃为我先、以其先我而在、即斯人也、';
W._Jhn1_16='由其所充者、我侪皆有所受、即恩之有加无已矣、';
W._Jhn1_17='夫律由摩西而授、恩宠真理、则由耶稣基督而来、';
W._Jhn1_18='从未有见上帝者、惟在父怀之独生子表彰之、○';
W._Jhn1_19='约翰之证如左、犹太人自耶路撒冷遣祭司及利未人、问之曰、尔谁也、';
W._Jhn1_20='约翰承而不讳、曰、我非基督、';
W._Jhn1_21='曰、然则尔为以利亚乎、曰、非也、尔为彼先知乎、曰、否、';
W._Jhn1_22='曰、尔为谁、俾我可复遣我者、尔自谓何如也、';
W._Jhn1_23='曰、我乃呼于野者之声云、直主之路、如先知以赛亚所言也、';
W._Jhn1_24='其人乃法利赛人所遣、';
W._Jhn1_25='复问之曰、尔非基督、非以利亚、非彼先知、胡为施洗耶、';
W._Jhn1_26='约翰曰、我以水施洗耳、有立于尔中、尔弗识者、';
W._Jhn1_27='即后我而来、我解其履带、亦弗堪焉、';
W._Jhn1_28='斯事行于约但外、伯大尼地、即约翰施洗处也、○';
W._Jhn1_29='翌日、约翰见耶稣来、则曰、观上帝之羔、乃负世之罪者、';
W._Jhn1_30='此即我所言、后我来者乃为我先、以其先我而在也、';
W._Jhn1_31='我素弗识之、但为使之显于以色列、故来以水施洗耳、';
W._Jhn1_32='约翰又证之曰、我曾见圣神如鸽、自天而降、止于其上、';
W._Jhn1_33='我素弗识之、惟遣我以水施洗者、语我曰、尔见圣神降而止其上者、即以圣神施洗者也、';
W._Jhn1_34='我见之、而证其为上帝子也、○';
W._Jhn1_35='又翌日、约翰偕二徒立、';
W._Jhn1_36='见耶稣游行、则曰、观上帝之羔、';
W._Jhn1_37='二徒闻其言、遂从耶稣、';
W._Jhn1_38='耶稣回顾、见其从己、曰、尔何求、对曰、拉比何居、拉比、译即夫子也、';
W._Jhn1_39='曰、来则见之、遂往观焉、是日与之同居、时约中正矣、';
W._Jhn1_40='闻约翰言、而从耶稣者、其一乃西门彼得之弟安得烈、';
W._Jhn1_41='彼先遇其兄西门曰、我侪已遇弥赛亚、译即基督、基督即抹膏之谓';
W._Jhn1_42='遂引之就耶稣、耶稣顾之曰、尔乃约翰子西门、将称矶法、译即彼得、彼得即磐石之意';
W._Jhn1_43='翌日、耶稣欲往加利利、遇腓力、谓之曰、从我、';
W._Jhn1_44='腓力者、伯赛大人也、与安得烈彼得同邑、';
W._Jhn1_45='腓力遇拿但业曰、摩西律及先知所载者、我侪已遇之、即约瑟之子、拿撒勒人耶稣也、';
W._Jhn1_46='拿但业曰、善者能出自拿撒勒乎、腓力曰、来观之、';
W._Jhn1_47='耶稣见拿但业至、指之曰、是诚以色列人、无诡谲者、';
W._Jhn1_48='拿但业曰、何由知我乎、曰、腓力未呼尔、尔在无花果树下、我已见之矣、';
W._Jhn1_49='拿但业曰、夫子、尔乃上帝子、以色列王也、';
W._Jhn1_50='耶稣曰、因我言于无花果树下见尔、尔即信乎、尔将见尤大于此者、';
W._Jhn1_51='又曰、我诚语汝、尔将见天开、上帝之使陟降于人子上矣、';
W._Jhn2_1='第三日、加利利之迦拿有婚筵、耶稣之母在焉、';
W._Jhn2_2='耶稣与其徒、亦见招赴筵、';
W._Jhn2_3='酒罄、耶稣之母语之曰、酒无矣、';
W._Jhn2_4='耶稣曰、媪欤、我与尔何与、我时未至也、';
W._Jhn2_5='其母谓诸仆曰、凡彼语尔者、其行之、';
W._Jhn2_6='依犹太人之洁礼、设石瓮六、各容水二三桶、';
W._Jhn2_7='耶稣谓仆曰、以水盈瓮、遂盈之至口、';
W._Jhn2_8='又曰、挹之、授司筵者、遂授之、';
W._Jhn2_9='司筵者尝之、已变酒矣、不知奚自、惟挹水之仆知之、司筵者呼新郎、';
W._Jhn2_10='曰、凡人先设旨酒、至客酣、方进次者、惟尔留旨酒至今矣、';
W._Jhn2_11='此耶稣诸异迹之始、行于加利利之迦拿、而显其荣、其徒信之、○';
W._Jhn2_12='厥后、偕其母及兄弟门徒、下至迦百农、居不数日、○';
W._Jhn2_13='犹太人逾越节伊迩、耶稣上耶路撒冷、';
W._Jhn2_14='见殿中有鬻牛羊鸽者、并有兑钱者坐焉、';
W._Jhn2_15='遂以绳为鞭、悉逐牛羊出殿、倾兑钱者之金、倒其几、';
W._Jhn2_16='谓鬻鸽者曰、携之去、勿以我父室为贸易室也、';
W._Jhn2_17='其徒忆经所载云、为尔室焦灼、几灭没我矣、';
W._Jhn2_18='犹太人曰、尔既为此、则以何异迹示我、';
W._Jhn2_19='耶稣曰、尔毁此殿、我三日必建之、';
W._Jhn2_20='曰、此殿之建、历四十有六年、尔三日将建之乎、';
W._Jhn2_21='耶稣之言、乃以身喻殿也、';
W._Jhn2_22='迨其自死而起、门徒忆其曾有是言、遂信经及耶稣之言焉、○';
W._Jhn2_23='当逾越节、耶稣在耶路撒冷、多有见其所行之异迹、而信其名者、';
W._Jhn2_24='但耶稣不以己托之、因其知人也、';
W._Jhn2_25='无须人证乎人、自知其内蕴矣、';
W._Jhn3_1='有法利赛人尼哥底母者、犹太宰也、';
W._Jhn3_2='夜诣耶稣曰、夫子、我侪知尔为师、自上帝而来、盖尔所行之异迹、非上帝与偕、无能行者、';
W._Jhn3_3='耶稣曰、我诚语汝、人非更生、不能见上帝国也、';
W._Jhn3_4='尼哥底母曰、人既老、奚能生、能再入母胎而生耶、';
W._Jhn3_5='耶稣曰、我诚语汝、人非由水与圣神而生、不能入上帝国、';
W._Jhn3_6='由肉而生者、肉也、由神而生者、神也、';
W._Jhn3_7='我语尔必更生、勿以为奇、';
W._Jhn3_8='夫风任意而吹、尔闻其声、不知其何来何往、凡由圣神生者、亦若是、';
W._Jhn3_9='尼哥底母曰、安有此乎、';
W._Jhn3_10='耶稣曰、尔为以色列之师、犹未知此乎、';
W._Jhn3_11='我诚语汝、我侪言所知、证所见、而尔曹不受我证焉、';
W._Jhn3_12='我言属地者、尔尚弗信、若言属天者、尔讵信乎、';
W._Jhn3_13='从未有升天者、惟自天而降、即在天之人子耳、';
W._Jhn3_14='摩西举蛇于野、人子亦必如是见举、';
W._Jhn3_15='致凡信之者、于彼而有永生、○';
W._Jhn3_16='盖上帝爱世、至赐其独生子、俾凡信之者、免沦亡而有永生、';
W._Jhn3_17='因上帝遣子入世、非以鞫世、乃令由之获救、';
W._Jhn3_18='信之者不受鞫、不信者已鞫矣、以其未信上帝独生子之名也、';
W._Jhn3_19='是鞫也、因光临世、而人爱暗愈于光、以其行恶也、';
W._Jhn3_20='盖凡为恶者、恶光、而不就之、恐其所行见责、';
W._Jhn3_21='惟行真理者就光、以彰其行乃遵上帝而行焉、○';
W._Jhn3_22='厥后、耶稣与其徒至犹太地、居而施洗、';
W._Jhn3_23='约翰亦施洗于近撒冷之哀嫩、以其地多水也、众至而受洗焉、';
W._Jhn3_24='盖约翰尚未下狱也、';
W._Jhn3_25='其徒与一犹太人辩洁礼、';
W._Jhn3_26='遂诣约翰曰、夫子、昔偕尔于约但外、尔所证者、今施洗、而人皆就之、';
W._Jhn3_27='约翰曰、非由天授、人则无所能受、';
W._Jhn3_28='尔曹证之、我曾言我非基督、乃奉遣于其前耳、';
W._Jhn3_29='娶新妇者、新郎也、新郎之友立而听之、闻其声则喜甚、故我此喜满盈矣、';
W._Jhn3_30='彼必兴、我必衰、';
W._Jhn3_31='自上来者在万有上、自地者属地、所言者亦属地、自天来者在万有上、';
W._Jhn3_32='其所证者、乃其所见所闻、而无人受其证、';
W._Jhn3_33='受其证者、如已钤印、证上帝为真矣、';
W._Jhn3_34='上帝所遣者、言上帝之言、盖上帝赐圣神无限量也、';
W._Jhn3_35='父爱子、以万有付其手、';
W._Jhn3_36='信子者有永生、不顺子者弗得生、上帝之怒止其上矣、';
W._Jhn4_1='主知法利赛人闻己招徒施洗、多于约翰、';
W._Jhn4_2='实则耶稣非自施洗、乃其徒也、';
W._Jhn4_3='遂去犹太、复往加利利、';
W._Jhn4_4='必经撒玛利亚、';
W._Jhn4_5='至其一邑名叙加、近雅各予其子约瑟之田、';
W._Jhn4_6='雅各井在焉、耶稣行倦、傍井而坐、时约日中、';
W._Jhn4_7='有撒玛利亚之妇来汲水、耶稣谓之曰、饮我、';
W._Jhn4_8='盖其徒入邑市食也、';
W._Jhn4_9='妇曰、尔犹太人也、胡为求饮于我撒玛利亚妇乎、盖犹太人与撒玛利亚人、不相往来也、';
W._Jhn4_10='耶稣曰、尔若知上帝之赐、及语尔饮我者为谁、尔必求之、则以活水予尔、';
W._Jhn4_11='妇曰、主无汲器、井又深、何由得活水耶、';
W._Jhn4_12='我祖雅各、遗我此井、彼与其子及畜曾饮之、尔岂大于彼乎、';
W._Jhn4_13='耶稣曰、饮此水者将复渴、';
W._Jhn4_14='惟饮我所予之水者、永不渴、盖我所予之水、将于其中为泉、涌至永生、';
W._Jhn4_15='妇曰、主、请以此水予我、俾我不渴、无庸远来以汲矣、';
W._Jhn4_16='耶稣曰、往呼尔夫来此、';
W._Jhn4_17='妇曰、我无夫、耶稣曰、尔言无夫、然也、';
W._Jhn4_18='盖尔曾有五夫、今所有者非尔夫、尔言诚是、';
W._Jhn4_19='妇曰、主、我视尔为先知、';
W._Jhn4_20='我祖崇拜于此山、惟尔曹言当拜之地在耶路撒冷、';
W._Jhn4_21='耶稣曰、妇欤、宜信我、时至、尔曹拜父、不在此山、亦不在耶路撒冷、';
W._Jhn4_22='尔曹拜所不知者、我侪拜所知者、盖拯救出自犹太人也、';
W._Jhn4_23='时将至、今是矣、诚于崇拜者、将以神以诚拜父、盖父欲如是者拜之、';
W._Jhn4_24='上帝乃神、拜之者、必以神以诚拜之也、';
W._Jhn4_25='妇曰、我知弥赛亚称基督者将至、至则以万事告我侪、';
W._Jhn4_26='耶稣曰、我是也、即与尔言者也、○';
W._Jhn4_27='门徒至、异其与妇言、但无人云尔奚求、胡为与妇言耶、';
W._Jhn4_28='妇遂舍瓶入邑、语众曰、';
W._Jhn4_29='试往观之、有一人焉、我素行者、彼悉言之、得毋基督乎、';
W._Jhn4_30='众即出邑就耶稣、';
W._Jhn4_31='适门徒请曰、夫子食哉、';
W._Jhn4_32='耶稣曰、我有粮以食、尔所不知者、';
W._Jhn4_33='门徒相语曰、有供其食者乎、';
W._Jhn4_34='耶稣曰、行遣我者之旨、而毕其功、即我之粮也、';
W._Jhn4_35='尔岂不曰、尚有四月而获时至乎、我语汝、举目视田、已黄待获矣、';
W._Jhn4_36='获者得值、积实至永生、俾播者获者同乐也、';
W._Jhn4_37='谚云、彼播此获、于斯诚然、';
W._Jhn4_38='我遣尔获尔所未劳者、他人劳之、尔继其劳而享焉、○';
W._Jhn4_39='属其邑之撒玛利亚人多信之、以妇证云、我素行者、彼悉言之、';
W._Jhn4_40='故撒玛利亚人就之、求其偕居、遂留二日、';
W._Jhn4_41='因其言而信者尤众、';
W._Jhn4_42='谓妇曰、今我侪非以尔言而信、乃亲聆之、知其诚为救世者也、○';
W._Jhn4_43='越二日、耶稣去彼、往加利利、';
W._Jhn4_44='盖自证先知在故土不见尊也、';
W._Jhn4_45='至加利利、加利利人纳之、因若辈亦赴节筵、见其在耶路撒冷节筵时所行之事也、○';
W._Jhn4_46='耶稣复至加利利之迦拿、即其以水变酒之处、有王臣某、其子病于迦百农、';
W._Jhn4_47='闻耶稣自犹太至加利利、遂诣之、求往医其子、因濒死矣、';
W._Jhn4_48='耶稣曰、不见异迹奇事、尔曹必不信也、';
W._Jhn4_49='王臣曰、主、我子尚未死、请往焉、';
W._Jhn4_50='曰、往哉、尔子生矣、其人信耶稣之言而往、';
W._Jhn4_51='行时、其仆迎之、言其子生矣、';
W._Jhn4_52='问其病瘳于何时、对曰、日昨未刻热退、';
W._Jhn4_53='父知即耶稣言尔子生之时、于是己及举家皆信焉、';
W._Jhn4_54='耶稣自犹太至加利利、所行异迹、此其二也、';
W._Jhn5_1='厥后、值犹太人节期、耶稣上耶路撒冷、○';
W._Jhn5_2='在耶路撒冷近羊门有池、希伯来音曰毕士大、有五廊焉、';
W._Jhn5_3=(null)
W._Jhn5_4='中卧病者、瞽者、跛者、血枯者、甚众、';
W._Jhn5_5='有负病三十八年者在彼、';
W._Jhn5_6='耶稣见其卧、知其病已久、谓之曰、尔欲愈乎、';
W._Jhn5_7='病者曰、主、水涌时、无人掖我入池、逮我至、他人先我下矣、';
W._Jhn5_8='曰、起、取尔榻而行、';
W._Jhn5_9='其人即愈、取榻而行、○';
W._Jhn5_10='是日、乃安息日、犹太人谓病愈者曰、兹乃安息日、尔取榻非宜也、';
W._Jhn5_11='曰、愈我者云、取尔榻而行、';
W._Jhn5_12='曰、语尔取榻而行者谁也、';
W._Jhn5_13='病愈者不知为谁、盖耶稣以其地人众、而退避矣、';
W._Jhn5_14='厥后、耶稣遇之于殿、曰、尔愈矣、勿复干罪、恐所遭者尤甚、';
W._Jhn5_15='其人往告犹太人、愈之者耶稣也、';
W._Jhn5_16='犹太人以耶稣于安息日行是、故窘迫之、';
W._Jhn5_17='耶稣曰、我父至今行事、我亦行之、';
W._Jhn5_18='故犹太人益欲杀耶稣、因其不仅犯安息日、且称上帝为父、以己匹上帝也、○';
W._Jhn5_19='耶稣曰、我诚语汝、子不见父行之、己则无所能行、凡父所行者、子亦如是行之也、';
W._Jhn5_20='盖父爱子、悉以己所行者示之、且将以大于此者示之、令尔奇异焉、';
W._Jhn5_21='父如何起死者而苏之、子亦如是苏其所欲者、';
W._Jhn5_22='父不鞫人、悉以鞫悉子、';
W._Jhn5_23='俾众敬子如敬父、不敬子者、不敬遣子之父也、';
W._Jhn5_24='我诚语汝、听我言而信遣我者、其人有永生、不至见鞫、乃已出死入生矣、';
W._Jhn5_25='我诚语汝、时将至、今是矣、死者将闻上帝子之声、而闻者生焉、';
W._Jhn5_26='盖父于己有生、其赐子亦如是于己有生、';
W._Jhn5_27='且赐之权行鞫、以其为人子也、';
W._Jhn5_28='勿以此为奇、时至、凡在墓中者、将闻其声而出、';
W._Jhn5_29='行善者复起得生、行恶者复起见鞫、○';
W._Jhn5_30='我于己无所能行、惟依所闻而鞫、我鞫乃义、以我不求己旨、惟求遣我者之旨耳、';
W._Jhn5_31='我若自证、则我证非真、';
W._Jhn5_32='别有证我者、我知其证我之证乃真、';
W._Jhn5_33='尔曾遣人诣约翰、彼为真理作证、';
W._Jhn5_34='然我受证、非由于人、第言此、俾尔得救耳、';
W._Jhn5_35='彼乃灯、燃且明也、尔暂喜其光、';
W._Jhn5_36='然我所有之证、大于约翰者、盖父委我以成之事、即我所行者、证我为父所遣也、';
W._Jhn5_37='且遣我之父、已为我证也、尔从未闻其声、亦未见其形、';
W._Jhn5_38='不存其道于尔衷、盖其所遣者、尔不信之也、';
W._Jhn5_39='尔探索诸经、意其中有永生、而证我者即此也、';
W._Jhn5_40='然尔弗欲就我以得生、';
W._Jhn5_41='我不受荣于人、';
W._Jhn5_42='但知尔曹无上帝之爱于尔衷焉、';
W._Jhn5_43='我以我父之名而来、而尔弗纳、若他人以己名而来、尔将纳之、';
W._Jhn5_44='尔互相受荣、而不求自唯一上帝而来之荣、讵能信乎、';
W._Jhn5_45='勿意我将讼尔于父、有讼尔者、即尔所向望之摩西也、';
W._Jhn5_46='尔若信摩西、则必信我、因其所书者指我、若不信其书、讵能信我言哉、';
W._Jhn5_47=(null)
W._Jhn6_1='厥后、耶稣渡加利利海、即提比哩亚海、';
W._Jhn6_2='从者甚众、因见其行异迹于病者也、';
W._Jhn6_3='耶稣登山、偕其徒而坐、';
W._Jhn6_4='犹太人之逾越节伊迩、';
W._Jhn6_5='耶稣举目、见就之者甚众、语腓力曰、我侪何由市饼、以食斯众乎、';
W._Jhn6_6='言此、乃试之、盖自知将何为也、';
W._Jhn6_7='腓力曰、以二十金之饼、使各得少许、亦不足也、';
W._Jhn6_8='门徒之一、西门彼得之弟安得烈曰、';
W._Jhn6_9='有童子携麰麦饼五、小鱼二、然于斯众奚济乎、';
W._Jhn6_10='耶稣曰、令众坐、其地多草、众遂坐、数约五千、';
W._Jhn6_11='于是耶稣取饼祝谢、分予坐者、鱼亦然、如众所愿、';
W._Jhn6_12='既饱、耶稣谓其徒曰、拾其屑、勿使有遗、';
W._Jhn6_13='遂拾五麰麦饼之屑、众食而余者、盈筐十二、';
W._Jhn6_14='众见其所行之异迹、曰、是诚临世之先知也、○';
W._Jhn6_15='耶稣知众将至、强之为王、遂复退、独入于山、○';
W._Jhn6_16='及暮、其徒至海滨、';
W._Jhn6_17='登舟欲济、往迦百农、既暝、耶稣尚未至、';
W._Jhn6_18='风烈波扬、';
W._Jhn6_19='门徒鼓棹、约行十里有奇、见耶稣履海近舟、则惧、';
W._Jhn6_20='耶稣曰、我也、勿惧、';
W._Jhn6_21='门徒欣然接之登舟、而舟倏至所往之处、○';
W._Jhn6_22='翌日、众立彼岸、见有一艇、别无他舟、且见耶稣未偕其徒登舟、惟门徒独往、';
W._Jhn6_23='然有数艇来自提比哩亚、近主祝饼食众之处、';
W._Jhn6_24='众见耶稣与其徒皆未在兹、遂登其艇、抵迦百农寻之、';
W._Jhn6_25='遇于海之彼岸、则曰、夫子、何时至此、';
W._Jhn6_26='耶稣曰、我诚语汝、尔寻我、非为见异迹、乃为食饼而饱耳、';
W._Jhn6_27='勿为将坏之粮而劳、宜为存至永生之粮而劳、即人子将予尔者、盖父上帝已印之矣、';
W._Jhn6_28='众曰、我侪当何为以作上帝之工乎、';
W._Jhn6_29='耶稣曰、信其所遣者、即上帝之工也、';
W._Jhn6_30='众曰、尔行何异迹、使我见而信尔乎、尔何所为乎、';
W._Jhn6_31='昔我祖食玛那于野、记有之、主以自天之饼食之、';
W._Jhn6_32='耶稣曰、我诚语汝、非摩西赐尔自天之饼、乃我父以自天之真饼赐尔也、';
W._Jhn6_33='盖上帝之饼、乃降自天、以生赐世者也、';
W._Jhn6_34='佥曰、主欤、常以斯饼赐我、';
W._Jhn6_35='耶稣曰、我乃维生之饼、就我者必不饥、信我者永不渴、';
W._Jhn6_36='然我曾语尔、尔见我而犹弗信也、';
W._Jhn6_37='凡父予我者、必就我、就我者、我必不弃之、';
W._Jhn6_38='盖我降自天、非行己旨、乃行遣我者之旨、';
W._Jhn6_39='凡所予我者、我弗失、而末日复起之、此遣我者之旨也、';
W._Jhn6_40='凡见子而信之者、有永生、末日我将复起之、此我父之旨也、○';
W._Jhn6_41='犹太人因耶稣言我乃自天而降之饼、遂訾议之、';
W._Jhn6_42='曰、此非约瑟之子耶稣乎、其父母乃我所识者、今何言自天而降耶、';
W._Jhn6_43='耶稣曰、毋相訾议也、';
W._Jhn6_44='非遣我之父引之、无人能就我、就我者、我于末日复起之、';
W._Jhn6_45='先知载云、众将蒙上帝之训焉、凡听于父而学之者、则就我、';
W._Jhn6_46='非谓有人见父、惟来自上帝者见之耳、';
W._Jhn6_47='我诚语汝、信者有永生、';
W._Jhn6_48='我乃维生之饼、';
W._Jhn6_49='尔祖食玛那于野、亦死焉、';
W._Jhn6_50='食而不死者、天降之饼也、';
W._Jhn6_51='我乃维生之饼、自天而降、人食之则永生、我所将予之饼、即我之肉、为世之生而予者也、○';
W._Jhn6_52='犹太人遂争论曰、斯人焉能以其肉食我乎、';
W._Jhn6_53='耶稣曰、我诚语汝、非食人子之肉、而饮其血、则尔衷无生矣、';
W._Jhn6_54='食我肉、饮我血者、有永生、我于末日复起之、';
W._Jhn6_55='盖我肉诚为食、我血诚为饮也、';
W._Jhn6_56='食我肉、饮我血者、居我中、我亦居彼中焉、';
W._Jhn6_57='维生之父遣我、我因父而生、食我者亦如是、因我而生、';
W._Jhn6_58='此乃自天而降之饼、非如列祖食玛那而死、食此饼者、必永生也、';
W._Jhn6_59='此耶稣在迦百农会堂、训诲而言也、○';
W._Jhn6_60='其徒闻之、多云、难哉斯言、谁能听之、';
W._Jhn6_61='耶稣心知其徒缘此訾议、则曰、斯言踬尔耶、';
W._Jhn6_62='设见人子升于故处、则何如、';
W._Jhn6_63='畀生者神也、肉无益、我所语尔之言、神也、生也、';
W._Jhn6_64='然尔中有弗信者矣、盖耶稣自始即知弗信者为谁、卖己者为谁也、';
W._Jhn6_65='又曰、故我尝语尔、非父予之、无人能就我也、○';
W._Jhn6_66='由是其徒多退、不复从之、';
W._Jhn6_67='耶稣谓十二徒曰、尔曹亦欲去乎、';
W._Jhn6_68='西门彼得对曰、主有永生之道、吾谁与归、';
W._Jhn6_69='我侪已信、且知尔为上帝之圣者、';
W._Jhn6_70='耶稣曰、我非选尔十有二人乎、而尔中之一乃魔也、';
W._Jhn6_71='言此、乃指加略人西门之子犹大、十二徒之一、将卖耶稣者也、';
