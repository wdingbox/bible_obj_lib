W._Eze40_1='我侪被虏之二十五年、正月十日、城陷后十四年、是日耶和华感我、导我至此、';
W._Eze40_2='于上帝异象中、导我至以色列地、置于至高之山、山之南方、若有建筑城邑之状、';
W._Eze40_3='既导我至、则见有人、其色若铜、手执麻绳、与量度之竿、而立于门、';
W._Eze40_4='谓我曰、人子欤、我所示尔者、尔其目睹耳闻心思之、盖我导尔至此、乃为示尔此事、尔所见者、悉以告以色列家、○';
W._Eze40_5='我见室外、四周有垣、其人执竿、竿长六肘、肘长、较之常肘再加一掌、乃量其垣、广一竿、高一竿、';
W._Eze40_6='遂至东门、拾级登阶、量其门阈、广计一竿、其次亦广一竿、';
W._Eze40_7='有守卫室、各深一竿、广一竿、守卫室相间五肘、内门之阈、广计一竿、与门廊相近、';
W._Eze40_8='又量门内之廊、计亦一竿、';
W._Eze40_9='复量门廊、深八肘、其柱二肘、门廊向室、';
W._Eze40_10='东门之守卫室、左右各三、深广相同、左右之柱亦相同、';
W._Eze40_11='入门之处、广十肘、长十三肘、';
W._Eze40_12='左右之守卫室、深广各六肘、其前左右有栏、广一肘、';
W._Eze40_13='又量门、自左守卫室之顶、至右守卫室之顶、广二十五肘、门各相向、';
W._Eze40_14='又量众柱、共六十肘、门柱四周有院、延及门廊、';
W._Eze40_15='自外门前、至内门之后廊前、计五十肘、';
W._Eze40_16='诸守卫室、及门内四周之柱、各有窗、闭以斜棂、廊内四周亦有窗、柱上有棕树之状、○';
W._Eze40_17='其人导我入外院、则见四周有室、地铺以石、上有守卫室三十、';
W._Eze40_18='铺石之地在门侧、长与门同、是为下铺石地、';
W._Eze40_19='又量自下门前至内院外、深百肘、东北皆然、';
W._Eze40_20='又量外院向北之门、计其深广、';
W._Eze40_21='其守卫室、左右各三、其柱其廊、与上所言之门相同、院长五十肘、广二十五肘、';
W._Eze40_22='其窗其廊、及棕榭之状、俱循东门之度、登门之阶有七级、其前有廊、';
W._Eze40_23='内院有门、东门北门相对、自彼门量至此门、计百肘、';
W._Eze40_24='又导我南往、见有门南向、乃量其柱其廊、其度如前、';
W._Eze40_25='门与廊四周有窗、与先量之窗相同、院长五十肘、广二十五肘、';
W._Eze40_26='登门之阶有七级、其前有廊、柱上左右、有棕树之状、';
W._Eze40_27='内院有门南向、自彼门至此门、向南量之、计百肘、○';
W._Eze40_28='复导我由南门入内院、遂量南门、其度如前、';
W._Eze40_29='其守卫室、其柱其廊、度亦如前、门与廊四周有窗、院长五十肘、广二十五肘、';
W._Eze40_30='四周有廊、深二十五肘、广五肘、';
W._Eze40_31='廊向外院、柱上有棕树之状、登门之阶有八级、';
W._Eze40_32='又导我入内院、东向而量其门、其度如前、';
W._Eze40_33='其守卫室、其柱其廊、度亦如前、门与廊四周有窗、院长五十肘、广二十五肘、';
W._Eze40_34='廊向外院、柱上左右、有棕树之状、登门之阶有八级、';
W._Eze40_35='又导我至北门量之、其度如前、';
W._Eze40_36='量其守卫室、及柱与廊、四周有窗、院长五十肘、广二十五肘、';
W._Eze40_37='廊向外院、柱上左右、有棕树之状、登门之阶有八级、○';
W._Eze40_38='门内柱侧有小室、以涤燔祭之牲、';
W._Eze40_39='门廊之内、左右各有二几、以宰燔祭补过祭赎罪祭之牲、';
W._Eze40_40='廊外北向之门、其阶旁有二几、门廊之旁、亦有二几、';
W._Eze40_41='门旁左右各四几、共八几、宰牲于上、';
W._Eze40_42='亦有石凿之几四、为燔祭所用、长一肘有半、广一肘有半、高一肘、宰燔祭及他祭牲者、置所用之器于其上、';
W._Eze40_43='有钩广约一掌、钉于廊内四周、几上置胙肉、';
W._Eze40_44='内门之外、内院有室、为讴歌者所居、一在北门旁南向、一往东门旁北向、';
W._Eze40_45='其人告我曰、南向之室、为守殿之祭司所居、';
W._Eze40_46='北向之室、为守坛之祭司所居、即利未裔撒督子孙、诣耶和华而役事者居之、';
W._Eze40_47='又量其院、长百肘、广百肘、其式维方、坛在室前、○';
W._Eze40_48='又导我至室前之廊、而量其柱、左右各广五肘、其门左右、各广三肘、';
W._Eze40_49='廊深二十肘、广十一肘、拾级而登、柱旁复有柱、左右各一、';
W._Eze41_1='其人导我入殿、而量其柱、左右各广六肘、与帐幕同、';
W._Eze41_2='入门之处广十肘、门旁左右、各五肘、乃量殿、深四十肘、广二十肘、';
W._Eze41_3='其人遂进内殿、量入门处之柱、各广二肘、门广六肘、门旁左右、各七肘、';
W._Eze41_4='亦量内殿、深二十肘、广二十肘、告我曰、此至圣所也、';
W._Eze41_5='又量室墙六肘、室之四周、所有小室、各广四肘、';
W._Eze41_6='小室有三层、共室三十、殿墙四周、又有小墙、小室附之、不与殿墙相接、';
W._Eze41_7='小室愈高愈广、因殿四周之墙愈高愈狭、故殿亦愈高愈广、自下层至上层、由中层而登、';
W._Eze41_8='我观殿之四周、有高基、小室之基、高足一竿、即六大肘、';
W._Eze41_9='小室之外墙、厚五肘、其间有隙地、';
W._Eze41_10='殿四周之小室间、其隙地广二十肘、';
W._Eze41_11='小室之门、向乎隙地、一向北、一向南、四周隙地、各广五肘、';
W._Eze41_12='西向隙地之前有室、广七十肘、深九十肘、四周之墙、厚五肘、';
W._Eze41_13='遂量殿、深百肘、又量隙地、与室及墙、亦长百肘、';
W._Eze41_14='殿前东向之隙地、亦百肘、○';
W._Eze41_15='复量隙地前之室、与其左右之庑、各深百肘、';
W._Eze41_16='内殿院廊、门阈及窗棂、环殿三层之庑、门阈相向、自地及窗、俱盖以板、窗亦悉闭、';
W._Eze41_17='门之上、至殿之内外、墙之四周、咸有其度、';
W._Eze41_18='制基路伯与棕树之状、二基路伯间有一棕树、基路伯各有二面、';
W._Eze41_19='左有人面、向于棕树、右有狮面、向于棕树、室之四周皆如是、';
W._Eze41_20='殿墙自地以至门上、制基路伯与棕树之状、';
W._Eze41_21='殿之门柱、形制维方、至圣所前、其状与殿式同、';
W._Eze41_22='有木制之坛、高三肘、长二肘、其隅其座其旁、俱以木制、其人告我曰、此乃耶和华前之几、';
W._Eze41_23='殿与至圣所、各有一门、';
W._Eze41_24='其门各有双扉、每扉分为二、可相转捩、';
W._Eze41_25='殿门制基路伯与棕树之状、与墙上同、外廊之前、以木为阈、';
W._Eze41_26='廊左右有窗棂、与棕树之状、殿之小室及阈、皆若是、';
W._Eze42_1='又导我出而北往、至外院、入隙地相对之屋、在北向之室前、';
W._Eze42_2='长百肘、广五十肘、其门向北、';
W._Eze42_3='与内院二十肘之隙地、及外院铺石处相对、其间有庑三层、庑各相向、';
W._Eze42_4='室前有道、广十肘、长百肘、其门向北、';
W._Eze42_5='上层之室维狭、因上层之庑、较中下愈宽、';
W._Eze42_6='庑有三层、无柱、不与外院相同、故上层之室、较中下维狭、';
W._Eze42_7='室外有墙、与外院诸室相向、长五十肘、';
W._Eze42_8='外院之室、长五十肘、殿前之室、长百肘、';
W._Eze42_9='此室之下、有门东向、可自外院由此而入、';
W._Eze42_10='院墙之南、隙地与屋之前、亦有室、';
W._Eze42_11='室前有道、与向北之室相同、长广如一、出入之门、及其形制、与前式同、';
W._Eze42_12='横墙之前、向东有道、道末有门、可由之而入、与向南诸室之门相同、';
W._Eze42_13='其人告我曰、隙地前南北之室、俱为圣室、诣耶和华之祭司、可在彼食至圣之物、亦以至圣之物、与素祭补过祭赎罪祭、置于其所、盖斯处乃圣也、';
W._Eze42_14='祭司入时、不可自圣所往外院、必先置供职之圣服于彼、易以他衣、后方出至民所、○';
W._Eze42_15='其人量内室既竟、遂由东门之道、导我而出、量其四周、';
W._Eze42_16='以竿量东方、长五百竿、';
W._Eze42_17='以竿量北方、长五百竿、';
W._Eze42_18='以竿量南方、长五百竿、';
W._Eze42_19='转而向西、以竿量西方、长五百竿、';
W._Eze42_20='量其四方、有墙环绕、长五百竿、广五百竿、以区别圣地与俗地、';
W._Eze43_1='厥后、其人导我至向东之门、';
W._Eze43_2='见以色列上帝之荣光、自东而至、声若众水漰渤、地因其荣光而焜耀、';
W._Eze43_3='其状若我昔来灭城时、所见之异象、亦如在迦巴鲁河滨所见者、我则面伏于地、';
W._Eze43_4='耶和华之荣光、由东向之门入室、';
W._Eze43_5='神乃举我、导入内院、见耶和华之荣光充盈于室、';
W._Eze43_6='我闻室中有与我言者、有人立于我侧、';
W._Eze43_7='谕我曰、人子欤、此我设位之所、驻跸之城、我必永居以色列族中、以色列家及其君王、不复行邪淫、王尸于崇邱、污我圣名、';
W._Eze43_8='置其门阈于我阈旁、置其门柱于我柱侧、彼我之间、祇间一垣、且行可恶之事、污我圣名、致我震怒、而歼灭之、';
W._Eze43_9='今当去其邪淫、远徙王尸、我则永居其中、○';
W._Eze43_10='人子欤、宜以此室示以色列家、使耻其罪、而度其式、';
W._Eze43_11='彼若耻其所行、则以室之规模形式、出入之处、及诸形状、礼仪制造、与其法度示之、书之于册、俾众目睹、使彼循其规模、遵其法度而行、';
W._Eze43_12='室在山巅、四周之界、俱为至圣、室之法度如是、○';
W._Eze43_13='其坛之度、循其肘数、肘长、较之常肘再加一掌、坛基高一肘、边广一肘、四周有缘、广一掌、此为坛基、';
W._Eze43_14='自基至下层之上边、高二肘、边广一肘、自下层至中层之上边、高四肘、边广一肘、';
W._Eze43_15='复上为坛面、高四肘、上有四角、';
W._Eze43_16='坛面长十二肘、广十二肘、其式维方、';
W._Eze43_17='中层并边、共长十四肘、广十四肘、四周有缘、广半肘、其基四出一肘、阶级向东、○';
W._Eze43_18='其人告我曰、人子欤、主耶和华云、此坛既成、献燔祭洒血于上之日、其例如左、';
W._Eze43_19='主耶和华曰、利未人祭司、撒督之裔、近而奉事我者、尔必以一牡犊与之、为赎罪祭、';
W._Eze43_20='取血衅坛四角、边之四隅、缘之四周、以赎坛而洁之、';
W._Eze43_21='以赎罪之牡犊、焚于至圣所外、预定之处、';
W._Eze43_22='翌日、必以无疵之牡山羊、献为赎罪祭、以洁祭坛、如用牡犊洁之然、';
W._Eze43_23='洁坛既毕、当献牡犊一、牡绵羊一、纯洁无疵、';
W._Eze43_24='奉至耶和华前、祭司洒以盐、献为燔祭于耶和华、';
W._Eze43_25='历七日、每日备山羊一、为赎罪祭、又献牡犊一、牡绵羊一、纯洁无疵、';
W._Eze43_26='历七日、为坛行赎罪之礼、使之成洁、如是区别为圣、';
W._Eze43_27='七日既竟、八日而后、祭司则于斯坛、献尔曹之燔祭、及酬恩祭、我必悦纳尔、主耶和华言之矣、';
W._Eze44_1='其人导我、返至圣所向东之外门、其门乃闭、';
W._Eze44_2='耶和华谕我曰、斯门必闭而不启、人不得由之而入、盖以色列之上帝耶和华、由之而入、故必恒闭、';
W._Eze44_3='惟君王可坐其内、在耶和华前食饼、必由门廊而入、亦由之而出、';
W._Eze44_4='复导我由北门至室前、我见耶和华之荣光、充盈耶和华室、我则面伏于地、';
W._Eze44_5='耶和华谕我曰、人子欤、我论耶和华室之礼仪法度、所告尔者、尔其注意、目视耳听、细察殿宇之入处、及圣所之出处、';
W._Eze44_6='告悖逆之以色列家云、主耶和华曰、以色列家乎、尔所行可恶之事、可谓足矣、';
W._Eze44_7='尔献饼脂血时、导心身未受割之外人、入我圣地、污我室、背我约、以增尔可恶之事、';
W._Eze44_8='不守我圣物、乃立人代尔供我圣地之役事、';
W._Eze44_9='主耶和华曰、心身未受割、居于以色列族中之外人、不得入我圣地、';
W._Eze44_10='昔以色列族迷途时、有利未人远我、从事偶像、必负其罪、';
W._Eze44_11='犹可在我圣地供役、守室之门、为民宰燔祭与他祭之牲、立于其前、以供役事、';
W._Eze44_12='既在偶像前、为民供役、为以色列家之窒碍、陷之于罪、故我举手而言、彼必负其罪、主耶和华言之矣、';
W._Eze44_13='彼不得诣我前、供祭司之职、亦不得近我至圣之物、必因所行可恶之事、而负其辱、';
W._Eze44_14='然我立之守室、供诸役事于其中、○';
W._Eze44_15='主耶和华曰、昔以色列族迷途离我时、利未人祭司、撒督之裔、尚守我圣所者、可近而奉事我、侍立我前、献脂与血于我、';
W._Eze44_16='入我圣所、近我几前、而奉事我、供诸役事、';
W._Eze44_17='彼入内院之门、必衣枲衣、在内院门及室、供职之时、勿衣羊毛、';
W._Eze44_18='首戴枲巾、腰著枲裤、致汗之衣、俱勿服之、';
W._Eze44_19='出至外院、以见民众、必解供职之衣、置于圣屋、易以他衣、免以圣服俾民成圣、';
W._Eze44_20='勿薙首、勿长发、惟修以剪、';
W._Eze44_21='祭司入内院时、不可饮酒、';
W._Eze44_22='勿娶嫠妇弃妇、第娶以色列家之处女、或他祭司之嫠妇、';
W._Eze44_23='当教我民区别圣与不圣、洁与不洁、';
W._Eze44_24='有讼事必审鞫、按我律而断之、在我诸节期、必守我法律典章、亦守我安息日为圣、';
W._Eze44_25='勿近尸、致自玷、惟为父母、子女兄弟、未嫁之姊妹、则可自玷、';
W._Eze44_26='成洁之后、当计七日、';
W._Eze44_27='入内院、诣圣所、以供役事之日、必献其赎罪祭、主耶和华言之矣、';
W._Eze44_28='祭司必有其业、即我是也、勿在以色列中与之业、我为其业也、';
W._Eze44_29='素祭补过祭赎罪祭、彼可得而食之、以色列中所献之物、悉归祭司、';
W._Eze44_30='凡初熟之实、及所献之举祭、悉归祭司、初熟之麦屑、亦予祭司、俾福临于尔家、';
W._Eze44_31='凡自毙与攫裂之物、或禽或兽、祭司不可食之、';
W._Eze45_1='尔曹掣签分地为业、当献一区于耶和华、以为圣地、长二万五千肘、广一万肘、其界四周、俱为圣地、';
W._Eze45_2='其中复别一区、以为圣所、长五百肘、广五百肘、其式维方、其外四周五十肘、以为隙地、';
W._Eze45_3='于斯圣地、复量一区、长二万五千肘、广一万肘、其中必有圣所、乃为至圣、';
W._Eze45_4='此乃斯土之圣地、必归于供役圣所、近前奉事耶和华之祭司、以为第宅及圣所之圣地、';
W._Eze45_5='其一区、长二万五千肘、广一万肘、必归于殿中供役之利未人为业、建邑以居、';
W._Eze45_6='所献圣地之旁、当定一区、广五千肘、长二万五千肘、以建邑、归于以色列全家、';
W._Eze45_7='于所献之圣地、及建邑之地、左右相向之处、必归于君、西至国之西界、东至国之东界、长与圣地东西之界同、';
W._Eze45_8='以色列中为君者、可得斯地为畿、免其复虐我民、余地则予以色列家、循其支派、○';
W._Eze45_9='主耶和华曰、以色列君乎、斯已足矣、强暴苛虐、尔其去之、秉公行义、勿复占据民业、主耶和华言之矣、';
W._Eze45_10='当有公权、公伊法、公罢特、';
W._Eze45_11='伊法罢特、其量必均、伊法罢特、皆容贺梅尔十分之一、俱以贺梅尔为准、';
W._Eze45_12='二十季拉为一舍客勒、五为五、十为十、五十舍客勒为一弥那、';
W._Eze45_13='所当献之礼物如左、小麦一贺梅尔中、当献伊法六分之一、麰麦一贺梅尔中、亦献伊法六分之一、';
W._Eze45_14='油之定数、一歌珥即一贺梅尔中、当献罢特十分之一、盖一贺梅尔为十罢特、';
W._Eze45_15='在以色列润泽之草场、二百羔中、献一以为素祭燔祭、及酬恩祭、为民赎罪、主耶和华言之矣、';
W._Eze45_16='斯土众民、各当以此礼物、奉于以色列君、';
W._Eze45_17='其君之职、乃于节期月朔安息日、及以色列家诸节期、献燔祭素祭及灌祭、必备赎罪祭、素祭、燔祭、酬恩祭、为以色列家赎罪、○';
W._Eze45_18='主耶和华曰、正月朔、必取无疵之牡犊一、以洁圣所、';
W._Eze45_19='祭司取赎罪祭牲之血、衅室之门橛、坛边之四隅、及内院之门橛、';
W._Eze45_20='七月朔、当为误犯罪、及无知而犯者、亦行此礼、以洁斯室、';
W._Eze45_21='正月十四日、当守逾越节、七日为节期、食无酵饼、';
W._Eze45_22='是日君必为己及斯土之民、备牡犊一、为赎罪祭、';
W._Eze45_23='历节期之七日、为耶和华备无疵之牡犊七、牡绵羊七、以为燔祭、亦必日备牡山羊一、为赎罪祭、';
W._Eze45_24='亦为各牡犊、各牡绵羊、备面一伊法、每面一伊法、加油一欣、以为素祭、';
W._Eze45_25='七月望、守节期历七日、亦当如是而行、俱循赎罪祭、燔祭、素祭、及油之数、';
W._Eze46_1='主耶和华曰、内院东向之门、六日间操作时、必闭之、惟安息日及月朔、必启之、';
W._Eze46_2='君入、必由外门之廊、立于门柱之侧、祭司为备燔祭酬恩祭、君拜于门阈、然后出、而门不闭、至于日暮、';
W._Eze46_3='斯土之民、于安息日月朔、必在是门阙、崇拜于耶和华前、';
W._Eze46_4='安息日、君所献于耶和华之燔祭、乃无疵之绵羊羔六、牡绵羊一、';
W._Eze46_5='亦备素祭、为牡绵羊面一伊法、为羔羊各随其力、每面一伊法、加油一欣、';
W._Eze46_6='月朔所献者、乃无疵之牡犊一、及绵羊羔六、牡绵羊一、皆无疵者、';
W._Eze46_7='亦备素祭、为牡犊面一伊法、为牡绵羊面一伊法、为羔羊各随其力、每面一伊法、加油一欣、';
W._Eze46_8='君入、必由门廊之道、出亦由之、';
W._Eze46_9='斯土之民、于诸节期、诣耶和华前时、凡由北门入而崇拜者、必由南门而出、由南门而入者、必由北门而出、不可返于所入之门、必直前而出焉、';
W._Eze46_10='民入、君亦于其中而入、民出、君亦偕之、';
W._Eze46_11='大会节期之素祭、为牡犊面一伊法、为牡绵羊面一伊法、为羔羊各随其力、每面一伊法、加油一欣、';
W._Eze46_12='如君愿备燔祭、或酬恩祭、为乐献之祭、奉于耶和华、必为之启东向之门、献其燔祭、或酬恩祭、如安息日然、既出、则闭其门、';
W._Eze46_13='日备一岁无疵之羔、以为燔祭、奉于耶和华、每晨备之、';
W._Eze46_14='每晨必备素祭、面一伊法六分之一、油一欣三分之一和之、以为耶和华之素祭、循其常例、';
W._Eze46_15='每晨必备羔羊、素祭及油、为恒献之燔祭、○';
W._Eze46_16='主耶和华曰、如君锡物于子、则为子有、以为恒业、';
W._Eze46_17='若以产业锡于臣仆、则为彼有、越届豁免之年、乃归于君、惟君之业、必归于子、';
W._Eze46_18='君欲锡土于子、必取畿辅予之、勿逐民出其业、免我民失业而星散、○';
W._Eze46_19='其人导我、由门旁之道而入、诣祭司北向之圣室、见其西有一所、';
W._Eze46_20='遂告我曰、此乃祭司烹补过祭、赎罪祭、及炙素祭之所、免其携至外院、俾民成圣、';
W._Eze46_21='复导我入外院、使我经行院之四隅、见每隅有院、';
W._Eze46_22='院之四隅、各有环墙之院、长四十肘、广三十肘、四院之度维一、';
W._Eze46_23='小院四周有廊、其下遍有烹饪之所、';
W._Eze46_24='其人告我云、斯乃烹饪之室、庶民所献祭牲、室中供役者、必烹之于此、';
W._Eze47_1='其人导我返至室门、其室东向、门阈之下、有水涌出、流于东方、由室右及坛南而下、';
W._Eze47_2='遂导我自北门而出、由向东之道、折至外门、见水出于右、';
W._Eze47_3='其人执绳、向东而出、量千肘、使我涉之、其水没踝、';
W._Eze47_4='又量千肘、使我涉之、其水没膝、再量千肘、使我涉之、其水没腰、';
W._Eze47_5='又量千肘、其水成河、我不得涉、盖水泛滥、可泳而不可涉矣、';
W._Eze47_6='遂谓我曰、人子欤、尔见此乎、乃导我返于河滨、';
W._Eze47_7='既返、则见河滨左右、林木繁多、';
W._Eze47_8='其人谓我曰、此水流于东方、下至亚拉巴、而入于海、既入于海、海水变甘、';
W._Eze47_9='此河所至之地、诸动物必得滋生、鳞族繁衍、斯水既至、海水变甘、所至之处、百物生焉、';
W._Eze47_10='渔人必立河滨、自隐基底至隐以革莲、为张网之所、其中之鱼、种类俱备、厥数繁多、若大海之鱼然、';
W._Eze47_11='惟其淤地水泽、水不变甘、留为斥卤、';
W._Eze47_12='河滨左右、生长各树、其实可餐、其叶不凋、其果不断、因水出于圣所、月结新实、果可为食、叶可医疾、○';
W._Eze47_13='主耶和华曰、尔分斯土为业、循以色列十二支派、其界如左、约瑟必得二区、';
W._Eze47_14='昔我举手而言、以斯土锡尔列祖、尔必共分、得之为业、';
W._Eze47_15='斯土北界、自大海、沿希特伦、至西达达境、';
W._Eze47_16='哈马比罗他与西伯莲、西伯莲在大马色哈马二界之间、及浩兰旁之哈撒哈提干、';
W._Eze47_17='自海至大马色界之哈萨以难、北以哈马为界、此为北界、';
W._Eze47_18='东界在浩兰及大马色基列、与以色列地之间、乃约但河、自北界至东海量之、此为东界、';
W._Eze47_19='南界自他玛至米利巴加低斯水、迄埃及溪、延及大海、此为南界、';
W._Eze47_20='西界大海、自南界至哈马道、此为西界、';
W._Eze47_21='当以斯土、循以色列支派而分之、';
W._Eze47_22='掣签分地与尔、及旅尔中而生子之外人、斯人尔必视如以色列本族、彼必于以色列支派中、与尔共得地为业、';
W._Eze47_23='外人旅于何支派中、尔必于彼以业给之、主耶和华言之矣、';
W._Eze48_1='支派之名如左、在北界、由希特伦至哈马道、延及大马色界之哈萨以难、北向至于哈马、自东至西、为但所得之区、';
W._Eze48_2='附但之界、自东至西、为亚设所得之区、';
W._Eze48_3='附亚设之界、自东至西、为拿弗他利所得之区、';
W._Eze48_4='附拿弗他利之界、自东至西、为玛拿西所得之区、';
W._Eze48_5='附玛拿西之界、自东至西、为以法莲所得之区、';
W._Eze48_6='附以法莲之界、自东至西、为流便所得之区、';
W._Eze48_7='附流便之界、自东至西、为犹大所得之区、';
W._Eze48_8='附犹大之界、自东至西、为尔所献之地、广二万五千肘、自东至西、长如他区之一、圣所必在其中、';
W._Eze48_9='尔所献于耶和华之地、必长二万五千肘、广一万肘、';
W._Eze48_10='所献之圣地、必归于祭司、北向长二万五千肘、东向广一万肘、西向广一万肘、南向长二万五千肘、耶和华之圣所、必在其中、';
W._Eze48_11='斯地归于撒督之裔、区别为祭司、供我职事者、昔以色列族迷途时、彼不若利未人之迷罔、';
W._Eze48_12='故附利未之界、所献之地、必归于彼、以为至圣之区、';
W._Eze48_13='附祭司之地、利未人必得一区、长二万五千肘、广一万肘、';
W._Eze48_14='此区归于耶和华为圣、利未人不可鬻之、不可易之、其土产之初实、不可归于他人、';
W._Eze48_15='附此二万五千肘之区、所余一区、广五千肘、以为俗地、建邑筑室、亦为郊野、邑在其中、';
W._Eze48_16='其度如左、东西四千五百肘、南北四千五百肘、';
W._Eze48_17='邑郊、东西二百五十肘、南北二百五十肘、';
W._Eze48_18='附于所献圣地、其余之区、东一万肘、西一万肘、与圣地相等、其土所产、归于邑中供役者为食、';
W._Eze48_19='以色列支派、于邑中供役者、必耕种其地、';
W._Eze48_20='所献之圣地、与建邑之地、其式维方、长二万五千肘、广二万五千肘、○';
W._Eze48_21='圣地与邑地、左右余地、东二万五千肘、西二万五千肘、与圣地相等、必归于君、圣地圣室、必在其中、';
W._Eze48_22='犹大便雅悯二界间之地、除利未人之区及邑地外、咸归于君、○';
W._Eze48_23='其余支派、自东至西、为便雅悯所得之区、';
W._Eze48_24='附便雅悯之界、自东至西、为西缅所得之要、';
W._Eze48_25='附西缅之界、自东至西、为以萨迦所得之区、';
W._Eze48_26='附以萨迦之界、自东至西、为西布伦所得之区、';
W._Eze48_27='附西布伦之界、自东至西、为迦得所得之区、';
W._Eze48_28='迦得之南界、自他玛至米利巴加低斯水、迄埃及溪、延及大海、';
W._Eze48_29='尔当掣签、分于以色列支派为业之地、其所得之区即此、主耶和华言之矣、○';
W._Eze48_30='邑之四方及门如左、北方四千五百肘、';
W._Eze48_31='邑门依以色列支派之名名之、北向有三门、一流便门、一犹大门、一利未门、';
W._Eze48_32='东方四千五百肘、有三门、一约瑟门、一便雅悯门、一但门、';
W._Eze48_33='南方四千五百肘、有三门、一西缅门、一以萨迦门、一西布伦门、';
W._Eze48_34='西方四千五百肘、有三门、一迦得门、一亚设门、一拿弗他利门、';
W._Eze48_35='邑之四周、共计一万八千肘、是日以后、邑名曰耶和华在此、';
