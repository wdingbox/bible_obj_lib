W._1Ki20_1='亚兰王便哈达集其全军、有三十二王偕之、统率车骑、上围撒玛利亚、攻之、';
W._1Ki20_2='遣使入城、见以色列王亚哈曰、便哈达云、';
W._1Ki20_3='尔之金银属我、尔妻孥之佳者亦属我、';
W._1Ki20_4='以色列王曰、我主我王欤、我与所有、咸属于尔、如尔所言、';
W._1Ki20_5='使者复至、曰、便哈达云、我已遣人曰、必以尔之金银妻孥、悉付于我、';
W._1Ki20_6='惟明日斯时、我将遣我臣仆、遍索尔宫、与尔臣仆之室、凡尔目所悦者、必取之而去、';
W._1Ki20_7='以色列王召国中之长老曰、请观斯人、如何谋害、遣人诣我、欲取我妻孥金银、我未之辞、';
W._1Ki20_8='长老与民众对曰、勿听之、勿允焉、';
W._1Ki20_9='王谓便哈达之使曰、反告我主我王曰、尔先遣之使索于仆者、仆愿为之、惟今所索者、我不能为、使者反而复命、';
W._1Ki20_10='便哈达更遣人曰、撒玛利亚之尘、若足从我之众、各取一掬、则愿诸神罚我维倍、';
W._1Ki20_11='以色列王曰、尔告之云、披甲者、勿效卸甲者而夸、';
W._1Ki20_12='便哈达与列王饮于幕、闻所对、则命臣仆曰、列陈、遂列陈攻城、';
W._1Ki20_13='有先知进见以色列王亚哈曰、耶和华云、此群众、尔见之乎、今日我必付于尔手、尔则知我乃耶和华、';
W._1Ki20_14='亚哈曰、藉谁乎、曰、耶和华云、藉诸州方伯之少者、曰、谁启战、曰、尔、';
W._1Ki20_15='遂核诸州方伯之少者、得二百三十二人、后核以色列民众、得七千人、';
W._1Ki20_16='日中而出、便哈达与助之之三十二王、在幕饮醉、';
W._1Ki20_17='方伯之少者为前锋、便哈达使窥之、返曰、有人自撒玛利亚出、';
W._1Ki20_18='曰、彼出、或欲修和、或欲战鬬、当生执之、';
W._1Ki20_19='方伯之少者出城、军旅从其后、';
W._1Ki20_20='各杀其敌、亚兰人遁、以色列人追之、亚兰王便哈达乘马、与骑兵遁而获免、';
W._1Ki20_21='以色列王出邑、击亚兰车骑、大戮其众、○';
W._1Ki20_22='先知进见以色列王曰、往哉、自强、慎尔所为、岁月既周、亚兰王必来攻尔、';
W._1Ki20_23='亚兰王臣仆谓之曰、彼之神、乃山岳之神、故强于我、当在平原与战、则我必强于彼、';
W._1Ki20_24='可如是而行、去厥列王、以军长代之、';
W._1Ki20_25='宜核一军、与所丧者相同、以马代马、以车代车、我在平原与战、必强于彼、王从其言而行、';
W._1Ki20_26='岁月既周、便哈达核亚兰之众、往亚弗、与以色列人战、';
W._1Ki20_27='以色列族亦核其众、备粮食、而往逆之、以色列族建营于敌前、若山羊羔二小群、惟亚兰人充斥遍地、';
W._1Ki20_28='有上帝仆进见以色列王曰、耶和华云、亚兰人谓耶和华乃山岳之神、非平原之神、故我必以此群众付于尔手、尔则知我乃耶和华、';
W._1Ki20_29='两军相对建营、历至七日、然后交战、是日以色列人、杀亚兰人步卒十万、';
W._1Ki20_30='其余遁入亚弗邑、城垣倾圮、压毙二万七千人、便哈达遁入城、匿于内室、';
W._1Ki20_31='其臣仆曰、我闻以色列家之王、咸怀矜恤、我侪曷若腰束麻、首系索、乞降于以色列王、庶存尔命、';
W._1Ki20_32='遂束麻于腰、系索于首、诣以色列王曰、尔仆便哈达云、请存我命、曰、彼尚在乎、我兄弟也、';
W._1Ki20_33='其人谛听其言、迅即乘机而应曰、便哈达尔兄弟也、曰、往携之至、便哈达遂出见王、王令登车、';
W._1Ki20_34='便哈达曰、昔我先人所夺尔父之邑、我必反尔、我先人在撒玛利亚为市、今尔在大马色亦可为市、亚哈曰、有此盟约、可释尔归、于是立约、而使之归、○';
W._1Ki20_35='有先知徒一人、奉耶和华命、谓同侪曰、尔其扑我、同侪不从、';
W._1Ki20_36='曰、因尔不听耶和华命、尔离我时、必见杀于狮、同侪离之、果遇狮被杀、';
W._1Ki20_37='又遇一人、曰、尔其扑我、遂扑而伤之、';
W._1Ki20_38='先知乃往、俟王于途、改其仪容、以巾掩目、';
W._1Ki20_39='王过之、则呼曰、仆在陈时、有人执敌、转诣我曰、尔守此人、如其失之、必以尔命代其命、或罚尔银一他连得、';
W._1Ki20_40='尔仆匆迫之间、其人已逸、以色列王曰、依尔所言为谳、汝自定之、';
W._1Ki20_41='其人急去巾于目、以色列王乃知其为先知、';
W._1Ki20_42='彼谓王曰、耶和华云、我定当灭之人、尔由尔手释之、故必以尔命代其命、以尔民代其民、';
W._1Ki20_43='以色列王抑郁不乐、归撒玛利亚、返其宫、';
W._1Ki21_1='此后、耶斯列人拿伯、有葡萄园在耶斯列、邻于撒玛利亚王亚哈之宫、';
W._1Ki21_2='亚哈谓拿伯曰、尔之葡萄园、邻于我宫、给我为圃、我易以尤佳之园、尔若欲得其值、我则予尔以金、';
W._1Ki21_3='拿伯曰、愿耶和华禁我、以我祖之遗业给尔、';
W._1Ki21_4='亚哈闻耶斯列人拿伯言、我不以祖遗业给尔、乃抑郁不乐、回宫卧床、面壁不食、';
W._1Ki21_5='其后耶洗别诣之曰、心忧不食、曷故、';
W._1Ki21_6='曰、我谓耶斯列人拿伯曰、以尔葡萄园给我以易金、或尔欲之、易以他园、彼曰、不以我之葡萄园给尔、';
W._1Ki21_7='其后耶洗别曰、尔今治以色列国乎、其起而食、中心欢畅、我必以耶斯列人拿伯之葡萄园给尔、';
W._1Ki21_8='遂假亚哈名作书、钤以王印、致于拿伯邑中、与彼偕居之长老显者、';
W._1Ki21_9='书曰、宣告禁食、在民间举拿伯于高坐、';
W._1Ki21_10='置二匪徒于其前、对之证曰、尔诅上帝及王、即曳之出、以石击毙之、';
W._1Ki21_11='邑中之长老显者、遵耶洗别所致之书而行、';
W._1Ki21_12='宣告禁食、在民间举拿伯于高坐、';
W._1Ki21_13='有匪徒二人入、对之而坐、于众前作证、讼拿伯曰、拿伯诅上帝与王、乃曳之出邑、以石击毙之、';
W._1Ki21_14='遣人告耶洗别曰、拿伯已石击而死、';
W._1Ki21_15='耶洗别闻之、则告亚哈曰、起据耶斯列人拿伯之葡萄园、即不欲给尔以易金者、盖拿伯已死、而不在矣、';
W._1Ki21_16='亚哈闻拿伯死、乃起、欲往耶斯列人拿伯之园、据而有之、○';
W._1Ki21_17='耶和华谕提斯比人以利亚曰、';
W._1Ki21_18='居撒玛利亚之以色列王亚哈、今在拿伯之园、欲据而有之、尔起往迓、';
W._1Ki21_19='告之曰、耶和华云、汝既杀人、又据其业乎、又告之曰、耶和华云、犬于何处舐拿伯之血、亦必于彼舐尔之血、';
W._1Ki21_20='亚哈谓以利亚曰、我敌、尔遇我乎、曰、我遇尔矣、因尔自鬻、行耶和华所恶、';
W._1Ki21_21='耶和华云、我必降灾于尔、扫除乎尔、尔之丁男、无论被束者、自由者、悉绝之于以色列中、';
W._1Ki21_22='亦必使尔家、如尼八子耶罗波安之家、亦如亚希雅子巴沙之家、缘尔激我震怒、使以色列族陷罪、';
W._1Ki21_23='论及耶洗别、耶和华云、耶洗别必为犬所噬、在耶斯列城侧、';
W._1Ki21_24='凡属亚哈、死于邑者、犬必食之、死于野者、鸟必食之、';
W._1Ki21_25='从未有若亚哈自鬻、行耶和华所恶者、为其后耶洗别所怂恿也、';
W._1Ki21_26='彼从偶像、行极可憎之事、效亚摩利人所为、即耶和华于以色列人前、所逐之族之事、';
W._1Ki21_27='亚哈闻言、则裂其衣、衣麻禁食、卧亦衣麻、行亦柔谨、';
W._1Ki21_28='耶和华谕提斯比人以利亚曰、';
W._1Ki21_29='亚哈自卑于我前、尔见之乎、缘此、于彼尚存之日、我不降灾、迨其子时、乃降灾于其家、';
W._1Ki22_1='亚兰与以色列国、三年无有战事、';
W._1Ki22_2='越至三年、犹大王约沙法、下诣以色列王、';
W._1Ki22_3='以色列王谓其臣仆曰、尔岂不知基列拉末属我、我乃寂然、不夺之于亚兰王手乎、';
W._1Ki22_4='遂问约沙法曰、尔愿与我偕往基列拉末以战乎、曰、尔我无异、我民如尔民、我马如尔马、';
W._1Ki22_5='又曰、请先咨诹耶和华、';
W._1Ki22_6='以色列王乃集先知、约四百人、谓之曰、我往基列拉末以战、可否、曰、往哉、主必付之于王手、';
W._1Ki22_7='约沙法曰、在此、非尚有耶和华之先知、可询之乎、';
W._1Ki22_8='以色列王曰、尚有一人、音拉子米该雅、可藉之咨诹耶和华、然我憾之、因其论我之预言、有凶而无吉、约沙法曰、王勿言是、';
W._1Ki22_9='以色列王召一宦者、曰、速令音拉子米该雅至、';
W._1Ki22_10='以色列王与犹大王约沙法、各衣朝服、坐于位、在撒玛利亚邑门之场、众先知预言于其前、';
W._1Ki22_11='基拿拿子西底家曾制铁角、曰、耶和华云、尔必以此角触亚兰人、至于尽灭、';
W._1Ki22_12='众先知亦如是预言曰、可往基列拉末、而得利达、盖耶和华将付之于王手、';
W._1Ki22_13='往召米该雅之使谓之曰、诸先知众口一辞、以吉语告王、请尔与彼同辞、告以吉语、';
W._1Ki22_14='米该雅曰、我指维生之耶和华而誓、耶和华所谕我者、我必言之、';
W._1Ki22_15='既至王前、王曰、米该雅、我侪往基列拉末以战、可否、曰、可往、而得利达、耶和华必付之王手、';
W._1Ki22_16='王曰、我须几次嘱尔、奉耶和华名与我言、惟以诚实乎、';
W._1Ki22_17='曰、我观以色列众散布于山、犹羊无牧、耶和华曰、斯众无主、可各安归其家、';
W._1Ki22_18='以色列王谓约沙法曰、我岂不云、彼论我之预言、有凶无吉乎、';
W._1Ki22_19='米该雅曰、其听耶和华之言、我见耶和华坐于其位、天上万军咸侍左右、';
W._1Ki22_20='耶和华曰、谁愿诱亚哈往基列拉末、而陨没乎、其一曰如此、其一曰如彼、';
W._1Ki22_21='后有神出、立于耶和华前曰、我愿诱之、';
W._1Ki22_22='曰、何以诱之、曰、我将出为诳言之神、在其众先知之口、曰、尔往为之、必成其事、';
W._1Ki22_23='今耶和华以诳言之灵、置尔众先知之口、耶和华有言、将加祸于尔、';
W._1Ki22_24='基拿拿子西底家、前批米该雅之颊曰、耶和华之神、自我往与尔言、由于何途、';
W._1Ki22_25='米该雅曰、尔匿密室之日、则必见之、';
W._1Ki22_26='以色列王曰、执米该雅、归付邑宰亚们、及王子约阿施、';
W._1Ki22_27='告之曰、王命拘此夫于狱、食以艰苦之饼、饮以艰苦之水、待我安归、';
W._1Ki22_28='米该雅曰、如尔安归、则是耶和华未藉我而言、又曰、诸民、尔其听之、○';
W._1Ki22_29='以色列王与犹大王约沙法、往基列拉末、';
W._1Ki22_30='以色列王谓约沙法曰、我将改装入陈、惟尔当衣王服、以色列王遂改装入陈、';
W._1Ki22_31='亚兰王曾命车长三十二人曰、尊卑俱勿与战、惟与以色列王而已、';
W._1Ki22_32='车长见约沙法、则曰、此必以色列王也、遂转战之、约沙法号呼、';
W._1Ki22_33='车长见非以色列王、则返而不追、';
W._1Ki22_34='有人偶尔挽弓、射中以色列王甲缝、王谓御者曰、我重伤矣、旋车载我出军、';
W._1Ki22_35='是日战势剧烈、王被扶立于车、以御亚兰人、创剧血流、至于车底、迨夕而死、';
W._1Ki22_36='日入之际、有令传于军中曰、各归故邑故土、';
W._1Ki22_37='王薨、舁至撒玛利亚、而葬于彼、';
W._1Ki22_38='有人在撒玛利亚池、洗濯其车、犬舐其血、如耶和华所言、此池、娼妓素浴其中、';
W._1Ki22_39='亚哈其余事迹、凡其所为、与建象牙之宫、暨筑诸邑、俱载于以色列列王纪、';
W._1Ki22_40='亚哈与列祖偕眠、子亚哈谢嗣位、○';
W._1Ki22_41='以色列王亚哈四年、亚撒子约沙法即位、为犹大王、';
W._1Ki22_42='时、年三十有五、在耶路撒冷为王、历二十五年、其母阿苏巴、示利希女也、';
W._1Ki22_43='约沙法循其父亚撒之道、不偏离之、行耶和华所悦、惟崇邱未废、民仍献祭焚香于其上、';
W._1Ki22_44='约沙法与以色列王修好、';
W._1Ki22_45='约沙法其余事迹、及所著之勇力、与其战绩、俱载于犹大列王纪、';
W._1Ki22_46='其父亚撒时所遗娈童、约沙法尽除之于国中、';
W._1Ki22_47='当时以东无王、方伯主治、';
W._1Ki22_48='约沙法造他施舟、欲往俄斐取金、因在以旬迦别舟破、不果、';
W._1Ki22_49='亚哈子亚哈谢告约沙法曰、容我仆与尔仆、同舟偕往、约沙法不许、';
W._1Ki22_50='约沙法与列祖偕眠、同葬于大卫城、子约兰嗣位、○';
W._1Ki22_51='犹大王约沙法十七年、亚哈子亚哈谢即位、在撒玛利亚、为以色列王、凡历二年、';
W._1Ki22_52='行耶和华所恶、循其父母之道、与尼八子耶罗波安使以色列族陷罪之道、';
W._1Ki22_53='奉事崇拜巴力、激以色列上帝耶和华之怒、皆如其父所行、';
