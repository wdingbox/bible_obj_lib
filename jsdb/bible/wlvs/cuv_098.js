W._Eze29_1='十年十月十二日、耶和华谕我曰、';
W._Eze29_2='人子欤、其面埃及王法老、及埃及四境而预言曰、';
W._Eze29_3='主耶和华云、埃及王法老乎、我为尔敌、尔乃巨鳄、卧于河中、自谓河为我有、我为己造之、';
W._Eze29_4='我必以钩贯尔之颊、使河中之鱼、附于尔鳞、曳尔及附鳞之鱼、俱出于河、';
W._Eze29_5='掷尔及尔河中之鱼于野、仆于田间、不集不敛、必付尔于地之走兽、天之飞鸟、为其所食、';
W._Eze29_6='埃及居民、则知我乃耶和华、盖埃及人、为以色列家所恃之苇杖、';
W._Eze29_7='彼执尔于手、尔则断折、致伤其肩、彼倚尔时、尔则断折、致闪其腰、';
W._Eze29_8='故主耶和华曰、我必使刃临尔、绝尔人畜、';
W._Eze29_9='因埃及王自谓、河为我有、乃我所造、埃及地必凄凉荒废、则知我乃耶和华、';
W._Eze29_10='我乃敌尔、及尔诸河、必使埃及地荒废凄凉、自密夺至色弗尼、延及古实界、';
W._Eze29_11='人足不履之、兽蹄不经之、无人居处、历四十年、';
W._Eze29_12='我必使埃及地荒芜、列于荒芜之国、其邑毁坏、列于毁坏之邑、历四十年、使埃及人散于异邦、分于列国、';
W._Eze29_13='主耶和华曰、越四十年、我必集埃及人、使离分散而至之民、';
W._Eze29_14='反其俘囚、俾归巴忒罗地、乃其故土、在彼为卑微之邦、';
W._Eze29_15='即列国中之至卑者、不复振兴、超越诸邦、我必减其人数、俾其不再统辖诸国、';
W._Eze29_16='不复为以色列家所赖、以色列家若仰望之、必忆其罪、而知我乃主耶和华、○';
W._Eze29_17='二十七年正月朔、耶和华谕我曰、';
W._Eze29_18='人子欤、巴比伦王尼布甲尼撒、遣师以攻推罗、乃为大役、故皆髡首破肩、而王及军旅、未得攻推罗之犒劳、';
W._Eze29_19='故主耶和华曰、我必以埃及地、赐巴比伦王尼布甲尼撒、彼必虏其庶民、掠其财物、夺其所获、以犒其军、';
W._Eze29_20='彼为我供役、我以埃及地赐之、以为赏劳、主耶和华言之矣、○';
W._Eze29_21='是时、我必使以色列家萌一角、俾尔启口于其中、彼则知我乃耶和华、';
W._Eze30_1='耶和华谕我曰、';
W._Eze30_2='人子欤、尔其预言曰、主耶和华云、尔其号啕曰、哀哉斯日、';
W._Eze30_3='其日伊迩、耶和华之日将届、乃密云之日、异邦之期、';
W._Eze30_4='锋刃必临于埃及、其人被杀而仆、古实惨怛、民众被虏、基址倾毁、';
W._Eze30_5='古实、弗、路德、与杂族之人、及古巴与同盟国之众、偕亡于刃、○';
W._Eze30_6='耶和华曰、扶持埃及者必蹶、埃及恃力之高傲必降、自密夺至色弗尼、俱仆于刃、主耶和华言之矣、';
W._Eze30_7='彼必荒芜、列于荒芜之国、其邑毁坏、列于毁坏之邑、';
W._Eze30_8='我燃火于埃及、歼灭凡助之者、彼则知我乃耶和华、';
W._Eze30_9='是日我必遣使驾舟、令安居之古实人震惊、加以惨怛、同于埃及遘灾之日、其事伊迩、○';
W._Eze30_10='主耶和华曰、我必藉巴比伦王尼布甲尼撒之手、灭绝埃及之众、';
W._Eze30_11='彼必率其民众、即列邦之强暴者、入灭斯土、拔刃以攻埃及、被杀者遍于其地、';
W._Eze30_12='我必涸其诸河、鬻其地于恶人之手、亦藉外人之手、荒芜其地、灭其所有、我耶和华言之矣、○';
W._Eze30_13='主耶和华曰、我必毁其偶像、绝其神像于挪弗、埃及不复有君、其地震惊、我使之然、';
W._Eze30_14='我必荒芜巴忒罗、燃火于琐安、行鞫于挪、';
W._Eze30_15='倾我怒于训、即埃及之保障、灭绝挪众、';
W._Eze30_16='燃火于埃及、训民惨怛、挪邑破坏、挪弗日遭敌害、';
W._Eze30_17='亚文比伯实之少者、必仆于刃、邑民被虏、';
W._Eze30_18='我于答比匿、折埃及之轭、止其恃力之高傲、斯时日光敛曜、密云覆邑子女被虏、';
W._Eze30_19='如是行鞫于埃及、彼则知我乃耶和华、○';
W._Eze30_20='十一年正月七日、耶和华谕我曰、';
W._Eze30_21='人子欤、我已折埃及王法老之肱、不裹其伤、不敷以药、不缠以布、俾其无力执刃、';
W._Eze30_22='故主耶和华曰、我与埃及王法老为敌、必折其二肱、健者伤者、今并折之、使刃堕于其手、';
W._Eze30_23='俾埃及人散于列国、分于异邦、';
W._Eze30_24='坚巴比伦王之肱、付我刃于其手、折法老之肱、使呻吟于其前、若人受重伤然、';
W._Eze30_25='我必辅巴比伦王之肱、使法老之肱下垂、既以我刃付巴比伦王手、使举而击埃及国、则知我乃耶和华、';
W._Eze30_26='我必使埃及人散于列国、分于异邦、俾知我乃耶和华、';
W._Eze31_1='十一年三月朔、耶和华谕我曰、';
W._Eze31_2='人子欤、当语埃及王法老、及其众曰、尔之为大、孰可比拟、';
W._Eze31_3='前者亚述王、为利巴嫩之香柏、枝柯繁美、其荫浓密、其干崇高、其杪入云、';
W._Eze31_4='有水养之、有渊长之、支流四出、灌溉田间诸木、';
W._Eze31_5='惟此香柏、超于田间诸木、因得水泽、生枝既繁、发条且长、';
W._Eze31_6='飞鸟结巢于其枝、野兽生子于其下、大国之民、居于其荫、';
W._Eze31_7='根盘水滨、故干巨枝长、其形荣美、';
W._Eze31_8='上帝囿之香柏、不能蔽之、松树不及其枝、枫树不及其柯、上帝囿中诸木、不得与之媲美、';
W._Eze31_9='我使其枝繁盛、因而荣美、致上帝囿伊甸诸木、咸嫉妒之、';
W._Eze31_10='主耶和华曰、因其崇高、其杪入云、心志骄泰、';
W._Eze31_11='我必付于列国强者之手、彼必处之、因其邪恶、我已逐之、';
W._Eze31_12='列国强暴之外人、斫而去之、其枝坠于陵谷、其柯折于溪滨、天下万民、离其荫庇而去、';
W._Eze31_13='飞鸟栖其干上、野兽伏其枝间、';
W._Eze31_14='使水滨诸木、不夸其崇高、其杪不入云中、得灌溉之强者、不复耸立、俱必死亡、偃于下土、至归墓之人中、○';
W._Eze31_15='主耶和华曰、彼下阴府之日、我令人为之哀悼、我使深渊闭塞、河流息、大水涸、俾利巴嫩为之憔顇、田野诸木因之衰残、';
W._Eze31_16='我掷之于阴府、与归墓者相偕、列国闻其下坠之声、靡不震动、伊甸诸木、利巴嫩之佳树、凡得灌溉者、咸受慰于地之深处、';
W._Eze31_17='彼众素为其臂、于列国中居其荫下、偕之归于阴府、至戮于刃者之所、○';
W._Eze31_18='尔之荣耀威严、伊甸诸木、孰可比拟、然必偕同伊甸诸木、下坠地之深处、尔必偃于未受割、而戮于刃者之中、法老及其民众若此、主耶和华言之矣、';
W._Eze32_1='十二年十二月朔、耶和华谕我曰、';
W._Eze32_2='人子欤、当为埃及王法老作哀歌、谓曰、尔于列国中、昔若壮狮、今若海中之鳄、冲突于尔河、以足搅水、使河浑浊、';
W._Eze32_3='主耶和华曰、我必率多国之众、张我罟以网尔、曳尔而上、';
W._Eze32_4='委尔于地、掷尔于野、使空中诸鸟、栖于尔上、全地之兽、食尔而饱、';
W._Eze32_5='以尔肉置于山、以尔身填于谷、';
W._Eze32_6='以尔血灌尔游泳之地、延及诸山、充乎谿涧、';
W._Eze32_7='我灭尔时、必蔽诸天、使星昏暗、以云掩日、令月无光、';
W._Eze32_8='我使天之辉光昏暗、布晦冥于尔地、主耶和华言之矣、';
W._Eze32_9='我以尔之败亡、加于尔所未识之国、则扰多民之心、';
W._Eze32_10='诸民为尔骇愕、其王于我挥刃之日、为尔战栗不已、当尔颠仆之日、众必顾其生命、时切恐惶、';
W._Eze32_11='主耶和华曰、巴比伦王之刃必及尔、';
W._Eze32_12='我必使尔众仆于武士之刃、彼乃列国之强暴、必灭埃及之骄泰、歼其民众、';
W._Eze32_13='我必屠其河滨群畜、人足兽蹄、不复浑浊其水、';
W._Eze32_14='使水澄清、河流若油、主耶和华言之矣、';
W._Eze32_15='我使埃及荒芜凄凉、绝其所盈、灭其居民、彼则知我乃耶和华、';
W._Eze32_16='主耶和华曰、是乃哀歌、列邦诸女、必为埃及、与其民众、以此悼之、○';
W._Eze32_17='十二年望日、耶和华谕我曰、';
W._Eze32_18='人子欤、当为埃及民众哀悼、且与名邦之女、陷之于地之深处、与入墓之人相偕、';
W._Eze32_19='曰、尔美于谁、其下而与未受割者并列、';
W._Eze32_20='彼必仆于为刃所戮者之中、刃已出鞘、当曳彼及其众而去、';
W._Eze32_21='武士之强者、必自阴府、与彼及助之者言曰、未受割而戮于刃者、亦下此而静卧焉、';
W._Eze32_22='亚述及其民众在此、俱被戮而仆于刃者、其冢遍于四周、';
W._Eze32_23='斯冢列于深坑、其众环之、生时令人恐惧、今被戮而仆于刃、';
W._Eze32_24='以拦在此、其众环于其冢、乃被戮而仆于刃、未受割而入地之深处者、生时令人恐惧、今与入墓之人、同蒙羞耻、';
W._Eze32_25='彼及其众之床、设于被戮者中、其冢遍于四周、皆未受割而戮于刃者、生时令人恐惧、今与入墓之人、同蒙羞耻、以拦列于被戮者中、';
W._Eze32_26='米设土巴及其民众在此、其冢遍于四周、皆未受割而戮于刃者、以其生时令人恐惧也、';
W._Eze32_27='未受割之勇士、下于阴府、携其军械、首枕刀剑、白骨负罪、米设土巴必不与之同卧、以其生时为武士所惧也、';
W._Eze32_28='尔必折于未受割者之中、与戮于刃者同卧、';
W._Eze32_29='以东及其君王牧伯在此、昔虽刚强、今与戮于刃者并列、彼与未受割而入墓者同卧、';
W._Eze32_30='北方诸王、及西顿民众在此、彼与被戮者偕下、昔虽刚强、使人恐惧、今蒙羞耻、彼未受割、与戮于刃者同卧、且与入墓之人、同负羞辱、';
W._Eze32_31='法老及其军旅、俱戮于刃、目击彼众、则受慰藉、主耶和华言之矣、';
W._Eze32_32='法老在生人之地、令人恐惧、我使之然、彼及军旅、必与未受割、而戮于刃者同列、主耶和华言之矣、';
W._Eze33_1='耶和华谕我曰、';
W._Eze33_2='人子欤、谓尔民族曰、我若使刃临于一邦、是邦之民、简其中一人、立为戍卒、';
W._Eze33_3='彼见刃将至、吹角以警民、';
W._Eze33_4='凡闻角声、不受警戒、刃至而杀之、其血必归于己首、';
W._Eze33_5='既闻角声、不受警戒、其血必归于己、若受警戒、则得自救其命、';
W._Eze33_6='如戍卒见刃将至、不吹角以警民、刃至而杀人、其人死于其罪、而我必索其血于戍卒、';
W._Eze33_7='人子欤、我立尔为以色列家之戍卒、其听我口所言、为我警之、';
W._Eze33_8='我语恶人曰、恶者乎、尔必死、如尔不警之、使离其道、恶人必死于其罪、而我必索其血于尔、';
W._Eze33_9='如尔警恶人、使离其道、彼不转而离之、必死于其罪、惟尔得救己命、○';
W._Eze33_10='人子欤、谓以色列家云、尔曰、我侪任愆尤、负罪戾、渐即消亡、何能生存、';
W._Eze33_11='尔告之曰、主耶和华云、我指己生而誓、恶人死亡、我所不悦、惟悦恶人转离其道、而得生存、以色列家乎、尔其回转、回转、离尔恶途、何为自取死亡、';
W._Eze33_12='人子欤、谓尔民族曰、义人干罪之日、其义不能救之、恶人去恶之日、其恶不能陨之、义人干罪之日、不能藉其义而得生、';
W._Eze33_13='我谓义人必生、如彼自恃其义而行恶、则其义行、俱不见忆、必死于其所犯之罪、';
W._Eze33_14='我若谓恶人曰、尔必死、而彼转离其恶、循法合理、';
W._Eze33_15='反所受之质、偿所劫之物、遵行生命之典章、不复为恶、则必得生、不致死亡、';
W._Eze33_16='彼所犯之罪、俱不见忆、彼既循法合理、则必得生、';
W._Eze33_17='惟尔民族曰、主道不公、实彼之道不公也、';
W._Eze33_18='义人转离其义而行恶、必死于其中、';
W._Eze33_19='恶人转离其恶、循法合理、则因之而得生、';
W._Eze33_20='惟尔曰、主道不公、以色列家乎、我必各依所行而鞫尔、○';
W._Eze33_21='我侪被虏之十二年、十月五日、有一自耶路撒冷逃逸者、诣我曰、城陷矣、';
W._Eze33_22='逃逸者未至之前夕、耶和华感我、而启我口、诘朝逃逸者至、我口则启、不复缄默、';
W._Eze33_23='耶和华谕我曰、';
W._Eze33_24='人子欤、居于以色列地、荒芜之处者曰、亚伯拉罕仅一人耳、而得斯土、我侪既众、必得斯土为业、';
W._Eze33_25='故当告之曰、主耶和华云、肉尚有血、尔曹食之、瞻尔偶像、流人之血、岂得据有斯土乎、';
W._Eze33_26='尔恃锋刃、作可恶之事、互玷邻妻、岂得据有斯土乎、';
W._Eze33_27='当告之曰、主耶和华云、我指己生而誓、居荒芜之处者、必仆于刃、居田野者、我必付之于兽噬之、居保障及岩穴者、必毙于疫疠、';
W._Eze33_28='我必使斯土荒凉、令人骇异、俾其恃力之骄泰止息、以色列山冈荒凉、无人经历、';
W._Eze33_29='缘彼行可恶之事、我使斯土荒凉、令人骇异、彼则知我乃耶和华、○';
W._Eze33_30='人子欤、尔民族在垣墉之侧、门阈之间论尔、彼此相语曰、其来听耶和华所出之言、';
W._Eze33_31='彼诣尔所、如民来集、坐于尔前、若为我民、听尔言而不行之、其口多显仁爱、心则逐利、';
W._Eze33_32='彼之视尔、若善讴者歌其情词、若善乐者操其妙音、彼听尔言、而不行之、';
W._Eze33_33='所言必成、既成之时、彼则知有先知在其中矣、';
W._Eze34_1='耶和华谕我曰、';
W._Eze34_2='人子欤、当以预言责以色列之牧者曰、主耶和华云、以色列之牧者、自牧其身、其人祸哉、牧者岂不宜牧其群羊乎、';
W._Eze34_3='尔曹食其脂、衣其毛、宰其肥者、而不牧羊、';
W._Eze34_4='弱者不扶之、疾者不医之、受伤者不裹之、被驱者不反之、迷亡者不寻之、乃以强暴严酷制之、';
W._Eze34_5='缘无牧者而散、既散、则为野兽所噬、';
W._Eze34_6='我羊迷于诸山峻岭、散于全地、无人寻觅、';
W._Eze34_7='故尔牧者、其听耶和华言、';
W._Eze34_8='主耶和华曰、我指己生而誓、因无牧者、我羊被掠、为野兽所吞噬、我之牧者、不寻我羊、自牧其身、不牧我羊、';
W._Eze34_9='故尔牧者、其听耶和华言、';
W._Eze34_10='主耶和华曰、我为牧者之敌、必索我羊于其手、使之不得复牧我羊、不得自牧其身、必救我羊脱于其口、不复为其所食、';
W._Eze34_11='主耶和华曰、我必自寻我羊、躬亲觅之、';
W._Eze34_12='譬彼牧者、羊散之时、则寻觅之、我必如是寻觅我羊、救之出于密云幽暗之日、所散之地、';
W._Eze34_13='我必导之出于异邦、集之离乎列国、使归故土、牧之于以色列山冈溪滨、及民所居之地、';
W._Eze34_14='我必牧之于芳草之场、其牢在以色列高地之山、彼必卧于美牢、牧于腴壤、在以色列山冈、';
W._Eze34_15='主耶和华曰、我必自牧我羊、使之攸伏、';
W._Eze34_16='迷亡者我必寻之、被驱者我必反之、伤者裹之、病者扶之、肥者强者、我必灭之、以公义牧之、';
W._Eze34_17='主耶和华曰、我群羊欤、我必折衷于羊与羊、牡绵羊与牡山羊之间、';
W._Eze34_18='尔食于芳草之场、犹为细故、而以足蹂躏其余乎、尔饮于清水、犹为细故、而以足浑浊其余乎、';
W._Eze34_19='我羊食尔足所蹂躏者、饮尔足所浑浊者、○';
W._Eze34_20='主耶和华曰、我必折衷于肥羊瘠羊间、';
W._Eze34_21='因尔以身以肩挤之、以角抵其病者、使散于外、';
W._Eze34_22='故我必救我羊、不复被掠、折衷于羊与羊间、';
W._Eze34_23='我必立一牧者以牧之、即我仆大卫、彼必牧之、为其牧者、';
W._Eze34_24='我耶和华必为其上帝、我仆大卫为君于其中、我耶和华言之矣、';
W._Eze34_25='我将与结平和之约、绝恶兽于斯土、使彼安居于野、寝息于林、';
W._Eze34_26='我必锡嘏于彼、及我山四周、降以时雨、沛以福泽之甘霖、';
W._Eze34_27='田野之树结实、土壤产物、民得安居其地、我既折其轭、救其脱于所服役者之手、彼则知我乃耶和华、';
W._Eze34_28='不复为异邦所虏、野兽所噬、必得安居、无人使之恐怖、';
W._Eze34_29='我必为之备具名园、彼在其地、不复亡于饥馑、不负列邦之毁辱、';
W._Eze34_30='主耶和华曰、彼必知我耶和华、彼之上帝、乃与之偕、以色列家为我之民、';
W._Eze34_31='尔为我羊、我场之羊乃尔世人、我为尔之上帝、主耶和华言之矣、';
