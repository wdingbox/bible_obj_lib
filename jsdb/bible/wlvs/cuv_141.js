W._Eph1_1='由上帝旨、为基督耶稣使徒保罗、书达以弗所诸圣徒、及忠信于基督耶稣者、';
W._Eph1_2='愿恩惠平康、由我父上帝、及主耶稣基督归尔、○';
W._Eph1_3='祝颂上帝、我主耶稣基督之父、曾由基督、祝我以在天属神之诸福、';
W._Eph1_4='即如创世之先、由基督选我侪、俾在其前圣而无玷、';
W._Eph1_5='依厥善旨、以爱豫定我侪、由耶稣基督得为其子、';
W._Eph1_6='致赞其恩之荣、即于其爱子中乐赐我侪者、';
W._Eph1_7='我侪于彼因其血而得赎、即罪之赦、依上帝洪恩也、';
W._Eph1_8='此恩、乃上帝以诸智诸识溢于我者、';
W._Eph1_9='示我以厥旨之奥秘、循其善意、乃于彼中所定者、';
W._Eph1_10='迨期满时、在天在地之万有、悉统一于基督、';
W._Eph1_11='我侪于彼亦得为业、乃依己旨行万事者所豫定、';
W._Eph1_12='致使其荣、因我侪先于基督有望者、得颂赞焉、';
W._Eph1_13='尔于彼既闻真道、即救尔之福音、且信之、则受所许圣神之印、';
W._Eph1_14='此乃我侪嗣业之质、迨上帝之业见赎、其荣则得颂赞、';
W._Eph1_15='故我闻尔于主耶稣之信、向诸圣徒之爱、';
W._Eph1_16='则为尔感谢不已、祈祷时常念及尔、';
W._Eph1_17='俾我主耶稣基督之上帝、有荣之父、赐尔明智与启示之灵、以识上帝、';
W._Eph1_18='心目克明、俾知尔蒙其召所望何如、彼于诸圣徒之业、其荣之丰富何如、';
W._Eph1_19=(null)
W._Eph1_20='且于我诸信者、其能之浩大何如、乃依其能力运行于基督中、即自死起之之时、使坐其右于天、';
W._Eph1_21='超乎诸执政者、秉权者、有能者、宰治者、及凡有名者、不第今世、亦在来世、';
W._Eph1_22='且服万有于其足下、使为万有之首于教会、';
W._Eph1_23='教会为其体、乃充乎万有者之所充也、';
W._Eph2_1='且尔曹素以罪愆而死、';
W._Eph2_2='从斯世之俗而行、服在空乘权之君、即今运行于悖逆者之灵、';
W._Eph2_3='我侪亦尝出入其中、徇形躯之情、行身心之欲、本为服怒之辈、如他人然、';
W._Eph2_4='但上帝富有矜恤、以浩大之爱爱我、';
W._Eph2_5='于我侪因过而死时、偕基督而苏我、尔之得救、乃由恩耳、';
W._Eph2_6='且于基督耶稣、使我侪与之同起、亦同坐于天、';
W._Eph2_7='致由彼所施我侪之慈惠、彰其厚恩于后世焉、';
W._Eph2_8='盖尔以恩得救、由信非由己、乃上帝所赐也、';
W._Eph2_9='非由乎行、免人自矜、';
W._Eph2_10='盖我侪乃上帝之工、受造于基督耶稣中、致行善行、乃上帝所豫定、使我侪行之者也、○';
W._Eph2_11='故当记忆、尔昔以形躯为异邦人、彼于形躯由人手所谓割者、谓尔为无割者、';
W._Eph2_12='当时尔与基督相隔、与以色列民相异、外乎应许诸约、无有所望、在世无有上帝、';
W._Eph2_13='今则于基督耶稣、尔曹素为远者、以基督血而得近、';
W._Eph2_14='彼为我侪之和、毁其间之藩篱、使二者为一、';
W._Eph2_15='且于其形躯废厥仇雠、即诫命之律载于条例者、致于彼中、以二者造一新人而致和、';
W._Eph2_16='又以十架诛厥仇雠、联二者为一体、复和于上帝、';
W._Eph2_17='遂来宣和平于尔远者及近者、';
W._Eph2_18='盖我二者由彼、因一神而谒父、';
W._Eph2_19='如是、尔曹不复为外人、为客旅、乃与圣徒同籍、为上帝之眷属、';
W._Eph2_20='建于使徒先知之基、基督耶稣为屋隅之首石、';
W._Eph2_21='诸宇于彼中结构、渐成主之圣殿、';
W._Eph2_22='尔曹亦共被建、为上帝之居所、藉圣神而居焉、';
W._Eph3_1='缘此、我保罗因尔异邦人、为基督耶稣之囚、';
W._Eph3_2='若尔闻上帝为尔之故、赐我颁恩之职、';
W._Eph3_3='我由启示得识奥秘、如前所略书者、';
W._Eph3_4='尔曹读之、可知我洞悉基督之奥秘、';
W._Eph3_5='先世未尝示人、今则以神启示圣徒及先知矣、';
W._Eph3_6='即异邦人同为嗣子、同其肢体、且由福音共与所许、在基督耶稣中者、';
W._Eph3_7='我为福音之役、乃依上帝所赐之恩、此恩乃依其能之功用而赐我也、';
W._Eph3_8='我在圣徒中、乃微之又微者、尚蒙此恩、俾以基督莫测之富有、宣诸异邦、';
W._Eph3_9='令众咸知此颁布之奥秘、即历世隐于创造万有之上帝者、';
W._Eph3_10='致在天诸执政者、操权者、今由教会知上帝智备万殊、';
W._Eph3_11='乃依其永旨、在我主基督耶稣中所定者、';
W._Eph3_12='于彼也、我侪由信而果敢、毅然而谒上帝、';
W._Eph3_13='故我求尔、勿以我为尔受难而疲惫、斯乃尔荣、○';
W._Eph3_14='缘此、我屈膝于父前、';
W._Eph3_15='即在天在地诸家、所由得名者、';
W._Eph3_16='求依其荣之富有、俾由厥神、以其能而刚健乃衷、';
W._Eph3_17='致基督因信而居尔心、使尔根基于爱、';
W._Eph3_18='得与诸圣徒克识其长阔高深、';
W._Eph3_19='且知基督莫测之爱、得乎上帝所充者而充焉、○';
W._Eph3_20='夫上帝能行者、越乎我侪所求所思、依其运行于我侪之能也、';
W._Eph3_21='愿在教会、亦在基督耶稣、以荣归之、永世靡暨、阿们、';
W._Eph4_1='故我为主被囚者劝尔、所行宜称乎所蒙之召、';
W._Eph4_2='悉以谦逊、温柔恒忍、以爱相恕、';
W._Eph4_3='以和平相维系、务守圣神之合一、';
W._Eph4_4='体一、神一、如尔蒙召之望为一、';
W._Eph4_5='主一、信一、洗一、';
W._Eph4_6='上帝一、为众人之父、超乎众、贯乎众、在众中者也、';
W._Eph4_7='然我侪蒙恩、各依基督所赐之量、';
W._Eph4_8='故曰、其上升时、则俘所虏、而颁赉于人、';
W._Eph4_9='夫既云上升、岂非曾降于地下乎、';
W._Eph4_10='降者即高升于诸天、以充万有者也、';
W._Eph4_11='其所赐者、有使徒、先知、宣道者、及牧师、教师、';
W._Eph4_12='为欲成全圣徒、致役事之工、建基督之体、';
W._Eph4_13='以至我众合一于信、及识上帝子、得为成人、造乎基督充溢之量、';
W._Eph4_14='致不复为童稚、荡漾于诸教之风、受人诡谲欺惑之术、';
W._Eph4_15='惟须居爱崇实、万事渐长于彼、彼乃元首、即基督也、';
W._Eph4_16='由彼全体结构联络、百节相承、各依其功用而运动、俾之滋长、而自建于爱、○';
W._Eph4_17='故我言之、且缘主切言之、尔之所行、毋复志意虚妄、如异邦人然、';
W._Eph4_18='彼心思蒙昧、外乎上帝之生、因其无知而心顽也、';
W._Eph4_19='既失其良、徇于邪侈、贪行诸污、';
W._Eph4_20='尔学基督则不然、';
W._Eph4_21='尔果闻之、且依耶稣之真、由之受教、';
W._Eph4_22='尔于夙习之行、宜脱旧人、即以欺罔之欲、而自败者、';
W._Eph4_23='心志亦宜更新、';
W._Eph4_24='且衣以新人、乃肖上帝、由真理之圣与义而造者也、○';
W._Eph4_25='故当去诳、与人言皆以其诚、盖我侪互相为肢也、';
W._Eph4_26='怒勿干罪、勿衔怒至日落、';
W._Eph4_27='勿与魔以间、';
W._Eph4_28='窃者勿复窃、宁服劳、手作善工、得以济乏、';
W._Eph4_29='秽言勿出口、惟于人之所需、以善言建之、致恩及听者、';
W._Eph4_30='勿贻上帝之圣神忧、尔乃由之受印、以至赎日者、';
W._Eph4_31='凡荼毒、忿怒、怨恨、喧哗、讪谤、并诸暴很、宜悉去之、';
W._Eph4_32='彼此仁慈、矜恤、赦宥、如上帝由基督赦宥尔也、';
W._Eph5_1='故尔当效上帝、如爱子然、';
W._Eph5_2='又当以爱而行、如基督爱我侪、为之舍己、为供为祭、献于上帝、以为馨香、';
W._Eph5_3='惟淫乱及污秽贪婪、尔中言之亦不可、乃圣徒所宜也、';
W._Eph5_4='淫词、浮言、戏谑、皆非所宜、宁祝谢耳、';
W._Eph5_5='盖尔诚知淫者、污者、及贪婪与拜像同者、皆不得嗣业于基督、暨上帝之国、';
W._Eph5_6='勿为人之虚言所欺、缘此、上帝之怒、临于悖逆之人、';
W._Eph5_7='故勿与之同群、';
W._Eph5_8='尔素为暗、今宗主而为光、当如光明之人而行、';
W._Eph5_9='夫光明之实、即在诸善与义与诚也、';
W._Eph5_10='宜审主之所悦、';
W._Eph5_11='毋与无实之暗行、宁责之、';
W._Eph5_12='盖彼之隐行、言之辱矣、';
W._Eph5_13='凡事之受责者、以光而显、盖凡显者光也、';
W._Eph5_14='故曰、寐者宜寤、自死而起、基督将照尔矣、○';
W._Eph5_15='慎顾尔行、勿若无智、乃若有智、';
W._Eph5_16='宜惜光阴、时日邪慝故也、';
W._Eph5_17='勿为愚、务悉主旨、';
W._Eph5_18='勿酗酒而荡检、惟充以圣神、';
W._Eph5_19='以诗、以歌、以灵赋、互相酬答、口唱心和以向主、';
W._Eph5_20='凡事以我主耶稣基督之名、恒谢父上帝、';
W._Eph5_21='当寅畏基督、而相顺服、○';
W._Eph5_22='妇当服夫、如服主然、';
W._Eph5_23='盖夫为妇首、如基督为教会首、亦为全体之救者、';
W._Eph5_24='教会服基督、妇凡事服夫、亦宜如是、';
W._Eph5_25='夫当爱妇、如基督爱教会、为之舍己、';
W._Eph5_26='欲使之为圣、由水之洗、以道洁之、';
W._Eph5_27='立之己前、为有荣者、毫无瑕皱等疵、乃圣而无玷也、';
W._Eph5_28='如是、夫宜爱妇如己身、爱妇即爱己也、';
W._Eph5_29='从未有自恶己身者、惟保养之、煦妪之、如基督之于教会然、';
W._Eph5_30='盖我侪为其体之肢也、';
W._Eph5_31='是以人离父母、胶漆其妻、二者成为一体、';
W._Eph5_32='此奥秘大矣、我言之、乃指基督与教会也、';
W._Eph5_33='然尔曹各宜爱妇如己、妇亦宜敬畏其夫、';
W._Eph6_1='子女当缘主顺从父母、斯乃善也、';
W._Eph6_2='敬尔父母、此为寓许之首诫、';
W._Eph6_3='俾尔畅遂、享寿于世、';
W._Eph6_4='父勿激子女之怒、惟依主之训勉、而鞠育之、○';
W._Eph6_5='仆当畏惧战栗、以忠心顺尔形躯之主、如于基督然、';
W._Eph6_6='勿第以目前服役、若取悦于人者、惟如基督之仆、由心而行上帝之旨、';
W._Eph6_7='欣然服役、如于主、非于人、';
W._Eph6_8='盖知或为仆、或自主、必各依其所行之善、受报于主、';
W._Eph6_9='主之待仆、亦当如是、勿恐吓之、盖知彼与尔之主在天、不以貌视人也、○';
W._Eph6_10='此外、当赖主及其权能而刚健、';
W._Eph6_11='衣上帝全备铠甲、克御魔之诡谲、';
W._Eph6_12='盖我侪所与战者、非血气之人、乃诸执政者、掌权者、及此暗世之君、并天际之恶灵、';
W._Eph6_13='当取上帝全备铠甲、俾克守御于艰难之日、迨诸事既成而卓然、';
W._Eph6_14='故宜屹立、腰束以诚、胸护以义、';
W._Eph6_15='以和平福音为所备之履、而著于足、';
W._Eph6_16='又取信以为盾、能悉灭恶者之火箭、';
W._Eph6_17='且取救济之冑、及圣神之剑、即上帝道也、';
W._Eph6_18='以诸祈祷吁恳、感于圣神而恒求、于此儆醒不倦、为诸圣徒祈、';
W._Eph6_19='亦为我祈、使我于启口时、毅然阐明福音之奥秘、';
W._Eph6_20='缘此、我为缧绁中之使者、俾得侃侃而言、如所当言、○';
W._Eph6_21='我所爱之兄弟推基古、乃于主为忠役者、彼将悉以我事告尔、';
W._Eph6_22='为此我特遣之就尔、令尔知我景况、且慰尔心、○';
W._Eph6_23='愿平康与爱与信、由父上帝、及主耶稣基督归尔、';
W._Eph6_24='凡于我主耶稣基督、有不朽之爱者、愿恩惠偕尔焉、';
