var WLVS=
{
  "Gen": {
    "1": {
      "1": "元始、上帝创造天地、",
      "2": "地乃虚旷混沌、渊际晦冥、上帝之神煦育乎水面、",
      "3": "上帝曰、宜有光、即有光、",
      "4": "上帝视光为善、遂判光暗、",
      "5": "谓光为昼、谓暗为夜、有夕有朝、是乃一日、○",
      "6": "上帝曰、水中宜有穹苍、使水判乎上下、",
      "7": "遂作穹苍、以分穹苍上下之水、有如此也、",
      "8": "上帝谓穹苍为天、有夕有朝、是乃二日、○",
      "9": "上帝曰、天下诸水、宜汇一区、俾见大陆、有如此也、",
      "10": "谓大陆为地、谓汇水为海、上帝视之为善、",
      "11": "上帝曰、地宜生草、及结实之蔬、结果之树、果怀其核、各从其类、有如此也、",
      "12": "地遂生草、及结实之蔬、结果之树、果怀其核、各从其类、上帝视之为善、",
      "13": "有夕有朝、是乃三日、○",
      "14": "上帝曰、穹苍宜有辉光、以分昼夜、以为兆象、以定四时年日、",
      "15": "光丽于天、照临于地、有如此也、",
      "16": "上帝造二巨光、大者司昼、小者司夜、亦造星辰、",
      "17": "置之穹苍、照临于地、",
      "18": "以司昼夜、以分明晦、上帝视之为善、",
      "19": "有夕有朝、是乃四日、○",
      "20": "上帝曰、水宜滋生生物、鸟飞地上、戾乎穹苍、",
      "21": "遂造巨鱼、暨水中所滋生之动物、各从其类、又造羽族、各从其类、上帝视之为善、",
      "22": "祝之曰、生育众多、鳞介充牣于海、禽鸟繁衍于地、",
      "23": "有夕有朝、是乃五日、○",
      "24": "上帝曰、地宜产生生物、各从其类、牲畜昆虫走兽、各从其类、有如此也、",
      "25": "遂造走兽牲畜、地上昆虫、皆各从其类、上帝视之为善、",
      "26": "上帝曰、宜造人、其形其象肖我侪、以治海鱼飞鸟牲畜、及动于地上之昆虫、并治全地、",
      "27": "遂造人、维肖乎己、象上帝形、造男亦造女、",
      "28": "上帝祝之曰、生育众多、遍满于地、而治理之、以统辖海鱼飞鸟、与地上动物、",
      "29": "又曰、遍地结实之菜蔬、怀核之树果、我予汝以为食、",
      "30": "至地上走兽、空中飞鸟、暨动于地上之生物、我赐之青草以为食、有如此也、",
      "31": "上帝视凡所造者尽善、有夕有朝、是乃六日、"
    },
    "2": {
      "1": "天地万物既成、",
      "2": "七日上帝造物工竣、乃憩息、",
      "3": "盖是日上帝毕其工而安息、遂锡嘏此日、别之为圣、○",
      "4": "耶和华上帝创造天地之日、其略如左、",
      "5": "尔时野无草木、田间蔬菜未生、盖耶和华上帝未降雨于地、亦无人耕之、",
      "6": "惟雾由地上腾、普润土壤、",
      "7": "耶和华上帝抟土为人、嘘生气于其鼻、乃成生灵、",
      "8": "耶和华上帝植囿于东方之伊甸、置所造之人于其间、",
      "9": "耶和华上帝使地生诸树、观可娱目、食可适口、当囿之中、有生命之树、及别善恶之树、",
      "10": "有河流自伊甸、灌溉其囿、中分四支 、",
      "11": "一曰比逊、潆洄于哈腓拉、其地产金、",
      "12": "厥金精良、亦产珍珠碧玉、",
      "13": "二曰基训、环流于古实、",
      "14": "三曰希底结、流于亚述东、四曰伯拉、",
      "15": "耶和华上帝挈其人置伊甸囿、使之治理监守、",
      "16": "命之曰、囿中树果、任意可食、",
      "17": "惟别善恶之树、其果不可食、食之日必死、○",
      "18": "耶和华上帝曰、人独处非善、我将作一相助者以配之、",
      "19": "耶和华上帝以土造野间走兽、空中飞鸟、携至其人前、视其称以何名、其所以称各生物者、即其物之名也、",
      "20": "其人于牲畜飞鸟走兽、各命以名、惟己无相助者配之、",
      "21": "耶和华上帝乃令其人酣睡、取其胁骨之一、弥缝其肉、",
      "22": "以所取之胁骨造女、携至其前、",
      "23": "其人曰、是乃我骨中之骨、肉中之肉、可称为女、因自男出也、",
      "24": "是以人将离父母、胶漆其妻、成为一体、",
      "25": "夫妇并裸、亦无愧焉、"
    },
    "3": {
      "1": "耶和华上帝所造之百兽、惟蛇最狡、蛇谓妇曰、囿中诸树、上帝岂语汝勿食乎、",
      "2": "妇曰、囿树之实、我侪可食、",
      "3": "惟囿之中一树、上帝戒之、毋食毋扪、恐致死亡、",
      "4": "蛇曰、尔未必死、",
      "5": "盖上帝知尔食之日、尔目必明、将如上帝、能辨善恶、",
      "6": "妇视其树、食可适口、观可娱目、且可爱慕、益人智慧、遂取果食之、并以遗夫、夫亦食之、",
      "7": "二人之目即明、自知裸体、遂编无花果叶为裳、",
      "8": "晚凉时、耶和华上帝游于囿、其人与妇闻其声、匿囿树间以避之、",
      "9": "耶和华上帝呼其人曰、汝何在、",
      "10": "曰、我闻尔声于囿、以我裸故、畏而自匿、",
      "11": "曰、孰语尔裸乎、我戒尔勿食之树果、尔食之乎、",
      "12": "曰、尔所赐偕我之妇、以树果予我、而我食之、",
      "13": "耶和华上帝谓妇曰、尔何为耶、妇曰、蛇诱我、我遂食之、",
      "14": "耶和华上帝谓蛇曰、尔既为此、较之六畜百兽、必更见诅、且以腹行、毕生食尘、",
      "15": "我以仇隙置尔与妇之间、爰及苗裔、彼将伤尔首、尔将伤其踵、",
      "16": "谓妇曰、我必增尔怀妊之苦、产育劬劳、尔必恋夫、夫必辖尔、",
      "17": "谓亚当曰、尔既听妇言、食我所禁之果、土必缘尔见诅、尔毕生勤劳、食其所产、",
      "18": "土将为尔丛生荆棘蒺藜、汝所食者、田间之蔬、",
      "19": "必汗流浃面、始可得食、迨尔归土、盖尔由土出、汝本为土、终则归之、",
      "20": "其人名妇曰夏娃、即生之义以其为群生之母也、",
      "21": "耶和华上帝为亚当及妇、作皮衣衣之、○",
      "22": "耶和华上帝曰、斯人能别善恶、仿佛我侪、恐其举手、亦取生命树果、食之而永生、",
      "23": "遂遣其人出伊甸囿、以耕所自出之土、",
      "24": "既逐之出、又于伊甸囿东、置基路伯、与旋转之焰剑、以防守生命树之途、"
    },
    "4": {
      "1": "亚当与妇夏娃同室、怀妊生该隐、曰、耶和华使我得男、",
      "2": "又生其弟亚伯、亚伯为牧、该隐为农、",
      "3": "厥后、该隐以土所产奉耶和华、",
      "4": "亚伯亦奉以首生之羊与脂、耶和华眷顾亚伯、与其祭品、",
      "5": "而不眷顾该隐、与其祭品、该隐盛怒变色、",
      "6": "耶和华曰、尔怒奚为、变色曷故、",
      "7": "苟尔行善、岂不欢颜、苟行不善、孽伏于门、彼必恋尔、尔其制之、",
      "8": "该隐以告弟亚伯、在于田间、攻而杀之、○",
      "9": "耶和华谓该隐曰、尔弟亚伯安在、曰、不知、我岂防守我弟者乎、",
      "10": "曰、尔何为耶、汝弟之血有声、自地吁我、",
      "11": "今地启口、由于尔手、以受汝弟之血、尔必由地见诅、",
      "12": "汝耕田、地不复效力、尔必流离于地、",
      "13": "该隐谓耶和华曰、我刑之重、实所不堪、",
      "14": "尔今逐我、俾离斯土、不复觌尔面、流离于地、遇我者必杀我、",
      "15": "耶和华曰、凡杀该隐者、受罚七倍、乃赐以表记、免遇之者击之、○",
      "16": "该隐离耶和华前、往伊甸东挪得地居焉、",
      "17": "该隐与妻同室、怀妊生以诺、建城、即以其子之名、称为以诺、",
      "18": "以诺生以拿、以拿生米户雅利、米户雅利生玛土撒利、玛土撒利生拉麦、",
      "19": "拉麦娶妻二、一名亚大、一名洗拉、",
      "20": "亚大生雅八、为居幕牧畜者祖、",
      "21": "其弟犹八、为鼓琴品箫者祖、",
      "22": "洗拉生土八该隐、乃造铜铁诸利器者祖、其妹名拿玛、",
      "23": "拉麦谓妻曰、亚大洗拉欤、其闻我声、拉麦之妇欤、其听我言、人害我、我杀之、少者伤我、我戮之、",
      "24": "若杀该隐、受罚七倍、若杀拉麦、必受罚七十七倍、○",
      "25": "亚当复与妻同室、生子命名塞特、曰、上帝为我立一子、以代亚伯、因其为该隐所杀也、",
      "26": "塞特亦生子、命名以挪士、是时人始吁耶和华之名、"
    },
    "5": {
      "1": "亚当之裔、其谱如左、上帝造人、乃肖其象、",
      "2": "造男造女、当造之日、锡之以嘏、称之曰人、",
      "3": "亚当百有三十岁生子、克肖乎己、命名塞特、",
      "4": "后历八百年、犹生子女、",
      "5": "享寿九百三十岁而终、○",
      "6": "塞特百有五岁、生以挪士、",
      "7": "后历八百有七年、犹生子女、",
      "8": "享寿九百十有二岁而终、○",
      "9": "以挪士九十岁生该南、",
      "10": "后历八百十五年、犹生子女、",
      "11": "享寿九百有五岁而终、○",
      "12": "该南七十岁生玛勒列、",
      "13": "后历八百四十年、犹生子女、",
      "14": "享寿九百有十岁而终、○",
      "15": "玛勒列六十五岁生雅列、",
      "16": "后历八百三十年、犹生子女、",
      "17": "享寿八百九十五岁而终、○",
      "18": "雅列百六十二岁生以诺、",
      "19": "后历八百年、犹生子女、",
      "20": "享寿九百六十二岁而终、○",
      "21": "以诺六十五岁生玛土撒拉、",
      "22": "后与上帝偕行、历三百年、犹生子女、",
      "23": "享寿三百六十五岁、",
      "24": "以诺与上帝偕行、上帝接之、遂不在焉、○",
      "25": "玛土撒拉百八十七岁生拉麦、",
      "26": "后历七百八十二年、犹生子女、",
      "27": "享寿九百六十九岁而终、○",
      "28": "拉麦百八十二岁生子、",
      "29": "命名挪亚、曰、耶和华诅地、使我操作劳苦、此子必慰藉我、",
      "30": "后拉麦历五百九十五年、犹生子女、",
      "31": "享寿七百七十七岁而终、○",
      "32": "挪亚五百岁、生闪含雅弗、"
    },
    "6": {
      "1": "人民繁衍于地、乃生女子、",
      "2": "上帝子见其艳丽、随意遴选、娶以为室、",
      "3": "耶和华曰、人既属乎形躯、我神必不恒居其中、然其时日、尚可延至一百二十年、",
      "4": "时、有伟人在世、厥后、上帝子与世人之女同室、生子为上古英武有名之人、○",
      "5": "耶和华鉴观世人、罪恶贯盈、心所图维、恒为邪慝、",
      "6": "乃悔造人于地、心焉忧之、",
      "7": "耶和华曰、将以我所造之人、以及牲畜昆虫飞鸟、翦灭于地、盖我造之而悔矣、",
      "8": "惟挪亚沾恩于耶和华前、○",
      "9": "挪亚世纪、其略如左、彼乃义人、于当世为完人、与上帝偕行、",
      "10": "所生三子、闪、含、雅弗、",
      "11": "举世败坏于上帝前、强暴充塞、",
      "12": "上帝见世败坏、凡有血气者、行为邪僻、○",
      "13": "上帝谕挪亚曰、凡有血气者、厥期已尽、盖其强暴遍满于地、我将并地而灭之、",
      "14": "尔以柏木造方舟、中分为舱、内外涂以沥青、",
      "15": "其式长三百肘、广五十肘、高三十肘、",
      "16": "舟上作牖、高一肘、旁置一门、必作三层、分上中下焉、",
      "17": "我必使洪水泛滥于地、以灭天下有血气之生物、凡在地者、沦胥以亡、",
      "18": "惟我与尔约、尔与妻子及媳、悉入于舟、",
      "19": "将诸生物族类、牝牡各一、挈之入舟、同保厥生、",
      "20": "禽鸟牲畜昆虫、皆各从其类、须以偶至、以全其生、",
      "21": "蓄诸食品、备尔与物所食、",
      "22": "挪亚悉遵上帝命而行、"
    },
    "7": {
      "1": "耶和华谕挪亚曰、尔与眷属、可入方舟、盖于斯世、我视尔为义也、",
      "2": "取畜之洁者、牝牡各七、不洁者、牝牡二、",
      "3": "飞鸟亦取雌雄各七、以存其种、生于全地、",
      "4": "盖越七日、我将降雨于地、四十昼夜、以歼所造之生物、",
      "5": "挪亚悉遵耶和华命而行、○",
      "6": "洪水淹地时、挪亚六百岁、",
      "7": "与其妻子及媳、俱入方舟以避之、",
      "8": "畜之洁与不洁者、禽鸟及昆虫、",
      "9": "牝牡为偶、随挪亚入舟、循上帝所命、",
      "10": "七日后、洪水泛滥于地、",
      "11": "适挪亚六百岁、二月十七日、巨渊辟其泉、穹苍启其牖、",
      "12": "雨降于地、四十昼夜、○",
      "13": "是日挪亚与其妻、及三子、闪、含、雅弗、暨三子之妇、悉入方舟、",
      "14": "百兽六畜、昆虫禽鸟诸族、皆各从其类、",
      "15": "凡有血气之生物、各以匹偶、就挪亚入舟、",
      "16": "凡入舟有血气之物、有牝有牡、循上帝所命、耶和华闭之舟中、",
      "17": "洪水泛滥四旬、水势汹涌、舟浮于地、",
      "18": "水愈涨溢、舟溯洄于水面、",
      "19": "水势横流已甚、天下崇山、俱为湮没、",
      "20": "水高于山、十有五肘、岑岩悉没、",
      "21": "地上众生、飞鸟、六畜、百兽、昆虫、以及人类、尽皆灭亡、",
      "22": "凡在陆地、有鼻可通呼吸者、咸就沦丧、",
      "23": "地上众生、人及牲畜、昆虫、禽鸟、悉灭于地、独挪亚与在舟者得存、",
      "24": "水溢于地、凡一百五十日、"
    },
    "8": {
      "1": "上帝眷念挪亚、暨同舟之百兽六畜、令风吹地、水势渐杀、",
      "2": "渊之泉、天之隙、俱已闭塞、霪雨既止、",
      "3": "水由地渐退、历百有五十日而始消、",
      "4": "七月十七日、舟停于亚拉腊山、",
      "5": "水势渐消、迨十月朔、山巅始见、○",
      "6": "越四旬、挪亚启舟之牖、",
      "7": "放一鸦出、鸦飞翔还往、以待水涸、",
      "8": "又放一鸽出、欲视水退与否、",
      "9": "鸽无止足处、仍返于舟、挪亚以手接入、盖水尚弥漫地面也、",
      "10": "又待七日、复放鸽出、",
      "11": "薄暮鸽归、口衔橄榄新叶、挪亚则知水退矣、",
      "12": "更待七日、放其鸽、不复返、",
      "13": "适挪亚六百有一岁、正月朔、地上之水尽涸、挪亚遂撤舟盖、见土壤已干、",
      "14": "二月二十七日、地已燥、○",
      "15": "上帝谕挪亚曰、",
      "16": "尔与妻子及媳、可出方舟、",
      "17": "凡偕尔之生物、即禽鸟、牲畜、昆虫、皆挈之出、使孳生产育、繁衍于地、",
      "18": "挪亚乃与妻子及媳俱出、",
      "19": "百兽、昆虫、禽鸟、地上诸动物、各从其类、咸出方舟、○",
      "20": "挪亚为耶和华筑坛、取各类禽畜之洁者、献燔祭于其上、",
      "21": "耶和华闻其馨香、意谓人自幼时、衷怀邪慝、嗣后我不缘之诅地、不复殄灭生物、如前所为、",
      "22": "地存之时、稼穑寒暑、冬夏昼夜、永不间绝、"
    },
    "9": {
      "1": "上帝锡嘏挪亚、及其子曰、生育众多、遍满于地、",
      "2": "地上走兽、空中飞鸟、于尔是畏是惧、以及各类昆虫、海中诸鱼、悉付尔手、",
      "3": "凡有生之动物、皆为尔食、悉以赐尔、如菜蔬然、",
      "4": "惟肉有血、即其生命、毋食、",
      "5": "有流尔血、害尔命者、或兽或人、我必讨之、凡害人命者、我必讨之、",
      "6": "凡流人血者、人必流其血、盖上帝造人、乃肖己象也、",
      "7": "尔其生育众多、昌炽繁衍于地、○",
      "8": "上帝谕挪亚与其子曰、",
      "9": "我与尔约、及尔后裔、",
      "10": "并偕尔之生物、即飞鸟、六畜、走兽、凡出自方舟、在于陆地者、",
      "11": "我与尔约、不复以洪水灭众生、不复以洪水湮地、",
      "12": "上帝曰、我与尔暨偕尔之生物、立约有征、以至永世、",
      "13": "置虹云中、为我与世立约之征、",
      "14": "云覆地时、虹见云中、",
      "15": "我则念我与尔众、及凡有血气之生物、所立之约、不复以洪水灭众生、",
      "16": "虹在云中、我则观之、以记上帝与地上凡有血气之生物、所立之永约、",
      "17": "上帝谕挪亚曰、我与地上众生所立之约、此为其征、○",
      "18": "挪亚子出方舟者、即闪、含、雅弗、含生迦南、",
      "19": "由挪亚三子、人民遍满于地、○",
      "20": "挪亚为农、植葡萄园、",
      "21": "饮酒而醉、裸体幕中、",
      "22": "迦南父含、见父裸体、出告昆弟、",
      "23": "闪与雅弗、荷衣于肩、却行而前、以蔽父体、背面不见父裸、",
      "24": "挪亚醉醒、方知仲子所为、",
      "25": "曰、迦南可诅、必于昆弟为奴之隶、",
      "26": "又曰、闪之上帝耶和华、宜颂美焉、迦南为闪之仆、",
      "27": "愿上帝昌大雅弗、使居闪幕、迦南亦为其仆、○",
      "28": "洪水后、挪亚尚历三百五十年、",
      "29": "享寿九百五十岁而终、"
    },
    "10": {
      "1": "挪亚子闪、含、雅弗、洪水后生子、其裔如左、",
      "2": "雅弗之子、歌篾、玛各、玛代、雅完、土巴、米设、提拉、",
      "3": "歌篾之子、亚实基拿、利法、陀迦玛、",
      "4": "雅完之子、以利沙、他施、基提、多单、",
      "5": "此数人散处州岛、各为方言、族姓、邦国、○",
      "6": "含之子、古实、麦西、弗、迦南、",
      "7": "古实之子、西巴、哈腓拉、撒弗他、拉玛、撒弗提迦、拉玛之子、示巴、底但、",
      "8": "古实之裔甯录、在世始为英武、",
      "9": "在耶和华前、为猎夫之雄、故语云、斯人为猎夫之雄、如甯录在耶和华前也、",
      "10": "其国肇于巴别、以力、亚甲、甲尼、俱在示拿地、",
      "11": "由彼往亚述、建尼尼微、利河伯、迦拉、",
      "12": "及尼尼微迦拉间之大邑利鲜、",
      "13": "麦西生路低族、亚拿米族、利哈比族、拿弗土希族、",
      "14": "帕斯鲁细族、迦斯路希族、迦斐托族、非利士族由迦斯路希而出、○",
      "15": "迦南生冢子西顿、与赫、",
      "16": "及耶布斯族、亚摩利族、革迦撒族、",
      "17": "希未族、亚基族、西尼族、",
      "18": "亚瓦底族、洗玛利族、哈马族、此后迦南族姓曼衍、",
      "19": "迦南之境、自西顿、越基拉耳、至迦萨、又越所多玛、蛾摩拉、押玛、洗扁、至拉沙、",
      "20": "此乃含之子孙、各依其族姓、方言、疆域、邦国、○",
      "21": "雅弗兄闪亦生子、闪为希伯全族之祖、",
      "22": "其子乃以拦、亚述、亚法撒、路德、亚兰、",
      "23": "亚兰之子、乃乌斯、户勒、基帖、玛施、",
      "24": "亚法撒生沙拉、沙拉生希伯、",
      "25": "希伯二子、一名法勒、因是时世人分析也、法勒之弟名约坍、",
      "26": "约坍生亚摩答、沙列、哈萨玛非、耶拉、",
      "27": "哈多兰、乌萨、德拉、",
      "28": "俄巴路、亚比玛利、示巴、",
      "29": "阿斐、哈腓拉、约巴、此皆约坍之子、",
      "30": "其所居之域、自米沙以迄东山西发、",
      "31": "此乃闪之子孙、各依其族姓、方言、疆域、邦国、○",
      "32": "以上所载、皆挪亚子孙之宗族、依其世系邦国、洪水后分析于地、"
    },
    "11": {
      "1": "维时、天下音一语同、",
      "2": "东徙、遇平原于示拿、遂居焉、",
      "3": "彼此互议曰、我其作砖、爇以成之、于是以砖代石、石漆代泥、",
      "4": "又曰、我其筑城与台、台顶及天、以扬我名、庶免散于四方、",
      "5": "耶和华临格、欲观世人所筑之城与台、",
      "6": "曰、斯民为一、言语亦同、今兴是役、后之所谋、末由遏止、",
      "7": "我侪临格、淆其言语、使彼此不通、",
      "8": "于是耶和华散之四方、遂罢筑城之役、",
      "9": "其城名曰巴别、因耶和华在彼淆亿兆之言语、散之四方故也、○",
      "10": "闪之裔如左、洪水后二年、闪百岁、生亚法撒、",
      "11": "后历五百年、犹生子女、",
      "12": "亚法撒三十五岁生沙拉、",
      "13": "后历四百有三年、犹生子女、",
      "14": "沙拉三十岁生希伯、",
      "15": "后历四百有三年、犹生子女、",
      "16": "希伯三十四岁生法勒、",
      "17": "后历四百三十年、犹生子女、",
      "18": "法勒三十岁生拉吴、",
      "19": "后历二百有九年、犹生子女、",
      "20": "拉吴三十二岁生西鹿、",
      "21": "后历二百有七年、犹生子女、",
      "22": "西鹿三十岁生拿鹤、",
      "23": "后历二百年、犹生子女、",
      "24": "拿鹤二十九岁生他拉、",
      "25": "后历一百十九年、犹生子女、",
      "26": "他拉七十岁生亚伯兰、拿鹤、哈兰、○",
      "27": "他拉之裔如左、他拉生亚伯兰、拿鹤、哈兰、哈兰生罗得、",
      "28": "哈兰先其父死于故土、迦勒底之吾珥、",
      "29": "亚伯兰拿鹤皆娶室、亚伯兰妻名撒莱、拿鹤妻名密迦、密迦暨亦迦、俱哈兰之女、",
      "30": "撒莱不妊、无子、",
      "31": "他拉挈子亚伯兰、及孙、即哈兰子罗得、并子妇撒莱、即亚伯兰妻、咸出迦勒底之吾珥、欲往迦南、至于哈兰居焉、",
      "32": "他拉享寿二百有五岁、终于哈兰、"
    },
    "12": {
      "1": "耶和华谕亚伯兰曰、尔其出故土、离戚族、远父家、往我所示之地、",
      "2": "我将使尔成为大邦、锡嘏于尔、丕显尔名、尔为福源、",
      "3": "祝尔者吾亦祝之、诅尔者吾亦诅之、天下万族、将缘尔获福焉、",
      "4": "亚伯兰循耶和华命而往、罗得偕行、其离哈兰时、年七十有五、",
      "5": "挈妻撒莱、与侄罗得、暨在哈兰所积之货财、所得之婢仆、咸往迦南、卒至其地、",
      "6": "经行至示剑摩利之橡、当时迦南族处其地、",
      "7": "耶和华显见于亚伯兰曰、我将以斯土赐尔苗裔、亚伯兰为显见之耶和华、筑坛于彼、",
      "8": "由此迁往伯特利东之山、以张其幕、西有伯特利、东有艾、又为耶和华筑坛于彼、而吁其名、",
      "9": "后渐南徙、○",
      "10": "其地适饥且甚、亚伯兰乃旅于埃及、",
      "11": "将入境、语妻撒莱曰、尔有殊色、我知之矣、",
      "12": "埃及人见尔、必云此其妻也、将杀我而存尔、",
      "13": "请尔谓为我妹、俾我获安、缘尔得全吾生、",
      "14": "亚伯兰至埃及、埃及人见其妇艳丽、",
      "15": "法老之臣观之、誉于法老前、遂纳之入宫、",
      "16": "法老缘妇故、厚遇亚伯兰、遂有牛羊、牝牡之驴、骆驼、以及婢仆、",
      "17": "耶和华以亚伯兰妻撒莱故、降巨灾于法老、暨其家室、",
      "18": "法老召亚伯兰曰、尔曷待我如是、彼乃尔妻、胡不告我、",
      "19": "何以称之为妹、致我妻之、尔妻在此、可挈之去、",
      "20": "于是命人送亚伯兰与其妻、及凡所有而去、"
    },
    "13": {
      "1": "亚伯兰挈妻与罗得、及凡所有、出埃及而南往、",
      "2": "富有金银牲畜、",
      "3": "自南而行、历程至伯特利、昔张幕之所、在伯特利与艾之间、",
      "4": "即前筑坛之处、于彼吁耶和华名、",
      "5": "偕行之罗得、亦有牛羊帷幕、",
      "6": "二人之业浩繁、其地莫能容、弗获同处、",
      "7": "时、迦南与比利洗二族、犹居斯土、亚伯兰之牧者、与罗得之牧者争、",
      "8": "亚伯兰谓罗得曰、尔我乃骨肉之亲、不可相争、尔牧我牧、何竞之有、",
      "9": "地非具在尔前乎、尔其与我区别、尔左则我右、尔右则我左、",
      "10": "时、所多玛蛾摩拉、未为耶和华所灭、自约但平原、至于琐珥、土皆润泽、如耶和华囿、与埃及地等、",
      "11": "罗得举目观之、遂择约但平原而东徙、二人相别、",
      "12": "亚伯兰居迦南地、罗得寓平原之邑、迁徙其幕、至所多玛、",
      "13": "所多玛人作恶、重获罪于耶和华、○",
      "14": "罗得别后、耶和华谕亚伯兰曰、尔其由此举目、以观东西南北、",
      "15": "凡所见之地、我必赐尔、及尔苗裔、永世弗替、",
      "16": "使尔苗裔如尘埃然、有能核尘埃之数者、则尔苗裔、亦可计矣、",
      "17": "尔起遍历斯土、纵横而行、我必以之赐尔、",
      "18": "亚伯兰遂迁幕、至希伯仑、近幔利之橡而居、为耶和华筑坛焉、"
    },
    "14": {
      "1": "维时、示拿王暗拉非、以拉撒王亚略、以拦王基大老玛、戈印王提达、",
      "2": "与所多玛王比拉、蛾摩拉王比沙、押玛王示纳、洗扁王善以别、及比拉即琐珥王战、",
      "3": "五王咸会于西订谷、即今之盐海、",
      "4": "此五王事基大老玛、历十有二年、至十三年而叛、",
      "5": "十四年、基大老玛与同盟诸王来、击利乏音族于亚特律加甯、苏西族于哈麦、以米族于沙微基列亭、",
      "6": "又击何利族于西珥山、至邻于旷野之伊勒巴兰、",
      "7": "四王归至安密巴、即加低斯、击亚玛力之全境、及居哈洗逊他玛之亚摩利族、",
      "8": "所多玛王、蛾摩拉王、押玛王、洗扁王、比拉即琐珥王、皆出、陈于西订谷、",
      "9": "以敌以拦王基大老玛、戈印王提达、示拿王暗拉非、以拉撒王亚略、四王与五王战、",
      "10": "西订谷多石漆坑、所多玛王与蛾摩拉王奔而陷其中、余遁于山、",
      "11": "四王夺所多玛蛾摩拉之辎重粮食而去、",
      "12": "亚伯兰侄罗得居所多玛、人与物皆被虏、○",
      "13": "有逃遁者、以告希伯来人亚伯兰、时、亚伯兰居近亚摩利人幔利之橡、幔利乃以实各亚乃之兄弟、此三人曾与亚伯兰结盟、",
      "14": "亚伯兰闻侄被虏、遂率习练之丁壮、素育于家者、三百一十八人、追敌至但、",
      "15": "乘夜分队进攻、追至大马色北之何把、",
      "16": "夺回所虏之物、暨侄罗得、与其所有、爰及人民妇女、○",
      "17": "亚伯兰既戮基大老玛与同盟诸王而归、所多玛王出、至沙微谷、即今之王谷以迎之、",
      "18": "撒冷王麦基洗德、为至高上帝之祭司、携饼与酒而出、",
      "19": "祝之曰、愿天地之主宰、至高之上帝、锡嘏于亚伯兰、",
      "20": "至高上帝、以敌付于尔手、宜颂美焉、亚伯兰以其所获者、什一奉之、",
      "21": "所多玛王谓亚伯兰曰、以人归我、物任尔取、",
      "22": "亚伯兰曰、我已举手、指至高之上帝、天地之主宰耶和华而誓、",
      "23": "凡属尔者、一丝缕、一履带、吾弗取焉、免尔云、我使亚伯兰致富、",
      "24": "惟少者所食、暨同行之亚乃、以实各、幔利、所应得者、可任其取之、"
    },
    "15": {
      "1": "嗣后耶和华于异象中、谕亚伯兰曰、亚伯兰欤、毋惧、我为尔盾、大赉于尔、",
      "2": "亚伯兰曰、主耶和华欤、何以赐我、盖我无子、承我业者、大马色人以利以谢也、",
      "3": "又曰、尔未赐我子、育于我家者、将为我嗣、",
      "4": "耶和华谕之曰、此非尔嗣、必自尔出者、乃为尔嗣、",
      "5": "遂携之出、曰、仰观于天、众星可核数乎、又曰、汝苗裔必如是、",
      "6": "亚伯兰信耶和华、耶和华以此为其义、",
      "7": "又曰、我乃耶和华、昔挈尔出迦勒底之吾珥、将以此地、赐尔承之、",
      "8": "曰、主耶和华欤、我承此地、何以知之、",
      "9": "曰、为我取三岁之牝牛、牝山羊、牡绵羊、及鸤鸠雏鸽各一、",
      "10": "遂取而中剖之、置之两旁、使各相对、惟鸟不剖、",
      "11": "有鸷鸟下、集于牲牷、亚伯兰驱之、",
      "12": "日将入、亚伯兰酣睡、幽暗临之、使之恐惧、",
      "13": "耶和华谕之曰、尔当实知、汝裔必旅于异邦、服役良苦、历四百年、",
      "14": "其所服事之邦、我必鞫之、厥后汝裔、得其重赀以出、",
      "15": "尔必安然归祖、考终而葬、",
      "16": "越至四世、尔之苗裔、必归斯土、盖亚摩利族之罪、尚未贯盈、",
      "17": "日入而昏、有出烟之炉、与已燃之炬、由牲牷中而过、",
      "18": "当日耶和华与亚伯兰约、曰、我以斯土、赐尔苗裔、自埃及河、至伯拉大河、",
      "19": "即基尼、基尼洗、甲摩尼、",
      "20": "赫、比利洗、利乏音、",
      "21": "亚摩利、迦南、革迦撒、耶布斯诸族之地、"
    },
    "16": {
      "1": "亚伯兰妻撒莱不育、有埃及婢名夏甲、",
      "2": "撒莱谓亚伯兰曰、耶和华禁我生育、请尔与我婢同室、我或可因之得子、亚伯兰从其言、",
      "3": "其妻撒莱、纳埃及婢夏甲于夫亚伯兰、时、亚伯兰居迦南、已历十年、",
      "4": "遂与夏甲同室、夏甲怀孕、自觉有妊、藐视主母、",
      "5": "撒莱谓亚伯兰曰、我冤在尔、以婢置于尔怀、彼觉有妊、乃藐视我、愿耶和华于尔我间判之、",
      "6": "亚伯兰曰、婢为尔所治、可任意以待、于是撒莱虐遇之、夏甲逃避焉、",
      "7": "耶和华之使者见之于野、在书珥路之泉旁、",
      "8": "曰、撒莱婢夏甲、适从何来、兹欲何往、曰、逃避主母撒莱、",
      "9": "曰、宜归主母、服于其下、",
      "10": "又曰、我必使尔苗裔繁衍、不可胜数、",
      "11": "又曰、尔今怀妊、必生男子、可命名以实玛利、盖耶和华已闻尔苦也、",
      "12": "彼于人中、将为野驴、击众而众亦击之、其所居之地、在同族之东、",
      "13": "夏甲蒙耶和华谕、则称其名曰监人之上帝、盖曰、我岂于此、瞻仰夫监我者乎、",
      "14": "故其泉名曰庇耳拉海莱、译即维生监我者之井即在加低斯巴列之间、",
      "15": "夏甲生子、亚伯兰命名以实玛利、○",
      "16": "夏甲生以实玛利时、亚伯兰年八十有六、"
    },
    "17": {
      "1": "亚伯兰年九十有九、耶和华显见、谕之曰、我乃全能之上帝、尔宜行于我前、而为完人、",
      "2": "我与尔约、使尔苗裔、繁衍昌炽、",
      "3": "亚伯兰遂俯伏焉、上帝与之言曰、",
      "4": "我与尔约、尔必为多族之父、",
      "5": "今而后、尔不复名亚伯兰、宜名亚伯拉罕、因我立尔为多族之父也、",
      "6": "我将使尔蕃息、成为邦国、列王由尔而出、",
      "7": "我必与尔及尔历世苗裔、立我永约、为尔及尔苗裔之上帝、",
      "8": "尔今所旅之地、即迦南全境、我将赐尔、及尔苗裔、以为永业、我亦为其上帝、○",
      "9": "上帝谕亚伯拉罕曰、尔与后裔、宜守我约、历世勿替、",
      "10": "尔中男子、咸宜受割、即我赐尔及尔后裔、所必守之约、",
      "11": "尔必受割、为我与尔立约之征、",
      "12": "尔历世男子、或生于尔家、或购自异邦、非尔苗裔、既生八日、皆必受割、",
      "13": "家所生者、金所购者、俱必受割、我约加于尔躬、以为永约、",
      "14": "惟男子不受割者、是背我约、必绝之民中、○",
      "15": "上帝谕亚伯拉罕曰、尔妻不复称撒莱、宜称撒拉、",
      "16": "我必祝之、赐之生子、复锡以嘏、使为列国之母、列王由之而出、",
      "17": "亚伯拉罕俯伏而哂、窃谓百岁之人、犹能生子乎、撒拉年九十、犹能生育乎、",
      "18": "乃对上帝曰、惟愿以实玛利生存于尔前、",
      "19": "上帝曰、否、尔妻撒拉必生子、可名以撒、我将与彼立约、为其后裔之永约、",
      "20": "至以实玛利、我亦允尔、赐之以福、使之蕃息、其裔繁衍昌炽、必出十二牧伯、成为大族、",
      "21": "惟我与以撒立约、即明年此时、撒拉所生者、",
      "22": "上帝言竟、离亚伯拉罕而上升、○",
      "23": "是日亚伯拉罕遵上帝命、将其子以实玛利、暨家所生、金所购之男子、咸与行割、",
      "24": "亚伯拉罕受割时、年九十有九、",
      "25": "其子以实玛利、十有三岁受割、",
      "26": "父子二人、同日受割、",
      "27": "凡其所属、或生于家、或购自异邦、均受割焉、"
    },
    "18": {
      "1": "一日亭午、亚伯拉罕坐于幕门、近幔利之橡、耶和华显见于彼、",
      "2": "亚伯拉罕举目、见三人对之而立、乃自幕门趋迎、伏地、",
      "3": "曰、若蒙主恩、愿勿离仆而去、",
      "4": "容取勺水、以濯尔足、且憩树下、",
      "5": "既至仆所、我将取饼少许、壮尔心力而后行、曰、可依汝言、",
      "6": "亚伯拉罕亟入幕、语撒拉曰、速备细面三细亚、抟之作饼、",
      "7": "又趋至牛群、择犊之肥美者付仆、仆急治之、",
      "8": "亚伯拉罕遂以酥与乳、及所治之犊、胪陈其前、自侍树下、三人食之、",
      "9": "其人曰、尔妻撒拉何在、曰、在幕、",
      "10": "其中一人曰、明年届期、我必复至、尔妻撒拉将生子、撒拉在其后、于幕门闻此、",
      "11": "亚伯拉罕与撒拉、皆寿高年迈、撒拉癸水已绝、",
      "12": "窃哂曰、我老矣、吾主亦然、庸有喜乎、",
      "13": "耶和华谕亚伯拉罕曰、撒拉何窃哂云、我已年老、讵生育乎、",
      "14": "耶和华岂有难行之事哉、届期、我将复至、撒拉必生子、",
      "15": "撒拉惧而不承、曰、我未尝哂也、曰、否、尔实哂、○",
      "16": "三人乃起、观望所多玛、亚伯拉罕偕行以送之、",
      "17": "耶和华曰、我之所为、岂隐于亚伯拉罕乎、",
      "18": "盖彼必为强大之族、天下万民、因之获福、",
      "19": "我简之、使命其子及眷属、守我之道、秉公行义、致耶和华所言、悉以予之、",
      "20": "又曰、所多玛蛾摩拉罪孽深重、声闻于我、",
      "21": "我必临格、监其动作、实如所闻、设若不然、我必知之、○",
      "22": "二人往所多玛、亚伯拉罕尚立于耶和华前、",
      "23": "进曰、善者恶者、尔岂并灭之乎、",
      "24": "假令邑中有五十义人、亦必翦灭乎、不缘其五十义人、而悉赦宥乎、",
      "25": "善恶并诛、臧否同待、此断非尔所为、鞫天下者、岂不行义乎、",
      "26": "耶和华曰、所多玛邑、设有五十义人、我必缘此、赦其一方、",
      "27": "亚伯拉罕曰、我虽为灰尘、敢告于主、",
      "28": "假令五十义者缺其五、岂因缺五人、而灭此一邑乎、曰、设有四十五人、则亦弗灭、",
      "29": "曰、设有四十人、则何如、曰、缘四十人、吾亦弗行是、",
      "30": "曰、愿主毋怒、容我言之、假令三十人、则何如、曰、有三十人、亦弗行是、",
      "31": "曰、敢告于主、假令二十人、则何如、曰、缘二十人、我亦不灭、",
      "32": "曰、愿主毋怒、容我言之、惟此一次、假令十人、则何如、曰、缘十人、吾亦弗灭、",
      "33": "耶和华言竟而往、亚伯拉罕乃归、"
    },
    "19": {
      "1": "日暮、二天使至所多玛、时、罗得坐于邑门、见之、遂起迎迓、伏地而拜、",
      "2": "曰、吾主请返、以临仆舍、濯足而宿、夙兴以行、曰、否、我将竟夕于衢、",
      "3": "罗得亟促之、乃旋踵、入其室、遂为之设筵、炊无酵饼、天使食之、",
      "4": "未及寝、所多玛邑人、少长咸集、环其室、",
      "5": "呼罗得曰、昏暮就汝之人何在、可出之、遂吾所欲、",
      "6": "罗得出、闭门而就之、",
      "7": "曰、请我兄弟、勿作斯恶、",
      "8": "我有二女、尚未适人、容我出之、任尔所为、惟此二人、既临我舍、请毋扰之、",
      "9": "众曰、退、又曰、斯人旅于斯土、乃欲为士师、今将害尔、较彼尤甚、遂迫罗得、径前欲破其门、",
      "10": "天使手援罗得入、而闭其门、",
      "11": "使众于门外、少长目眯、索门致倦、○",
      "12": "二人谓罗得曰、于此、尔尚有所属乎、或子、或女、或婿、及邑中属尔者、俱携之出、",
      "13": "我将灭此一方、因其罪恶甚大、声闻于耶和华、故遣我灭之、",
      "14": "罗得出、告聘其女之婿曰、尔起出此、耶和华将灭是邑、其婿闻之、以为戏言、",
      "15": "及旦、天使促罗得曰、起、挈若妻、暨在此二女、恐因斯邑之罪、共罹灭亡、",
      "16": "罗得迟延、二人执其手、与妻及女、咸引之出、置于邑外、盖耶和华矜之也、",
      "17": "既出、谓之曰、尔其遁逃、以全生命、毋返顾、毋止平原、宜避于山、免尔灭亡、",
      "18": "罗得曰、主欤、勿尔、",
      "19": "仆蒙尔恩、大施仁慈、以全我生、今我不能避于山、恐遭灾祸而殒、",
      "20": "前有一邑、既小且近、容我遁彼、以全我生、此非蕞尔之区乎、",
      "21": "曰、斯事我亦允尔、所言之邑、我不翦灭、",
      "22": "汝其速遁于彼、盖尔未至、吾不能有所为、故其邑名曰琐珥、○",
      "23": "罗得入琐珥时、日已出、",
      "24": "耶和华自天雨火硫于所多玛、蛾摩拉、",
      "25": "于是城邑、平壤、居民、及土所产、无不毁灭、",
      "26": "罗得妻随行返顾、变为盐柱、",
      "27": "亚伯拉罕夙兴、至昔立于耶和华前之处、",
      "28": "瞻望所多玛蛾摩拉、与平原全境、见其烟焰上腾、如出于炉、○",
      "29": "当上帝殄灭平原诸邑、倾覆罗得所居之邑时、眷念亚伯拉罕、拯罗得出于灾、○",
      "30": "罗得惧居琐珥、挈二女去彼、而入于山、同处岩穴、",
      "31": "长女谓季女曰、吾父已老、斯土又无人与我为偶、以循人道、",
      "32": "莫若使父饮酒、而与偕寝、以存其后、",
      "33": "是夜饮父以酒、长女与之寝、女之卧起、父不及知、",
      "34": "翌日、长女谓季女曰、我昨与父偕寝、今夕仍饮以酒、尔可偕寝、以存其后、",
      "35": "是夜亦饮父以酒、季女偕寝、女之卧起、父亦不知、",
      "36": "如是、罗得二女由父怀妊、",
      "37": "长女生子、命名摩押、为摩押族之祖、",
      "38": "季女亦生子、命名便亚米、为亚扪族之祖、"
    },
    "20": {
      "1": "亚伯拉罕南徙、旅于加低斯书珥间之基拉耳、",
      "2": "称其妻撒拉为妹、基拉耳王亚比米勒遣人取之、",
      "3": "夜梦上帝临之曰、尔其死矣、盖所取之妇、乃他人之妻也、",
      "4": "亚比米勒未近妇身、曰、主欤、为义之民、亦灭之乎、",
      "5": "彼非对我称妇为妹、妇亦称之为兄乎、我之为此、心正手洁、",
      "6": "上帝曰、我知尔为此、心本端正、故我阻尔、免玷妇身、干咎于我、",
      "7": "今以妇归其夫、彼乃先知、将为尔祈、以全汝生、如不归之、宜知尔与眷聚、必皆死亡、○",
      "8": "亚比米勒夙兴、召其诸仆、告以斯事、诸仆惧甚、",
      "9": "亚比米勒召亚伯拉罕曰、尔于我侪、所为何耶、我何事获罪尔、乃陷我于重罪、爰及我国、尔之行于我者、实非所宜、",
      "10": "又曰、尔何所见而行是、",
      "11": "亚伯拉罕曰、我意此邦不畏上帝、必缘我妻而杀我、",
      "12": "彼诚我妹、同父异母、我娶为室、",
      "13": "昔上帝命我离父家、遨游于外、我谓妇曰、所适之邦、必称我为兄、是即待我以恩也、",
      "14": "亚比米勒遂以牛羊仆婢赐之、并归其妻撒拉、",
      "15": "曰、吾之土地、具在尔前、可任意居之、",
      "16": "谓撒拉曰、我以千金赐尔兄、以蔽尔容于众前、则尔所行、无不义矣、",
      "17": "亚伯拉罕祈于上帝、遂医亚比米勒、与妻及婢、使能生育、",
      "18": "盖耶和华以撒拉故、曾使亚比米勒之眷聚不妊也、"
    },
    "21": {
      "1": "耶和华践其前言、眷顾撒拉、予以所许、",
      "2": "亚伯拉罕暮年、撒拉怀妊、届上帝所言之期、诞生男子、",
      "3": "亚伯拉罕以其所生之子、命名以撒、",
      "4": "越至八日、遵上帝命、为之行割、",
      "5": "当以撒生时、亚伯拉罕适百岁、",
      "6": "撒拉曰、上帝使我笑、凡闻之者、将与我同笑、",
      "7": "又曰、孰曾告亚伯拉罕曰、撒拉将哺子乎、而我于其暮年、为之生子矣、○",
      "8": "子长而断乳、断乳之日、亚伯拉罕设盛馔、",
      "9": "埃及婢夏甲、从亚伯拉罕所生之子戏谑之、撒拉见之、",
      "10": "语亚伯拉罕曰、出此婢及其子、婢之子不得与我子以撒同嗣业、",
      "11": "亚伯拉罕为子之故、深以为忧、",
      "12": "上帝谕之曰、勿为孺子暨尔婢而忧、可听撒拉所言、盖出自以撒者、得称为尔裔、",
      "13": "然婢之子、亦属尔裔、我必使之为国、",
      "14": "亚伯拉罕夙兴、取饼、及革囊盛水、与夏甲、置之于肩、使携子去、遂往、至别是巴野、迷其途、",
      "15": "囊水既罄、乃置子于小树下、",
      "16": "相去一矢、曰、我不忍见子死亡、相对而坐、扬声号哭、",
      "17": "上帝闻孺子声、其使自天呼夏甲曰、夏甲、何事耶、尔勿惧、孺子在彼、上帝已闻其声、",
      "18": "起而扶之、我将使之成为大国、",
      "19": "上帝明其目、即见水泉、遂往、以水充革囊、饮孺子、",
      "20": "上帝佑其孺子、长而居野、长于弧矢、",
      "21": "旅巴兰野、母为之娶埃及女为室、○",
      "22": "维时、亚比米勒与其军长非各、谓亚伯拉罕曰、汝凡所为、上帝偕之、",
      "23": "今汝在此、当指上帝而誓、毋欺我暨我子孙、依我所厚待尔者、待我及尔所旅之邦、",
      "24": "亚伯拉罕曰、我誓之、",
      "25": "先是、有井为亚比米勒仆强据、亚伯拉罕责之、",
      "26": "亚比米勒曰、是谁所为、吾弗知也、尔未告我、今日我始闻之、",
      "27": "亚伯拉罕以牛羊馈亚比米勒、互相结约、",
      "28": "又以牝羔七、别置一处、",
      "29": "亚比米勒曰、此七牝羔、别置一处、何也、",
      "30": "曰、尔必由我受之、以为我凿此井之据、",
      "31": "因二人相誓于彼、故名其地曰别是巴、",
      "32": "彼既立约于别是巴、亚比米勒与其军长非各启行、归非利士地、",
      "33": "亚伯拉罕植垂丝柳于别是巴、祷永生上帝耶和华之名、",
      "34": "旅于非利士地、历有多日、"
    },
    "22": {
      "1": "厥后、上帝试亚伯拉罕、呼之曰、亚伯拉罕、曰、我在此、",
      "2": "曰、携汝所爱独生之子以撒、往摩利亚地、在我所示之山、献为燔祭、",
      "3": "亚伯拉罕夙兴、备驴、携二仆及子以撒、劈柴为燔、诣上帝所示之地、",
      "4": "越至三日、举目遥瞻其处、",
      "5": "谓仆曰、尔与驴姑待于此、我与孺子往彼、崇拜即返、",
      "6": "遂以燔柴、付于其子以撒负之、己则持火及刃、与之偕行、",
      "7": "以撒曰、父欤、曰、吾子、余在此、曰、火与柴则有之矣、而所燔之羔安在、",
      "8": "曰、吾子、上帝将自备羔、以为燔祭、于是偕行、○",
      "9": "至上帝所示之处、亚伯拉罕筑坛、胪列其柴、缚子以撒、置于其上、",
      "10": "举手执刃、将宰其子、",
      "11": "耶和华之使者自天呼曰、亚伯拉罕、亚伯拉罕、曰、我在此、",
      "12": "曰、尔于孺子、勿着手、勿加伤、盖尔于我、不惜独生之子、我知尔寅畏上帝矣、",
      "13": "亚伯拉罕举目以观、见有牡绵羊在后、角系林丛、遂往取之、献为燔祭、以代其子、",
      "14": "称其地曰耶和华亦勒、迄今尚有人云、在耶和华山必预备也、",
      "15": "耶和华之使者自天复呼亚伯拉罕、",
      "16": "曰、耶和华云、尔既行是、不惜独生之子、我则指己而誓、",
      "17": "必锡尔嘏、昌炽尔裔、如天上之星、如海滨之沙、尔裔必据诸敌之邑、",
      "18": "缘尔遵我命、天下万民、将因尔裔而获福、",
      "19": "亚伯拉罕返至仆所、起而偕行、至别是巴居焉、○",
      "20": "自时厥后、或告亚伯拉罕曰、密迦从尔弟拿鹤亦生子、",
      "21": "长子乌斯、及弟布斯、与亚兰父基母利、",
      "22": "暨基薛、哈琐、必达、益拉、彼土利、",
      "23": "此八人、皆密迦从亚伯拉罕弟拿鹤所生、彼土利生女利百加、",
      "24": "拿鹤妾名流玛、生子提八、迦含、他辖、玛迦、"
    },
    "23": {
      "1": "撒拉享寿一百二十七岁、",
      "2": "卒于迦南之基列亚巴、即希伯仑、亚伯拉罕来、为之哀哭、",
      "3": "后起离尸、语赫人曰、",
      "4": "我于尔中为宾旅、请以冢地与我、葬我死者、使之离我、",
      "5": "赫人曰、",
      "6": "吾主、请听、尔于我中、为上帝之牧伯、在我冢地间、择其佳域、以葬尔之死者、我中无人禁之、",
      "7": "亚伯拉罕起、向土人赫族而鞠躬、",
      "8": "曰、尔若有意容我得葬死者、使之离我、则请听我言、为我求琐辖子以弗仑、",
      "9": "以其田隅之麦比拉穴、足其价值、售我为业、俾于尔中得有冢地、",
      "10": "以弗仑、赫族也、时、坐于赫人中、于入邑门之赫人前、谓亚伯拉罕曰、",
      "11": "主欤、勿尔、请听我言、我以田及田之穴、于我同族人前予尔、可葬汝之死者、",
      "12": "亚伯拉罕遂向土人而鞠躬、",
      "13": "当众前谓以弗仑曰、请听我言、我将以金购田、尔其受之、使我得葬死者、",
      "14": "以弗仑曰、吾主、请听、其田值金四百舍客勒、",
      "15": "尔我之间、何足算哉、请葬死者、",
      "16": "亚伯拉罕从以弗仑言、依其当赫人前所定、权商贾通用之金四百舍客勒予之、○",
      "17": "如是、以弗仑之田、在麦比拉、与幔利相对者、田与穴、暨四周之林木、",
      "18": "于入邑门之赫人前、俱定与亚伯拉罕为业、",
      "19": "厥后亚伯拉罕、葬其妻撒拉于对乎幔利、麦比拉田之穴、幔利即希伯仑、在迦南地、",
      "20": "田及穴、赫人定与亚伯拉罕为冢地、"
    },
    "24": {
      "1": "亚伯拉罕寿高年迈、耶和华于凡事锡之嘏、",
      "2": "亚伯拉罕语其家宰、即司全业之老仆曰、尔其置手于我髀下、",
      "3": "指天地之上帝耶和华而誓、我居迦南人中、勿娶其女、为我子妇、",
      "4": "必返故土、在戚族中、为我子以撒娶焉、",
      "5": "仆曰、假令其女不欲从我来此、我以尔子仍归故乡可乎、",
      "6": "亚伯拉罕曰、慎勿使我子归故乡、",
      "7": "天上上帝耶和华、昔导我出父家、离故土、誓以斯地锡我苗裔、必遣厥使导尔、使为我子娶于故土、",
      "8": "设女不欲从尔、则此誓与尔无与、惟不可挈我子返于故乡、",
      "9": "仆遂置手于其主亚伯拉罕髀下、如命而誓、○",
      "10": "于是仆自其主之驼中取十、并携主家之佳品、起而往米所波大米、诣拿鹤所居之邑、",
      "11": "日暮、众女出汲时、仆使驼伏于邑外井旁、",
      "12": "曰、吾主亚伯拉罕之上帝耶和华欤、祈施恩于我主亚伯拉罕、使我今日所遇顺适、",
      "13": "我立井旁、邑人之女、出以汲水、",
      "14": "我将谓一女曰、请尔下瓶饮我、彼若云请饮、亦饮尔驼、则愿其女为尔所定、与尔仆以撒为妻、由此可知尔施恩于我主、",
      "15": "言未既、利百加肩负瓶出、彼乃亚伯拉罕弟拿鹤、与妻密迦之子彼土利所生者、",
      "16": "女容甚丽、尚为处子、未曾适人、临井汲水、盈瓶而上、",
      "17": "仆趋迎之、曰、请以瓶水、饮我少许、",
      "18": "曰、吾主、请饮、乃急下瓶以饮之、",
      "19": "饮毕、又曰、我更汲水、以饮尔鸵、迨足其量、",
      "20": "遂急倾瓶于槽、复趋井而汲、以饮群驼、",
      "21": "仆目之、默然弗语、欲知耶和华果赐坦途否、",
      "22": "俟驼饮竟、乃取金环、重半舍客勒、金钏二、重十舍客勒、",
      "23": "谓之曰、汝谁氏女、请告我、汝父之家、有隙地以寓我乎、",
      "24": "曰、我乃拿鹤与密迦子彼土利之女、",
      "25": "又曰、我家刍粮具足、亦有隙地、可以容宿、",
      "26": "仆遂俯首、崇拜耶和华、",
      "27": "曰、吾主亚伯拉罕之上帝耶和华、宜颂美焉、彼于我主、不绝其仁与诚、且于途中导我、至吾主昆弟之家、○",
      "28": "女趋告其母家、",
      "29": "利百加有兄名拉班、见环与手钏、闻妹利百加述仆所言、则趋外而迎之、",
      "30": "时、仆尚立井旁、驼亦在侧、",
      "31": "语之曰、尔蒙耶和华锡嘏者、请入、奚伫于外、我已备室、驼亦有所、",
      "32": "仆遂入室、拉班释驼之负、给以刍粮、取水与仆及从者濯足、",
      "33": "陈食其前以食之、仆曰、吾事未述、不敢先食、曰、请述之、",
      "34": "曰、我乃亚伯拉罕仆、",
      "35": "耶和华锡嘏吾主甚厚、使之昌大、赐以金银仆婢、牛羊驼驴、",
      "36": "主母撒拉、老而生子、我主所有、悉予斯男、",
      "37": "吾主令我誓曰、余居迦南、勿娶其女、为我子妇、",
      "38": "必诣父家戚属、为子娶室、",
      "39": "我谓主曰、恐女不从我、",
      "40": "主曰、我所事之耶和华、将遣厥使偕尔、赐尔坦途、可于父家戚属中、为子娶室、",
      "41": "设或造我戚属、而彼不与、则此誓与尔无与、",
      "42": "今日我至井旁、祷曰、吾主亚伯拉罕之上帝耶和华、如果赐我坦途、",
      "43": "兹立井旁、有女出汲、我谓之曰、请以瓶水、饮我少许、",
      "44": "若言且饮、亦为驼汲、则愿其女为耶和华所定、以与吾主之子、",
      "45": "默祝未竟、而利百加出、负瓶于肩、临井以汲、我谓之曰、请予我饮、",
      "46": "女即下瓶、曰、且饮、吾亦饮驼、我遂饮、女亦饮驼、",
      "47": "我问曰、汝谁氏女、曰、我乃拿鹤与密迦子彼土利之女也、我遂置环于其鼻、著钏于其手、",
      "48": "俯首崇拜、颂美吾主亚伯拉罕之上帝耶和华、导我以正途、使取主弟之孙、为主子之室、",
      "49": "尔若待我主以仁诚、则告我、否亦告我、使我知所左右、○",
      "50": "拉班与彼土利曰、斯事由于耶和华、我侪不能与汝言其是非、",
      "51": "利百加在尔前、可携之归、与主之子为室、遵耶和华命、",
      "52": "亚伯拉罕之仆闻言、俯伏于地、崇拜耶和华、",
      "53": "出金银器皿与衣、馈利百加、又以宝物馈其兄、及其母、",
      "54": "仆与从者饮食而宿、夙兴、曰、愿遣归我主、",
      "55": "利百加兄与其母曰、容女少留、偕我居处、历至旬日、然后启行、",
      "56": "曰、勿阻我、耶和华赐我坦途、请遣归我主、",
      "57": "曰、可呼女而问之、",
      "58": "乃呼利百加曰、尔愿与此人偕行乎、曰、愿之、",
      "59": "遂遣利百加与其媪、同亚伯拉罕仆、暨从者而去、",
      "60": "祝利百加曰、愿妹为亿兆之母、尔裔获仇敌之邑、○",
      "61": "利百加起、与婢乘驼从仆、仆携之归、",
      "62": "时、以撒居南方、适自庇耳拉海莱来、",
      "63": "暮出于田、默然静思、举目见群驼至、",
      "64": "利百加望见以撒、乃下驼、",
      "65": "问仆曰、游于田而迓我者为谁、曰、我主也、利百加遂取帕自蒙、",
      "66": "仆以所为悉告以撒、",
      "67": "以撒导利百加入母撒拉之幕、娶以为室、且爱慕之、自母没后、至此始获慰藉、"
    },
    "25": {
      "1": "亚伯拉罕继娶一妻、名基土拉、",
      "2": "生心兰、约珊、米但、米甸、伊施巴、书亚、",
      "3": "约珊生示巴、底但、底但生亚书利族、利都是族、利乌米族、",
      "4": "米甸生以法、以弗、哈诺、亚比大、以勒大、咸属基土拉之裔、",
      "5": "亚伯拉罕以凡所有、遗于以撒、",
      "6": "众妾之子、贶以财物、当其存时、遣往东方、以避以撒、",
      "7": "亚伯拉罕享寿一百七十五岁、",
      "8": "寿高年迈、气绝而终、归于列祖、",
      "9": "其子以撒、与以实玛利、葬之于麦比拉穴、与幔利相对、赫人琐辖子以弗仑之田、",
      "10": "即亚伯拉罕购自赫人者、亚伯拉罕与妻撒拉、同葬于此、",
      "11": "亚伯拉罕卒后、上帝锡嘏其子以撒、以撒附庇耳拉海莱而居、○",
      "12": "亚伯拉罕子以实玛利、即撒拉婢埃及女夏甲所生者、",
      "13": "其裔、循其世系名氏、记列于左、以实玛利长子尼拜约、及基达、亚德别、米比衫、",
      "14": "米施玛、度玛、玛撒、",
      "15": "哈大、提玛、伊突、拿非施、基底玛、",
      "16": "此皆以实玛利诸子之名、随其乡里屯营、为十二族之牧伯、",
      "17": "以实玛利享寿一百三十七岁、气绝而终、归于列祖、",
      "18": "其裔所居之地、在其同族之东、自哈腓拉、至埃及左之书珥、达于亚述、○",
      "19": "以撒之纪如左、亚伯拉罕生以撒、",
      "20": "以撒年四十、娶利百加为妻、即巴旦亚兰地、亚兰人彼土利之女、拉班之妹、",
      "21": "以撒之妻不妊、以撒为之祈耶和华、耶和华允之、利百加遂怀妊、",
      "22": "腹中双胎相争、利百加曰、如果有此、我何以为生、乃往问于耶和华、",
      "23": "耶和华曰、尔胎所怀、乃为二国、自腹而出、分为二民、此强于彼、长事其幼、",
      "24": "届期孪生、",
      "25": "首产者红、遍体有毛如裘、命名以扫、",
      "26": "后出之弟、手执兄踵、命名雅各、二子生时、以撒年已六旬、○",
      "27": "二子既长、以扫善猎、遨游于野、雅各恬静、居处于幕、",
      "28": "以撒嗜野味、爱以扫、利百加爱雅各、",
      "29": "一日雅各煮羹、以扫自野归、惫甚、",
      "30": "谓雅各曰、我惫矣、以此红者食我、缘是、以扫又名以东、",
      "31": "雅各曰、尔以长子之业、先鬻于我、",
      "32": "以扫曰、我将死矣、长子之业、于我奚裨、",
      "33": "雅各曰、先誓于我、以扫誓之、于是以其长子之业、鬻于雅各、",
      "34": "雅各乃以饼及豆羹予以扫、以扫食之饮之、起而往、其藐视长子之业如此、"
    },
    "26": {
      "1": "亚伯拉罕时、岁饥、以撒时、其地又饥、乃往基拉耳、诣非利士王亚比米勒、",
      "2": "耶和华显见、谕以撒曰、毋往埃及、必居我所示之地、",
      "3": "旅于斯土、我将偕尔、锡尔以嘏、以此列邦赐尔、爰及苗裔、昔与乃父亚伯拉罕所誓者、我必践其言、",
      "4": "繁衍尔裔、如天之星、以此列邦予之、天下万民、因之获福、",
      "5": "盖亚伯拉罕听我言、奉我令、遵我诫命、典章法度、",
      "6": "以撒旅于基拉耳、",
      "7": "居民询及其妻、曰、我妹也、盖有殊色、故惧以妻相称、恐居民为利百加而杀之也、",
      "8": "居彼日久、非利士王亚比米勒自牖窥之、适以撒与利百加嬉戏、",
      "9": "召之曰、彼果尔妻、何谓为妹、曰、窃恐因之见杀、",
      "10": "亚比米勒曰、尔于我侪、所为何耶、几致民中有人与尔妻寝、陷我于罪、",
      "11": "乃谕民曰、犯此人与其妻者、杀无赦、○",
      "12": "以撒耕稼于斯、是年获有百倍、耶和华锡之嘏、",
      "13": "遂以昌大、日增月盛、竟成巨富、",
      "14": "牛羊成群、仆从甚众、非利士人妒之、",
      "15": "昔其父亚伯拉罕仆所凿之井、非利士人塞之以土、",
      "16": "亚比米勒谓以撒曰、尔较我强大、请去我、",
      "17": "遂去之、张幕于基拉耳谷居焉、○",
      "18": "亚伯拉罕所凿之井、非利士人塞之、以撒复凿、以父所名名之、",
      "19": "以撒仆凿井于谷中、得活泉、",
      "20": "基拉耳牧者与以撒牧者争曰、此水属我、缘相争故、以撒名其井曰埃色、",
      "21": "又凿一井、犹相争、故名之曰西提拿、",
      "22": "以撒离彼、复凿一井、乃不相争、故名之曰利河伯、曰、耶和华使我宽舒、将繁衍于斯土、○",
      "23": "以撒去彼、往别是巴、",
      "24": "是夜耶和华显见、谕之曰、我乃尔父亚伯拉罕之上帝、勿惧、为我仆亚伯拉罕故、我必偕尔、锡尔以嘏、繁衍尔裔、",
      "25": "以撒筑坛于彼、吁耶和华名、遂张幕、仆凿井焉、○",
      "26": "亚比米勒与友亚户撒、及军长非各、自基拉耳来见之、",
      "27": "以撒曰、昔尔憾我屏我、今何来见、",
      "28": "曰、我侪知耶和华偕汝、窃谓尔我间当立誓、互相结盟、",
      "29": "俾尔无害于我、如我未害于尔、惟厚待尔、送尔安然以归、尔乃耶和华所锡嘏者、",
      "30": "以撒遂为之设筵、式饮式食、",
      "31": "夙兴相誓、以撒送之、安然以归、",
      "32": "是日以撒仆以凿井事来告曰、我得水矣、",
      "33": "乃名之曰示巴、故其邑名别是巴、至于今日、○",
      "34": "以扫年四十、娶赫人比利之女犹滴、与赫人以伦之女巴实抹为室、",
      "35": "二妇使以撒与利百加心忧、"
    },
    "27": {
      "1": "以撒年迈、目眊不明、召长子以扫曰、吾子、曰、我在此、",
      "2": "曰、吾老矣、不知何日而死、",
      "3": "其执尔器、弓与矢囊、往于田野、为我行猎、",
      "4": "以作嘉肴、依我所嗜、进与我食、及我未死、为尔祝嘏、○",
      "5": "以撒语子以扫之言、利百加闻之、",
      "6": "以扫既适野猎兽、利百加谓子雅各曰、我闻尔父谓尔兄以扫云、",
      "7": "可获野兽、以作嘉肴、与我食之、及我未死、于耶和华前、为尔祝嘏、",
      "8": "我子须听我言、循我所命、",
      "9": "可往羊群、取山羊之美羔二、我作嘉肴、依父所嗜、",
      "10": "尔进于父食之、及其未死、为尔祝嘏、",
      "11": "雅各谓母曰、我兄遍体有毛、我乃光洁、",
      "12": "设父扪我、以我欺父、恐求祝而反见诅、",
      "13": "母曰、吾子、尔若见诅、我自当之、第从我言、往取其羔、",
      "14": "乃往取与母、母作嘉肴、依父所嗜、",
      "15": "长子以扫有美服、存于室、利百加取之、以衣季子雅各、",
      "16": "又以山羊羔皮蒙其手、及光洁之颈、",
      "17": "以所作之嘉肴与饼、付子雅各、○",
      "18": "雅各进于父曰、父欤、曰、我在此、吾子、尔为谁、",
      "19": "雅各曰、我乃长子以扫、遵命而行、请起而坐、食所猎者、祝嘏于我、",
      "20": "以撒曰、吾子获之、何若是之速也、曰、尔上帝耶和华使我疾获之、",
      "21": "以撒曰、吾子来前、俾我扪尔、果我子以扫否、",
      "22": "雅各进前、以撒扪之、曰、声则雅各声、手则以扫手也、",
      "23": "因其手有毛、似兄以扫、末由分辨、遂为祝嘏、",
      "24": "又曰、尔诚我子以扫否、曰、然、",
      "25": "曰、以子所获者陈于前、待我食之、为尔祝嘏、乃进前、父食之、又奉酒、亦饮之、",
      "26": "以撒曰、吾子来前、与我接吻、",
      "27": "遂前吻父、父闻其衣馨香祝曰、吾子之馨香、如耶和华所祚之田然、",
      "28": "愿上帝锡尔天之甘露、地之沃壤、谷酒丰盛、",
      "29": "兆民服役尔侧、列国拜跪尔前、兄弟尊尔为主、同胞拜跪于尔、诅尔者必见诅、祝尔者必见祝、○",
      "30": "以撒祝竟、雅各甫离父出、适其兄以扫猎而归、",
      "31": "亦作嘉肴、进于父、曰、请父起、食子所猎、祝嘏于我、",
      "32": "其父以撒曰、尔为谁、曰、长子以扫、",
      "33": "以撒战栗不胜、曰、尔未至、谁进嘉肴于我、我已食之、为彼祝嘏、彼必承之、",
      "34": "以扫闻言、大声痛哭、曰、请父亦为我祝嘏、",
      "35": "曰、尔弟来、施其诡谲、夺尔福祉、",
      "36": "以扫曰、宜其名雅各、彼欺我者再、昔夺我长子之业、今又夺我之嘏耶、又曰、岂更无嘏、可为我祝乎、",
      "37": "以撒曰、我已立雅各为主、兄弟皆为其役、以谷与酒供之、吾子、今将为尔何为乎、",
      "38": "以扫曰、父之祝嘏、岂惟一而已乎、父欤、请亦祝我、遂大声号哭、",
      "39": "以撒曰、尔所居之地、远乎沃壤、天露不及、",
      "40": "尔必恃刃以图生、服役于尔弟、尔得释时、则脱其轭于尔项、○",
      "41": "以扫因父为雅各祝嘏、怀恨雅各、窃言父丧伊迩、我必杀弟、",
      "42": "或以长子言告利百加、遂召季子曰、兄将杀尔、以雪其恨、",
      "43": "吾子宜从我言、奔哈兰、投我兄拉班、",
      "44": "偕居数日、待尔兄怒息、",
      "45": "其气已平、忘尔所为、我则遣人召尔、奚为一日丧二子乎、",
      "46": "利百加谓以撒曰、缘赫人女、我厌厥生、倘雅各亦娶赫族如此之女、我生何益之有、"
    },
    "28": {
      "1": "以撒召雅各、为之祝嘏、嘱曰、毋娶迦南女为室、",
      "2": "起往巴旦亚兰、诣尔母父彼土利家、娶尔母兄拉班之女为室、",
      "3": "愿全能之上帝、锡嘏于尔、使尔生育繁衍、为众族祖、",
      "4": "以亚伯拉罕之嘏锡尔、及尔苗裔、俾承所旅之地、即昔上帝所赐亚伯拉罕者、",
      "5": "以撒遣雅各、遂往巴旦亚兰、投亚兰人彼土利子拉班、即以扫雅各母利百加之兄、○",
      "6": "以扫见以撒为雅各祝嘏、遣至巴旦亚兰、在彼娶妻、祝时、嘱其毋娶迦南女为室、",
      "7": "又见雅各循父母命、往巴旦亚兰、",
      "8": "知迦南女不悦于父、",
      "9": "乃适以实玛利家、于其二妻外、更娶亚伯拉罕孙、以实玛利女、尼拜约妹玛哈拉为室、○",
      "10": "雅各离别是巴、向哈兰而行、",
      "11": "日既没、至一方宿焉、取石为枕而卧、",
      "12": "梦有梯立于地、顶及于天、上帝之使、陟降其上、",
      "13": "耶和华立其巅曰、我乃耶和华、尔祖亚伯拉罕、与以撒之上帝、尔所寝之地、悉以畀尔、爰及苗裔、",
      "14": "尔裔必繁衍如土尘、蔓延四方、天下万民、将缘尔与裔而获福、",
      "15": "我必偕尔、无论何往、我必护尔、使归斯土、不汝遐弃、吾所许者、必践其言、",
      "16": "雅各醒曰、耶和华果在此、而我不知、",
      "17": "乃惧、曰、此地何其可畏、非他、乃上帝之室、天之门也、○",
      "18": "雅各夙兴、以所枕之石立为柱、倾膏其上、",
      "19": "其邑原名路斯、易之曰伯特利、",
      "20": "雅各许愿曰、如上帝偕我、佑我于所行之路、赐我以衣食、",
      "21": "使安然而返父家、则耶和华必为我之上帝、",
      "22": "所立柱石、将为上帝室、凡上帝所锡我者、十输其一以献之、"
    },
    "29": {
      "1": "雅各启行、至东人处、",
      "2": "见有井于野、羊群三、附井而卧、盖人素由此饮之、井口覆以大石、",
      "3": "群羊咸集、则移石启井、汲以饮之、饮竟、仍覆以石、",
      "4": "雅各曰、兄弟奚自、曰、自哈兰、",
      "5": "曰、拿鹤之孙拉班、尔识之否、曰、识之、",
      "6": "曰、安乎、曰、安、今其女拉结偕羊以至、",
      "7": "曰、日尚高悬、聚群之时、犹未至也、莫若饮羊、而往牧之、",
      "8": "曰、不可、必待群畜咸集、移石启井、方可饮羊、",
      "9": "言际、拉结偕父羊至、盖牧之也、",
      "10": "雅各见母兄拉班之女拉结与羊、则前移石启井、以饮其羊、",
      "11": "与拉结接吻、大声而哭、",
      "12": "告拉结曰、我乃尔父之甥、利百加子、拉结遂趋告其父、○",
      "13": "拉班闻妹子雅各至、即趋迎之、抱而接吻、引之入室、雅各告以所遇、",
      "14": "拉班曰、尔诚骨肉之亲、雅各偕居一月、",
      "15": "拉班谓之曰、尔虽我甥、岂可徒役于我、告我欲得何值、",
      "16": "拉班有二女、长名利亚、季名拉结、",
      "17": "利亚目眊、而拉结美丰姿、有殊色、",
      "18": "雅各爱拉结、曰、我愿为季女拉结、服役七年、",
      "19": "拉班曰、妻尔愈于妻人、可偕我居、",
      "20": "雅各为拉结服役七年、因爱之甚、视七年如数日、○",
      "21": "雅各谓拉班曰、期已届、请以妻我、使我成礼、",
      "22": "拉班设筵招邻里、",
      "23": "既昏、以长女利亚与雅各、遂与同室、",
      "24": "又以其婢悉帕、予女利亚为婢、",
      "25": "及旦、乃知为利亚、谓拉班曰、曷待我若是、我非为拉结服役乎、何欺我为、",
      "26": "拉班曰、未嫁长而先嫁季、斯土不为此也、",
      "27": "尔与长盈七日之期、则以季予尔、尔复服役七年、",
      "28": "雅各从之、与利亚盈七日之期、拉班以女拉结妻之、",
      "29": "以其婢辟拉、予女拉结为婢、",
      "30": "雅各亦与拉结同室、爱之逾于利亚、又服役拉班七年、○",
      "31": "耶和华视利亚不见宠、赐之生育、惟拉结不妊、",
      "32": "利亚怀妊生子、命名流便、曰、耶和华俯念我苦、今而后、夫必爱我、",
      "33": "再妊生子、命名西缅、曰、耶和华闻我不见宠、复锡我此子、",
      "34": "又妊生子、命名利未、曰、今生三子、夫必胶漆于我、",
      "35": "又妊生子、曰、我今颂美耶和华、故名子曰犹大、嗣后利亚不妊、"
    },
    "30": {
      "1": "拉结见己不为雅各生子、则妒厥姊、谓雅各曰、赐我生子、不然、我死矣、",
      "2": "雅各怒曰、使尔不育者、上帝也、我岂代为上帝乎、",
      "3": "曰、我婢辟拉、尔与同室、俾其生子、抚于我膝、我则因而得子、",
      "4": "遂以婢辟拉予之、雅各与之同室、",
      "5": "辟拉怀妊生子、",
      "6": "拉结名之曰、但、曰、上帝伸我冤、听我祈、赐我一子、",
      "7": "辟拉再妊、为雅各生子、",
      "8": "拉结命名拿弗他利、曰、我与姊力争获胜、○",
      "9": "利亚因不妊、以婢悉帕与雅各同室、",
      "10": "悉帕生子、",
      "11": "利亚谓为吉庆、故名之曰迦得、",
      "12": "悉帕再为雅各生子、",
      "13": "利亚曰、我福矣、群女将谓我有福、故名之曰亚设、○",
      "14": "麦秋时、流便往于田、获风茄、奉母利亚、拉结谓利亚曰、请以尔子之风茄与我、",
      "15": "曰、尔夺我夫、岂细故耶、今欲夺我子之风茄乎、拉结曰、为汝子之风茄、是夜夫可与尔同寝、",
      "16": "及暮、雅各自田归、利亚出而迓之、曰、尔必与我偕入、我以吾子之风茄得尔、故是夜与之同室、",
      "17": "上帝俞允利亚之祈、遂怀妊、为雅各生第五子、",
      "18": "利亚曰、昔我以婢与夫、今蒙上帝予我值、故名之曰以萨迦、",
      "19": "利亚复妊、生第六子、",
      "20": "命名西布伦、曰、上帝赐我嘉赉、夫必偕我、因我为之生六子、",
      "21": "后生一女、命名底拿、",
      "22": "上帝眷念拉结、俯听其祈、使之诞育、",
      "23": "怀妊生子、曰、上帝已洒我耻、",
      "24": "乃命名约瑟、曰、愿耶和华复增我子、○",
      "25": "拉结生约瑟后、雅各谓拉班曰、请遣我归、返于故土、",
      "26": "我事尔所得之妻子、请以予我、而遣我归、我如何事尔、汝所知也、",
      "27": "拉班曰、深知耶和华缘尔锡嘏于我、若蒙尔恩、仍偕我居、",
      "28": "请言其值、我必给之、",
      "29": "曰、我于尔服役若何、群畜若何、尔悉知之、",
      "30": "当我未至、所有鲜少、今则滋育繁多、耶和华缘我足迹所至、锡尔以嘏、然我何时成立己家乎、",
      "31": "拉班曰、我何以予尔、曰、无须、惟有一事、尔若行之、则仍牧守尔群、",
      "32": "今我遍阅尔群、凡有斑点与棕色之绵羊、及有斑点之山羊、悉驱出之、有若此者、归我为值、",
      "33": "异日尔来察之、凡山羊非有斑点、绵羊非棕色者、即拟我盗可也、以此为我公义之征、",
      "34": "拉班曰、可如尔言、",
      "35": "当日将牡山羊之有文有点者、牝山羊之斑驳成点、兼杂白文者、暨绵羊之棕色者、悉驱出之、付与其子、",
      "36": "俾距雅各三日之程、雅各牧拉班之余羊、○",
      "37": "雅各将杨杏枫之柔条、剥皮成文、使条之白间露、",
      "38": "置于沟壑水槽、群羊来饮之处、与群相对、俾其饮时、牝牡相诱、",
      "39": "群羊附条相诱、遂产有文有点有斑之羔、",
      "40": "雅各将羔羊区别之、使此有文及棕色者、与拉班之羊相对、以己之羊驱于一方、不与拉班之羊相杂、",
      "41": "遇羊之健者相诱、雅各置条水沟、而当其前、使附条相诱、",
      "42": "其弱者不置条、于是弱者归拉班、健者归雅各、",
      "43": "雅各遂大兴盛、多有羊群、仆婢驼驴、"
    },
    "31": {
      "1": "雅各闻拉班众子言曰、我父所有者、雅各尽夺之、因父之资、获此荣盛、",
      "2": "又见拉班容貌、不如畴昔、",
      "3": "耶和华谓雅各曰、尔其归祖地、返故乡、我必偕尔、",
      "4": "雅各遣人召拉结、利亚、至田间群畜所、",
      "5": "语之曰、我见汝父容貌、不如畴昔、然吾父之上帝偕我、",
      "6": "我竭力事汝父、汝所知也、",
      "7": "尔父乃欺我、十易我值、惟上帝不容其加害、",
      "8": "若云有点者为我值、而群畜咸有点、若云有文者为我值、而群畜俱有文、",
      "9": "是上帝取尔父群畜、赐于我矣、",
      "10": "遇牝牡相诱之际、我于梦中、见牡羊乘其牝者、皆有文、有点、有斑、",
      "11": "我梦上帝之使呼曰、雅各、我曰、在此、",
      "12": "曰、试观牡羊乘其牝者、皆有文、有点、有斑、盖拉班之待尔、我已监之、",
      "13": "我乃伯特利之上帝、昔尔在彼、以膏沃柱、许愿于我、今起离此、返于故土、",
      "14": "拉结利亚曰、我于父家、岂尚有分有业乎、",
      "15": "父既鬻我、又侵食我值、非以我为外人乎、",
      "16": "上帝所夺于我父者、皆属于我及我子、上帝所谕尔者、尔悉行之、○",
      "17": "雅各遂起、使妻子乘驼、",
      "18": "携其牲畜、及凡所有、即在巴旦亚兰所获之物、往迦南地、见父以撒、",
      "19": "时、拉班往剪羊毛、拉结窃其父之家神、",
      "20": "雅各背亚兰人拉班而去、不以其奔告之、",
      "21": "挈凡所有、渡河、往基列山而遁、○",
      "22": "越至三日、或以雅各之遁告拉班、",
      "23": "乃率戚族、追之七日、至基列山及焉、",
      "24": "夜间、上帝见梦、谕亚兰人拉班曰、慎之哉、尔于雅各、或善或恶、均勿与言、",
      "25": "雅各张幕于山、拉班追及之、与其戚族、亦张幕焉、",
      "26": "拉班谓雅各曰、尔何背我、携我二女、如俘虏然、",
      "27": "曷为窃遁、而不告我、俾我鼓琴、播鼗讴歌、忻然以送、",
      "28": "不容我与子女接吻、尔之所为、是不智也、",
      "29": "我本有力、能以害尔、惟前夕尔父之上帝谕我曰、慎之哉、尔于雅各、或善或恶、均勿与言、",
      "30": "今尔虽思父家、不得不归、奚窃我之神像乎、",
      "31": "雅各曰、我惧、意谓尔必强夺尔女、",
      "32": "至尔之神像、尔获之于谁所、不容其生、物有属尔者、于尔我戚族前、可自辨而取之、盖雅各不知拉结窃其神像也、○",
      "33": "拉班遂进雅各幕、及利亚幕、二女婢之幕、皆无获、后出利亚幕、入拉结幕、",
      "34": "拉结置神像于驼鞍下、而坐其上、拉班遍索不得、",
      "35": "拉结谓父曰、天癸适至、不得起迎、吾主勿怒、拉班遍索神像、终不获、",
      "36": "雅各怒、斥之曰、我何罪愆、使尔迫追我、",
      "37": "今既遍索吾物、有属于尔者乎、果有之、则置之尔我戚族前、俾主裁于尔我间、",
      "38": "此二十年、我偕尔处、尔绵羊山羊之牝、无?胎者、尔羊之牡、我不食之、",
      "39": "死于野兽者、我不归尔、悉以补之、昼夜所盗、惟我是问、",
      "40": "我昼则冒暑、夜则受寒、二目不寐、",
      "41": "我居尔家、历二十年、为尔二女、服役十四年、为尔群羊六年、而尔十易我值、",
      "42": "使吾祖亚伯拉罕之上帝、吾父以撒所畏者、不与我偕、尔必使我徒返、惟上帝监我操作辛勤、故前夕谴尔、○",
      "43": "拉班曰、斯女即我女、斯子即我子、斯畜即我畜、凡尔所见者、咸属于我、兹于我女、及其所生之子、吾何能为、",
      "44": "今来结盟、于尔我间为证、",
      "45": "雅各遂取石立柱、",
      "46": "亦命戚族积石、众乃取石、积累为堆、共食其侧、",
      "47": "拉班名之曰伊迦尔撒哈杜他、雅各名之曰迦累得、",
      "48": "拉班曰、此堆今日为证于尔我间、故名曰迦累得、",
      "49": "又名米斯巴、盖曰、尔我相暌隔时、愿耶和华鉴察其间、",
      "50": "尔若负吾女、别有所娶、虽无人同在、而上帝证之、",
      "51": "拉班又谓雅各曰、可观此堆、尔我间所立之柱、",
      "52": "此堆此柱乃为其证、我不越此堆害尔、尔亦不越此堆与柱害我、",
      "53": "愿亚伯拉罕之上帝、拿鹤之上帝、及其祖之上帝、主裁于尔我间、雅各乃指其父以撒所畏者而誓、",
      "54": "又在山献祭、招其戚族共食、后宿于山、",
      "55": "拉班夙兴、接吻子女、为之祝嘏、而归故土、"
    },
    "32": {
      "1": "雅各复行、上帝之使遇焉、",
      "2": "雅各见之曰、此乃上帝之军、故名其地曰玛哈念、○",
      "3": "雅各遣人、先往西珥地以东田、见兄以扫、",
      "4": "嘱曰、告我主以扫云、尔仆雅各曰、我旅于拉班家、越至今日、",
      "5": "有牛羊驴仆婢、特遣人告我主、望沾主恩、",
      "6": "使者反告雅各曰、吾侪诣尔兄以扫、彼率四百人来迎尔、",
      "7": "雅各大惧、且忧、以从者及牛羊驼、分为二队、",
      "8": "曰、若以扫来击此队、则彼队可逃、",
      "9": "遂祷曰、吾祖亚伯拉罕之上帝、吾父以撒之上帝耶和华欤、昔尔命我回故土、返戚属、许待以善、",
      "10": "尔所施于仆之恩宠诚实、即至微者、亦不堪受、昔我惟执一杖、济此约但、今我已成二队、",
      "11": "求尔拯我、脱于吾兄以扫之手、盖我惧之、恐其来击我、爰及母子、",
      "12": "尔曾许待以善、使我苗裔、如海之沙、不可胜数、○",
      "13": "是夜雅各宿于彼、简其所有、馈兄以扫、",
      "14": "即山羊牝二百、牡二十、绵羊牝二百、牡二十、",
      "15": "牝驼与子三十、牝牛四十、牡牛十、牝驴二十、小驴十、",
      "16": "各为其群、付于仆手、曰、尔先我往、使各群相距、",
      "17": "嘱其前者曰、我兄以扫遇尔、问尔属谁、将何往、尔前之畜属谁、",
      "18": "则曰、属我主之仆雅各、以馈我主以扫、雅各亦在后、",
      "19": "又嘱其二其三、暨一切驱畜者曰、尔遇以扫、亦宜如是告之、",
      "20": "且曰、尔仆雅各在后、盖雅各自谓、必以前行之礼物、释兄之憾、然后觌面、庶几接我、",
      "21": "于是礼物先行、雅各是夜宿于队中、○",
      "22": "雅各夜起、使二妻二婢及十一子、济雅博渡、",
      "23": "眷聚既济、凡所有者亦济、",
      "24": "雅各独留、遇一人与之角力、迄于黎明、",
      "25": "相角之时、其人自知不胜、触雅各髀伤之、",
      "26": "曰、容我去、天明矣、曰、不为我祝嘏、必不容尔去、",
      "27": "曰、尔何名、曰、雅各、",
      "28": "曰、今而后、尔不复名雅各、当名以色列、盖尔与上帝及人较量、而获胜也、",
      "29": "雅各曰、请以尔名告我、曰、曷问我名、遂在彼为之祝嘏、",
      "30": "雅各名其地曰毗努伊勒、曰、我与上帝觌面、而我命尚存、",
      "31": "日出时、雅各过毗努伊勒、髀伤、其行蹒跚、",
      "32": "因其人触雅各髀、伤其巨筋、故以色列人不食髀之巨筋、至于今日、"
    },
    "33": {
      "1": "雅各举目、见以扫率四百人至、遂区别诸子、付与利亚拉结暨二婢、",
      "2": "置二婢及其子于前、利亚及其子于中、拉结及约瑟于后、",
      "3": "己则先行、俯伏者七、方近厥兄、",
      "4": "以扫趋迎、抱颈接吻、彼此涕泣、",
      "5": "以扫见妇与子、问偕尔者何人、曰、上帝施恩、赐仆之子、",
      "6": "二婢及其子前而拜、",
      "7": "利亚及其子前而拜、后拉结及约瑟、亦前而拜、",
      "8": "以扫曰、我所遇之群畜何意、曰、望沾恩于主、",
      "9": "曰、吾弟、我已足矣、尔所有者存之、",
      "10": "曰、勿尔、若沾尔恩、请受我礼、盖我觌尔面、蒙尔悦纳、如觌上帝面然、",
      "11": "上帝施恩、使我富有、请受所奉之礼、迫之乃受、",
      "12": "以扫曰、吾侪启行而往、我为尔先导、",
      "13": "曰、主知我之子女犹稚、而牛羊方字、若一日亟驱之、则群畜尽死、",
      "14": "请我主前往、仆率子女牲畜、依其步履、徐徐而进、诣我主于西珥、",
      "15": "曰、容我留从者数人、与尔偕行、曰、焉用此、惟得沾主恩足矣、",
      "16": "是日以扫返于西珥、",
      "17": "雅各至疏割、为己筑室、为畜作庐、故其地名曰疏割、○",
      "18": "雅各自巴旦亚兰安然而归、至迦南地示剑邑、张幕其东、",
      "19": "后出百金、与示剑父哈抹子孙、以购张幕之所、",
      "20": "在彼筑坛、名之曰上帝以色列之上帝、"
    },
    "34": {
      "1": "雅各之女底拿、利亚所生也、往见邻女、",
      "2": "彼地牧伯希未人哈抹子示剑见之、执之偕寝、而玷辱焉、",
      "3": "中心胶漆、爱慕殊深、语以甘言、",
      "4": "示剑告父哈抹曰、请为我娶此女为室、",
      "5": "雅各闻女底拿被辱时、众子牧群于田、故缄口无词、以待子归、",
      "6": "示剑父哈抹出、欲与雅各语、",
      "7": "雅各众子闻之、自田归、因示剑与雅各女偕寝、干咎于以色列族、为所不当为、不胜忧忿、",
      "8": "哈抹语之曰、我子示剑之心、恋尔女弟、请与之为室、",
      "9": "尔我互相嫁娶、以尔女嫁我、我女任尔娶、",
      "10": "尔我偕处、地在尔前、尔其居此贸易、得其产业、",
      "11": "示剑谓女之父兄曰、望沾尔恩、任尔所求、我必与之、",
      "12": "聘礼之索、惟命是从、第以女予我为室、",
      "13": "雅各众子以妹底拿被玷、诡词对哈抹示剑曰、",
      "14": "此事不可行、人未受割、而我以妹与之、自取辱耳、",
      "15": "惟尔男子、咸效我受割、方可从尔言、",
      "16": "如是、我侪以女嫁尔、亦娶尔女、彼此偕居、合为一族、",
      "17": "若不听我言而受割、我则携妹而去、○",
      "18": "哈抹与子示剑善其言、",
      "19": "少者示剑、为宗族所推尊、缘爱雅各女故、从言弗缓、",
      "20": "哈抹与子示剑至其邑门、语邑人曰、",
      "21": "斯人与我睦、此地又广、足以容之、可准其居此贸易、我娶其女、亦以我女嫁之、",
      "22": "惟我中男子、必先受割、与彼相同、则其人愿偕我居、成为一族、",
      "23": "如是、则其牛羊、牲畜货财、岂不皆为我有、莫若许之、使偕我居、",
      "24": "凡出邑门之男子、听哈抹示剑言、悉皆受割、",
      "25": "越至三日、其人痛剧时、雅各二子、底拿兄西缅利未、各执刃、潜袭邑、歼其男子、",
      "26": "以刃戮哈抹及示剑、携底拿出其室而去、",
      "27": "雅各众子因妹受辱、剥其尸、劫其邑、",
      "28": "夺其牛羊驴、与在邑在田诸物、",
      "29": "尽掠其货财、虏其妻子、取其室中所有、",
      "30": "雅各谓西缅利未曰、尔曹累我、令我遗臭于居此之迦南比利洗人、且我人寡、彼必聚而攻我、歼我及家、",
      "31": "曰、彼待我妹若妓、可乎、"
    },
    "35": {
      "1": "上帝谕雅各曰、昔尔避兄以扫时、我在伯特利显见于尔、今起往彼而居、为我筑坛、",
      "2": "雅各命家人与从者曰、当除尔中异邦神像、洁己更衣、",
      "3": "昔我遭难、上帝允我之祈、我行于途、上帝偕我、今当赴伯特利、为之筑坛、",
      "4": "遂以异邦神像、及耳环与之、雅各藏于近乎示剑之橡下、",
      "5": "启行而往、上帝使四周诸邑之民惧甚、无追雅各子者、",
      "6": "雅各与从者、至迦南之路斯、即伯特利、",
      "7": "昔雅各避兄以扫、上帝显见、故在彼筑坛、名其地曰伊勒伯特利、",
      "8": "时、利百加媪底波拉死、葬于伯特利橡下、名其树曰亚伦巴古、○",
      "9": "雅各自巴旦亚兰归、上帝与之显见、锡之以嘏、",
      "10": "曰、尔名雅各、今而后不复称此、当名以色列、遂名之曰以色列、",
      "11": "又曰、我乃全能之上帝、尔其蕃息昌炽、一族众族由尔而生、多王由尔而出、",
      "12": "我所赐亚伯拉罕以撒之地、亦将锡尔、爰及苗裔、",
      "13": "上帝言竟、离之上升、",
      "14": "雅各即于上帝与言之处、立石为柱、奠之以酒、沃之以膏、",
      "15": "名其处曰伯特利、○",
      "16": "由伯特利而徙、去以法他无几、拉结临产甚艰、",
      "17": "难产之际、收生者曰、毋惧、尔又得子、",
      "18": "拉结临死、魂将逝时、名其子曰便俄尼而死、惟其父命名便雅悯、",
      "19": "拉结既卒、葬于以法他、即伯利恒之途侧、",
      "20": "雅各立碑于墓、至今犹称拉结墓碑、",
      "21": "以色列复徙、过以得台而张幕、",
      "22": "居彼时、流便烝父妾辟拉、事闻于以色列、○",
      "23": "雅各有子十二、长子流便、及西缅、利未、犹大、以萨迦、西布伦、乃利亚所出、",
      "24": "约瑟、便雅悯、乃拉结所出、",
      "25": "但、拿弗他利、乃拉结婢辟拉所出、",
      "26": "迦得、亚设、乃利亚婢悉帕所出、是皆雅各于巴旦亚兰所生者、",
      "27": "雅各至幔利之基列亚巴、即希伯仑、见父以撒、亚伯拉罕与以撒曾旅于此、○",
      "28": "以撒享寿一百八十岁、",
      "29": "寿高年迈、气绝而终、归于列祖、其子以扫雅各葬之、"
    },
    "36": {
      "1": "以扫及以东、其裔如左、",
      "2": "以扫娶迦南女为室、即赫人以伦女亚大、与希未人祭便孙、亚拿女阿何利巴玛、",
      "3": "又娶以实玛利女、尼拜约妹巴实抹、",
      "4": "亚大生以利法、巴实抹生流珥、",
      "5": "阿何利巴玛生耶乌施、雅兰、可拉、此皆以扫于迦南地所生者、",
      "6": "以扫率妻、与子女家人、牛羊牲畜、及在迦南所得之资财、往诣他方、离弟雅各、",
      "7": "盖二人资财丰盛、牲畜繁多、所旅之地、不能容之、弗获同居、",
      "8": "以扫即以东、居西珥山、○",
      "9": "以扫居西珥山、为以东族祖、厥裔如左、",
      "10": "其子名以利法、亚大所生、流珥、巴实抹所生、",
      "11": "以利法生提幔、阿抹、洗玻、迦坦、基纳斯、",
      "12": "以利法妾亭纳、生亚玛力、此皆以扫妻亚大之裔、",
      "13": "流珥生拿哈、谢拉、沙玛、米撒、此皆以扫妻巴实抹之裔、",
      "14": "祭便孙、亚拿女阿何利巴玛、从以扫生耶乌施、雅兰、可拉、○",
      "15": "以扫胤中、有为族长者、其略如左、以扫冢子以利法子孙中、有提幔族长、阿抹族长、洗玻族长、基纳斯族长、",
      "16": "可拉族长、迦坦族长、亚玛力族长、此以利法后裔中之族长、在以东地、皆亚大之裔、○",
      "17": "以扫子流珥子孙中、有拿哈族长、谢拉族长、沙玛族长、米撒族长、此流珥后裔中之族长、在以东地、皆以扫妻巴实抹之裔、",
      "18": "阿何利巴玛子孙中、有耶乌施族长、雅兰族长、可拉族长、此皆以扫妻亚拿女阿何利巴玛之裔、",
      "19": "上所记诸族长、皆以扫即以东之子孙、○",
      "20": "素居是地者、何利人西珥子孙、其略如左、罗坍、朔巴、祭便、亚拿、",
      "21": "底顺、以察、底珊、此皆以东地何利人西珥裔中之族长、",
      "22": "罗坍子何利、希幔妹亭纳、",
      "23": "朔巴子亚勒文、玛拿辖、以巴录、示玻、阿南、",
      "24": "祭便子亚雅、亚拿、当时在野牧父祭便之驴、遇温泉者、即此亚拿、",
      "25": "亚拿子底顺、女阿何利巴玛、",
      "26": "底顺子欣但、伊是班、益兰、基兰、",
      "27": "以察子辟罕、撒番、亚干、",
      "28": "底珊子乌斯、亚兰、",
      "29": "何利族长、其略如左、罗坍族长、朔巴族长、祭便族长、亚拿族长、",
      "30": "底顺族长、以察族长、底珊族长、此皆何利人在西珥地为族长者、○",
      "31": "当以色列人未有王时、王于以东地者、其略如左、",
      "32": "比珥子比拉为王于以东、都亭哈巴、",
      "33": "比拉薨、波斯拉人谢拉子约巴嗣位、",
      "34": "约巴薨、提幔人户珊嗣位、",
      "35": "户珊薨、比达子哈达、即昔于摩押田击米甸人者嗣位、都亚未得、",
      "36": "哈达薨、玛士利加人桑拉嗣位、",
      "37": "桑拉薨、河滨利河伯人扫罗嗣位、",
      "38": "扫罗薨、亚革波子巴勒哈南嗣位、",
      "39": "巴勒哈南薨、哈达嗣位、都巴乌、其后米希他别、乃米萨合孙、玛特利之女、○",
      "40": "以扫裔诸族长、依其世系居处名氏、其略如左、亭纳族长、亚勒瓦族长、耶帖族长、",
      "41": "阿何利巴玛族长、以拉族长、比嫩族长、",
      "42": "基纳斯族长、提幔族长、米比萨族长、",
      "43": "玛基叠族长、以兰族长、以上所载、皆以东之族长、依其疆域、在其壤地、以东族祖、即以扫是、"
    },
    "37": {
      "1": "雅各居迦南、即父所旅之地、",
      "2": "其略如左、孺子约瑟、年十有七、偕兄牧羊、与父妾辟拉悉帕诸子为侣、以其过告父、",
      "3": "以色列之生约瑟也、年已迈矣、故爱之逾于诸子、为制彩衣、",
      "4": "诸兄见父爱约瑟逾于己、遂憾之、不能语以善言、○",
      "5": "约瑟得梦、述于诸兄、诸兄憾之愈甚、",
      "6": "约瑟曰、我所梦者、请听之、",
      "7": "吾侪于田束禾、我所束者起而立、尔所束者环而拜、",
      "8": "诸兄曰、尔果将君我乎、抑辖我乎、故因其梦与言、而益憾之、",
      "9": "约瑟复梦、告诸兄曰、我梦得其二矣、有日月十一星、皆拜我、",
      "10": "约瑟告父兄时、父叱之曰、尔所梦者何耶、我与汝母汝兄、果将俯伏拜尔乎、",
      "11": "诸兄嫉之、惟父志其言、○",
      "12": "诸兄往示剑、牧父群羊、",
      "13": "以色列语约瑟曰、来、尔兄非牧于示剑乎、吾将遣尔诣之、曰、我在斯、",
      "14": "曰、往观诸兄、及群羊安否、而返告我、遂由希伯仑谷遣之、乃往示剑、",
      "15": "踯躅田间、或遇之曰、尔何求耶、",
      "16": "曰、求我兄、彼牧羊何所、请告我、",
      "17": "曰、已去此矣、我闻其言、将往多坍、约瑟追之、见于多坍、○",
      "18": "约瑟未至、诸兄遥见、共谋杀之、",
      "19": "相语曰、作梦者来矣、",
      "20": "莫若杀之、掷于井、谓为恶兽所食、观其梦有何征验、",
      "21": "流便闻之、欲救约瑟曰、勿戕其命、",
      "22": "又曰、勿流其血、勿著以手、旷野有井、投之于中可也、盖欲援之、归诸其父、",
      "23": "约瑟至、诸兄褫其彩衣、",
      "24": "执而投诸眢井、○",
      "25": "诸兄坐而食饼、望见以实玛利人、联队自基列来、以群驼负香料乳香没药、欲下埃及、",
      "26": "犹大谓兄弟曰、杀弟而匿其血、何益之有、",
      "27": "彼乃我弟、我之骨肉、毋著以手、莫若鬻于以实玛利人、兄弟从之、",
      "28": "以实玛利人乃米甸贾、适经其处、诸兄乃援约瑟出井、鬻之、获金二十、以实玛利人挈约瑟往埃及、○",
      "29": "流便至井、窥约瑟不在、遂裂己衣、",
      "30": "返见诸弟曰、孺子不在、我将焉往、",
      "31": "昆弟宰牡山羊、濡约瑟衣于血、",
      "32": "遣人携之诣父曰、我侪得此、试观为尔子之衣否、",
      "33": "雅各识之、曰、是吾子之衣也、彼为恶兽所食、约瑟破裂无疑矣、",
      "34": "遂裂己衣、腰束以麻、伤悼日久、",
      "35": "子女群来相慰、父不受慰、曰、我必悲哀至于阴府、就子乃已、父之痛子如此、",
      "36": "米甸贾携约瑟至埃及、鬻与法老臣侍卫长波提乏、"
    },
    "38": {
      "1": "维时、犹大离诸昆弟、就亚杜兰人希拉、",
      "2": "见迦南人书亚女、娶之、与之同室、",
      "3": "妇妊生子、犹大名之曰珥、",
      "4": "再妊生子、母名之曰俄南、",
      "5": "复妊生子、名之曰示拉、时、犹大居于基悉、",
      "6": "犹大为长子珥娶室、名他玛、",
      "7": "珥行恶于耶和华前、耶和华杀之、",
      "8": "犹大命俄南曰、汝其与嫂同室、以尽弟分、生子嗣兄、",
      "9": "俄南知子不归己、不欲为兄存后、与嫂偕寝时、遗泄于地、",
      "10": "所为不悦于耶和华、耶和华亦杀之、",
      "11": "犹大恐季子亦死、如二兄然、谓媳他玛曰、姑居父家、守志勿嫁、待吾子示拉长、遂往居父家、○",
      "12": "久之、犹大妻书亚女死、犹大既得慰藉、与友亚杜兰人希拉往亭拿、就剪羊毛者、",
      "13": "或告他玛曰、汝舅往亭拿剪羊毛、",
      "14": "他玛见示拉长、而未得嫁之、乃去嫠服、以帕蒙面蔽体、坐于伊拿印邑门、在往亭拿之途侧、",
      "15": "犹大见其蔽面、以为妓、",
      "16": "道旁就之曰、来、我与尔偕寝、盖不知为媳也、妇曰、与我偕寝、何以赠我、",
      "17": "曰、必遗群中山羊之羔、曰、羔未至、与质否、",
      "18": "曰、与尔何质、曰、尔印与绅、及手中杖、乃畀之、遂与偕寝、妇即怀妊、",
      "19": "起而去、脱帕、仍衣嫠服、",
      "20": "犹大托友亚杜兰人遗之羔、由妇取质、而不获见、",
      "21": "询居民曰、伊拿印道旁、有妓安在、曰、此地无妓、",
      "22": "返见犹大曰、求之不得、居民亦言彼地无妓、",
      "23": "犹大曰、吾既托尔遗羔、不得其人、任妇得质、免我贻羞、○",
      "24": "约越三月、或告犹大曰、尔媳他玛有淫行、今已怀妊、犹大曰、曳出焚之、",
      "25": "既出、遣人谓舅曰、我之怀妊、由于此物之主、试观此印、及绅与杖、为谁所有、",
      "26": "犹大承之、曰、我不嫁之与子示拉、妇犹贤于我也、嗣后犹大不复近之、",
      "27": "妇临产、知其孪生、",
      "28": "产际、其一出手、收生者以绛丝系之、曰、此首出也、",
      "29": "手入、其他出矣、收生者曰、尔何自坼、故命名法勒斯、",
      "30": "其手系绛丝者后出、命名谢拉、"
    },
    "39": {
      "1": "约瑟被携至埃及、法老臣侍卫长波提乏、由以实玛利人购之、",
      "2": "约瑟居其主埃及人家、耶和华偕之、所为畅遂、",
      "3": "厥主见耶和华偕之、使其诸事亨通、",
      "4": "故加以恩、俾侍左右、委治家业、悉以所有、归其掌握、",
      "5": "自委治家业、耶和华为约瑟故、锡嘏其主埃及人家、凡在室在田、咸蒙福祉、",
      "6": "其主遂以所有、悉付约瑟、于己所食外、不知其他、约瑟仪容秀美、○",
      "7": "嗣后主母目约瑟曰、与我偕寝、",
      "8": "约瑟弗从、曰、主不知家事、以凡所有、归我掌握、",
      "9": "此家之中、莫大于我、除尔为主室外、无一不归我者、曷敢干此元恶、获罪于上帝、",
      "10": "妇日诱之、约瑟弗从、不与偕寝、亦不与同在、",
      "11": "一日入室治事、旁无家人、",
      "12": "主母执其衣、曰、与我偕寝、约瑟弃衣而遁、",
      "13": "妇见其遁、遗衣在手、",
      "14": "则呼家人曰、主使希伯来人至此、调戏我侪、适来欲偕我寝、我厉声号呼、",
      "15": "彼闻我扬声、遗衣逃遁而出、",
      "16": "妇存其衣、以待主归、",
      "17": "至则告曰、尔所携至之希伯来仆、入而戏我、",
      "18": "我扬声号呼、彼乃遗衣遁去、○",
      "19": "主闻其妻言曰、仆待我如是、则怒、",
      "20": "执约瑟下狱、即犯王章者幽囚之处、由是约瑟下狱、",
      "21": "耶和华偕之、施以慈惠、令沾思于司狱、",
      "22": "司狱以狱囚悉畀约瑟掌理、狱中所为、悉由约瑟、",
      "23": "司狱一无所顾、咸归约瑟、盖耶和华偕之、使其所为、无不亨通、"
    },
    "40": {
      "1": "厥后、埃及王之酒政膳长、干犯其主、",
      "2": "法老怒酒政膳长二臣、",
      "3": "下之于狱、在侍卫长第中、即约瑟幽囚之处、",
      "4": "侍卫长付与约瑟、俾侍其侧、二人在狱日久、",
      "5": "王之酒政膳长、系于狱中、同夜得梦、梦各有兆、",
      "6": "诘朝约瑟入、见其有忧色、",
      "7": "问曰、尔曹今日、何有忧色若是、",
      "8": "曰、我侪得梦、无人能占、曰、占梦岂非由于上帝乎、请述于我、○",
      "9": "酒政以梦告约瑟曰、吾梦有葡萄树于前、",
      "10": "树有三枝、恍若萌芽舒蕊、结实累然而熟、",
      "11": "吾手执法老爵、摘取葡萄、挤汁其中、以奉法老、",
      "12": "约瑟曰、三枝者、三日也、",
      "13": "三日间、法老将提尔出狱、复尔原职、奉爵法老、如昔为酒政然、此其占也、",
      "14": "尔既得志、请垂念我、施恩于我、为我告法老、拯我出此、",
      "15": "我乃被掠、出自希伯来境、在此未作关于系狱之事、",
      "16": "膳长见其占吉、谓约瑟曰、我亦得梦、有白饼三筐在于首、",
      "17": "上筐盛法老所食之炙馔、有鸟啄之、",
      "18": "约瑟曰、三筐者、三日也、",
      "19": "三日间、法老将断尔首、悬尔于木、鸟啄汝肉、此其占也、",
      "20": "越至三日、法老诞辰、赐宴群臣、召酒政膳长出狱、",
      "21": "复酒政职、奉爵于前、",
      "22": "悬膳长于木、悉如约瑟所占、",
      "23": "然酒政不念约瑟、竟忘之矣、"
    },
    "41": {
      "1": "越二年、法老梦立河滨、",
      "2": "见七牝牛自河出、色美体肥、啮刍芦中、",
      "3": "又见七牝牛自河出、色恶体瘠、与前所见之牛、同立河滨、",
      "4": "色恶体瘠者、吞其色美体肥者、法老乃寤、",
      "5": "再寝、复梦、见麦一茎生七穗、既茂且佳、",
      "6": "后又生七穗、细弱而暴于东风、",
      "7": "细弱之穗、吞其既茂且佳之七穗、法老寤、知为梦、",
      "8": "诘朝、中心忧疑、召埃及博士哲人、以梦告之、无能占者、○",
      "9": "酒政谓法老曰、今日我忆昔日之咎、",
      "10": "曩者法老怒臣、以我及膳长、囚于侍卫长第中之狱、",
      "11": "彼与我同夜得梦、梦各有兆、",
      "12": "时、有希伯来少者、偕我在狱、为侍卫长之役、我侪以梦告之、彼循各梦而占、",
      "13": "后依所占而应、臣得复职、膳长悬木、○",
      "14": "法老遣使召约瑟、急令出狱、薙发易衣、入觐法老、",
      "15": "法老谓约瑟曰、我得一梦、无人能占、或告我曰、汝闻梦能占之、",
      "16": "约瑟对曰、此非我所能、惟上帝必以平安之兆示法老、",
      "17": "法老曰、我梦立河滨、",
      "18": "见七牛自河出、体肥色美、啮刍芦中、",
      "19": "又见七牛继之而上、色恶体瘠、如斯陋劣、遍埃及未之见也、",
      "20": "瘠且恶者、吞其先出之七肥牛、",
      "21": "既吞、依然陋劣、末由知其食之、我乃寤、",
      "22": "复梦、见一茎生七穗、既茂且佳、",
      "23": "厥后又生七穗、枯且细、暴于东风、",
      "24": "细者吞其七佳穗、我以此梦告诸博士、莫能述之、○",
      "25": "约瑟谓法老曰、法老之梦一也、上帝以所欲为、示于法老、",
      "26": "七美牛者、七年也、七佳穗者、亦七年也、其梦维一、",
      "27": "继而上之七牛、瘠且恶者、七年也、无实之七穗、暴于东风者、亦七年、即饥年也、",
      "28": "我言上帝以所欲为示法老者、此之谓也、",
      "29": "遍埃及地、将有七丰年、",
      "30": "后则继以七饥年、使斯土为凶荒所灭、不忆前此之丰稔、",
      "31": "盖后至之凶荒特甚、故畴昔之丰稔不知也、",
      "32": "上帝定此、将速成之、故使法老复梦、",
      "33": "今可择一才智之士、使治埃及、",
      "34": "亦立群督于国、俾于七丰年中、征粮五分之一、",
      "35": "敛丰年之粮、归法老之手、积之于廪、守之于城、",
      "36": "以为将来七凶年之蓄、庶免此国灭于凶荒、○",
      "37": "法老与群臣善其言、",
      "38": "法老谓群臣曰、如此之人、感于上帝之神、岂易得乎、",
      "39": "又谓约瑟曰、上帝既以此示汝、尔之才智、莫与比拟、",
      "40": "尔可治我家、我民举止、咸遵尔命、我尊于尔、只在国位、",
      "41": "又曰、我立尔统辖埃及、",
      "42": "遂脱指环、授约瑟手、衣以枲衣、复以金链垂其项、",
      "43": "乘以副车、前驱者呼曰跪、由是立为通国之宰、",
      "44": "法老谓约瑟曰、我乃法老、埃及通国、非有尔命、无敢举手足者、",
      "45": "法老赐约瑟名曰撒发那忒巴内亚、以安邑祭司波提非拉女亚西纳妻之、约瑟出巡埃及、○",
      "46": "约瑟觐埃及王法老时、年已三十、爰离法老、遍巡四方、",
      "47": "七丰年中、物产蕃盛、",
      "48": "约瑟敛埃及七年之粮、储于城内、各邑郊之粮、储于本邑、",
      "49": "遂积谷如海沙之多、不复计算、不可胜数故也、",
      "50": "荒年未至、安邑祭司波提非拉女亚西纳、为约瑟生二子、",
      "51": "长子命名玛拿西、曰、上帝使我不复念昔日之苦、以及父家、",
      "52": "季子命名以法莲、曰、上帝于我历苦之地、使我昌炽、○",
      "53": "埃及地、七年之丰裕既过、",
      "54": "七年之凶荒继至、应约瑟言、列国皆饥、惟埃及遍处有粮、",
      "55": "迨埃及饥、民求食于法老、法老谕曰、往见约瑟、循其所命而行、",
      "56": "维时、天下皆饥、埃及之饥亦甚、约瑟遂启仓廪、粜粮于埃及人、",
      "57": "诸国至埃及、乞籴于约瑟、天下皆饥故也、"
    },
    "42": {
      "1": "雅各知埃及有粮、谓诸子曰、尔曹曷相观望、",
      "2": "我闻埃及有粮、可往籴之、以延生命、免于死亡、",
      "3": "于是约瑟诸昆十人、往籴于埃及、",
      "4": "其弟便雅悯、雅各不遣之偕行、曰、恐其罹害、",
      "5": "群诣埃及籴粮、以色列诸子亦至、迦南地饥故也、",
      "6": "时、约瑟秉国钧、粜粮于兆民、诸昆至、俯伏以拜、",
      "7": "约瑟见而识之、佯为不识、厉声曰、尔奚自、曰、自迦南来乞籴、",
      "8": "约瑟识诸昆、而诸昆不之识、",
      "9": "约瑟忆前梦、语诸昆曰、尔曹乃侦者、今来此、特窥是邦之虚实耳、",
      "10": "曰、吾主、不然、仆为乞籴而来、",
      "11": "我侪一父所生、为人笃实、非侦者也、",
      "12": "曰、否、尔曹来窥是邦之虚实耳、",
      "13": "曰、仆昆弟十二、迦南一人之子、一弟已亡、季者偕父、",
      "14": "约瑟曰、汝为侦者、我言诚是、",
      "15": "若不携季者至、以征尔言之真伪、吾指法老生命而誓、不许尔出此、",
      "16": "尔中惟遣一人携汝弟来、其余禁锢、俟征尔语、知尔诚否、非然、吾指法老生命而言、汝果侦者、",
      "17": "遂同幽于狱三日、○",
      "18": "至三日、语之曰、我寅畏上帝、有一策焉、尔若从之、则可得生、",
      "19": "尔果笃实、则囚一人于狱、其余载粮而归、以救尔家之饥、",
      "20": "携季者至、以征尔言、免于死亡、乃遵命而行、",
      "21": "相语曰、昔吾侪缘弟获戾、见其苦衷、而不听其祈求、故遭此难、",
      "22": "流便曰、我岂不曰、勿干咎于孺子、惟尔弗听、故讨其血于我也、",
      "23": "诸昆不知约瑟识其言、盖彼此藉译传语、",
      "24": "约瑟退而哭、复出与语、自众中取西缅、系之于前、",
      "25": "命以粮充诸昆囊、各反其金于中、馈之糇粮、遂如命以行、○",
      "26": "其人负粮于驴而去、",
      "27": "至旅邸、一人启囊、以粮饲驴、见金在囊口、",
      "28": "告昆弟曰、我金见反、犹在于囊、众心沮丧、战栗而相告曰、上帝于我、所为何耶、",
      "29": "遂归迦南、见父雅各、告以所遇、",
      "30": "曰、国宰厉声叱我、以我为侦者、",
      "31": "我曰、吾侪为人笃实、非侦者也、",
      "32": "同父昆弟、十有二人、一弟已亡、季者偕父、在于迦南、",
      "33": "国宰谓我曰、尔果笃实、有策可知、即于尔中、必留一人偕我、其余载粮、以救尔家之饥、",
      "34": "携季者来斯、则知尔非侦者、诚为笃实、我乃反尔昆弟、听尔贸易于国、○",
      "35": "迨倾厥囊、所缄之金、具在其中、父子见之、皆惧、",
      "36": "其父雅各谓之曰、尔曹丧我子矣、约瑟已亡、西缅亦亡、今欲取便雅悯、此皆有害于我、",
      "37": "流便语父曰、请付我手、我必反之、不携之归、杀我二子可也、",
      "38": "曰、我之幼子、必不与尔偕行、其兄已亡、惟彼独存、如途间遭害、则尔使我皓首惨然下阴府矣、"
    },
    "43": {
      "1": "境内饥甚、",
      "2": "埃及所运之粮已罄、父曰、复往、少为乞籴、",
      "3": "犹大曰、其人切告我曰、如不携季者至、不得觌吾面、",
      "4": "若遣弟偕往、我则为尔乞籴、",
      "5": "不遣、我则不往、盖其人曰、如不携季者至、不得觌吾面、",
      "6": "以色列曰、胡为如是苦我、告以有弟、",
      "7": "曰、其人诘我及戚族云、尔父尚在、犹有弟否、我以实告、岂知其命我携弟来耶、",
      "8": "犹大谓父以色列曰、遣孺子与我偕、即起而往、尔我暨子女、均可延生不死、",
      "9": "我敢保之、惟我是问、如不携归、置于尔前、我毕生负咎、",
      "10": "若无濡滞、已往返者再、",
      "11": "其父以色列曰、若然、可如是行、盛斯土之佳品于器、携馈其人以为礼、乳香与蜜少许、及香料、没药、榧子、杏仁、",
      "12": "挈金乞籴、倍其前数、昔得于囊之金、悉以返之、恐其或有差谬也、",
      "13": "更携汝弟、往见其人、",
      "14": "愿全能之上帝、使尔蒙矜恤于其前、释尔兄与便雅悯、若我丧子、则丧之耳、",
      "15": "遂取品物、挈籴金倍其数、及便雅悯诣埃及、立约瑟前、○",
      "16": "约瑟见便雅悯偕至、谓家宰曰、导此人入室、宰牲设席、是日亭午、彼与我共食、",
      "17": "家宰遵命、导之入室、",
      "18": "十人导至约瑟家、则惧、曰、缘昔反金于囊、故招我入、欲乘隙攻我、执我为奴、而攘我驴、",
      "19": "乃就家宰于门侧、谓之曰、",
      "20": "吾主、昔我来此乞籴、",
      "21": "归至旅邸、启囊、见各人之金犹在、其数无缺、今我反之、",
      "22": "此外尚挈金乞籴、藏金于囊、不识谁为之、",
      "23": "曰、安哉、无惧、尔之上帝、即尔父之上帝、赐财于尔囊、尔金我已受之矣、遂出西缅相见、",
      "24": "咸导入约瑟室、给水濯足、且饲其驴、",
      "25": "昆弟闻将食于此、乃备品物、以待约瑟亭午至、○",
      "26": "约瑟既归、昆弟陈品物于室、俯伏拜之、",
      "27": "约瑟问其安、曰、汝前言之老父、尚在无恙乎、",
      "28": "曰、吾主之仆我父、尚在无恙、遂鞠躬而拜、",
      "29": "约瑟目睹同母弟便雅悯、曰、尔前言之季弟、即斯人乎、又曰、小子、愿上帝施恩于汝、",
      "30": "约瑟慕弟情急、择所而哭、乃入内室哭焉、",
      "31": "后靧面出、强制其情、命进馔、",
      "32": "遂进之、约瑟一席、昆弟一席、共食之埃及人一席、缘埃及人与希伯来族同席、以为不屑、",
      "33": "昆弟列坐于前、长幼各依其序、彼此异之、",
      "34": "约瑟推食食之、惟便雅悯之馔五倍、遂饮同乐、"
    },
    "44": {
      "1": "约瑟命家宰曰、以粮充其人之囊、依所能负、反金于中、",
      "2": "以我银爵、与季者之籴金、置于季者囊、家宰如命而行、",
      "3": "黎明、人与驴、俱遣之去、",
      "4": "距邑未远、约瑟谓家宰曰、起追其人、及之、则曰、曷以恶报善耶、",
      "5": "此器非吾主所用以饮、而藉以卜者乎、尔行此事、是不良也、",
      "6": "追既及、如言以告、",
      "7": "曰、吾主、何出此言、斯事仆断不为、",
      "8": "昔得金于囊、我自迦南来、携以反尔、则我岂窃金银于尔主之室乎、",
      "9": "可索仆中、获之于谁、即致之死、我众为尔奴、",
      "10": "曰、如尔言、获之于谁、当为我奴、余皆无辜、",
      "11": "各急下囊启之、",
      "12": "家宰索焉、自长迄幼、得爵于便雅悯囊、",
      "13": "众则裂衣、使驴负载、而返于邑、○",
      "14": "犹大与昆弟至、约瑟尚在室、遂俯伏其前焉、",
      "15": "约瑟曰、尔所行者何耶、我之为人、信能占卜、尔不知乎、",
      "16": "犹大曰、我侪于主、夫复何言、尚有何辞、焉能自解、上帝摘仆之咎、获爵于其手者、与我侪咸为主之奴、",
      "17": "约瑟曰、我断不为此、获爵于其手者、当为我奴、尔众安然以归、见父可也、○",
      "18": "犹大前曰、吾主欤、尔与法老一体、容仆进一言于主耳、请毋怒、",
      "19": "昔主问仆云、父尚在否、有兄弟否、",
      "20": "我告吾主曰、老父尚在、暮年生季子、其同母之兄亡矣、厥母惟遗此子、父爱之、",
      "21": "主语仆曰、携之来、使我目睹之、",
      "22": "仆告主曰、孺子不能离父、离之则父死、",
      "23": "主曰、季弟不偕至、尔曹不复觌吾面、",
      "24": "仆归、见主之仆我父、以主言告之、",
      "25": "父曰、复往、少为乞籴、",
      "26": "仆曰、不可往也、若季弟偕往则可、盖季弟不同行、不得见其人之面、",
      "27": "主之仆我父曰、尔知我妻惟生二子、",
      "28": "一出不归、我曰必破裂矣、至今未见、",
      "29": "若亦携此而去、设其遘害、则尔使我皓首惨然下阴府矣、",
      "30": "父子二人、相依为命、我归见主之仆我父、而孺子不与我偕、",
      "31": "父不见孺子必死、是仆使主之仆我父、皓首惨然下阴府也、",
      "32": "且仆曾保孺子于父曰、如不携归以见、我毕生负咎于父前、",
      "33": "今求准仆代孺子居此、为吾主之奴、容其偕兄归、",
      "34": "若孺子不与我同返、父之悲惨、何忍见乎、"
    },
    "45": {
      "1": "约瑟当侍者前、情不能制、遂呼曰、屏众、约瑟使昆弟相识时、左右无人、",
      "2": "遂大声号哭、埃及人与法老家悉闻之、",
      "3": "约瑟谓昆弟曰、我乃约瑟、吾父尚在乎、昆弟惶惧于其前、无辞以对、",
      "4": "约瑟曰、请前、则皆前、曰、吾乃尔弟约瑟、尔鬻于埃及者、",
      "5": "勿以鬻我来此、自忧自恨、盖上帝遣我先尔而至、以全尔生、",
      "6": "境内已饥二年、犹有五载、无稼无穑、",
      "7": "上帝遣我先尔而至、存尔后裔于世、大施拯救、以全尔生、",
      "8": "我之至此、非尔所使、乃上帝也、使我为法老父、兼司宗室、治理埃及通国、",
      "9": "尔速诣吾父、告曰、汝子约瑟言上帝立我为埃及宰、请来此、毋稽留、",
      "10": "尔与子孙牛羊、及凡所有、居于歌珊、密迩乎我、",
      "11": "饥馑尚有五年、我于彼供养尔、庶免尔与眷聚、及所有者匮乏、",
      "12": "我亲与尔言、尔曹与弟便雅悯、皆目睹之、",
      "13": "我在埃及所得之荣暨尔所见、返告吾父、速迎之来、",
      "14": "遂抱弟便雅悯颈而哭、便雅悯亦抱其颈而哭、",
      "15": "约瑟与诸昆弟接吻而哭、厥后、昆弟始与之言、○",
      "16": "其事闻于法老宫、曰、约瑟之兄弟至、法老与其臣咸悦、",
      "17": "法老命约瑟曰、嘱尔兄弟负物于畜、而往迦南、",
      "18": "迎父与眷聚就我、我必以埃及嘉物予尔、俾尔食其肥甘、",
      "19": "今我命尔、必如是行、以埃及车、载厥妻孥、迎父而至、",
      "20": "毋惜尔之器用、盖埃及嘉物、皆为尔有也、○",
      "21": "以色列诸子、依此而行、约瑟循法老命、给之车乘、馈之糇粮、",
      "22": "各赠衣一袭、赠便雅悯金三百、衣五袭、",
      "23": "其馈父也、牡驴十、负埃及之嘉物、牝驴十、负粮与食品为父途中之需、",
      "24": "遣兄弟归、曰、途间慎毋相争、",
      "25": "遂离埃及往迦南、诣父雅各、",
      "26": "告之曰、约瑟尚在、为埃及通国之宰、雅各心灰、不信其言、",
      "27": "诸子告以约瑟语、雅各见约瑟遣车载己、其神复苏、",
      "28": "曰、足矣、吾子约瑟尚在、我未死、必往见之、"
    },
    "46": {
      "1": "以色列携凡所有启行、至别是巴、献祭于父以撒之上帝、",
      "2": "夜间、上帝于异象中、呼以色列曰、雅各、雅各、曰、吾在此、",
      "3": "曰、我乃上帝、即尔父之上帝、尔往埃及、勿惧、在彼、我必使尔成为大国、",
      "4": "我将偕尔至埃及、导尔归故土、约瑟将按厥手、俾尔瞑目、",
      "5": "雅各由别是巴启行、诸子以法老所遣之车、载父雅各、及其妻孥、",
      "6": "雅各与其戚属、挈群畜、暨在迦南所得之货财、往于埃及、",
      "7": "诸子、诸孙、诸女、诸孙女、咸至埃及、○",
      "8": "以色列族至埃及者、其名如左、雅各与其诸子、长子流便、",
      "9": "流便之子、哈诺、法路、希斯仑、迦米、",
      "10": "西缅之子、耶母利、雅悯、阿辖、雅斤、琐辖、及迦南女所生之扫罗、",
      "11": "利未之子、革顺、哥辖、米拉利、",
      "12": "犹大之子、珥、俄南、示拉、法勒斯、谢拉、珥与俄南死于迦南、法勒斯之子希斯伦、哈母勒、",
      "13": "以萨迦之子、陀拉、普瓦、约伯、伸仑、",
      "14": "西布伦之子、西烈、以伦、雅利、",
      "15": "此利亚在巴旦亚兰、从雅各所生之子孙、与女底拿、共三十三人、",
      "16": "迦得之子、洗非芸、哈基、书尼、以斯本、以利、亚罗底、亚列利、",
      "17": "亚设之子、音拿、亦施瓦、亦施韦、比利亚、及女西拉、比利亚之子、希别、玛结、",
      "18": "此拉班所赐利亚之婢悉帕、从雅各所生之子孙、共十六人、",
      "19": "雅各妻拉结之子、约瑟、便雅悯、",
      "20": "安邑祭司波提非拉女亚西纳、在埃及从约瑟生玛拿西、以法莲、",
      "21": "便雅悯之子、比拉、比结、亚实别、基拉、乃幔、以希、罗实、母平、户平、亚勒、",
      "22": "此拉结从雅各所生之子孙、共十四人、",
      "23": "但之子户伸、",
      "24": "拿弗他利之子、雅薛、沽尼、耶色、示冷、",
      "25": "此拉班所赐拉结之婢辟拉、从雅各所生之子孙、共七人、",
      "26": "凡雅各所出、同至埃及者、共六十六人、子妇不与焉、",
      "27": "约瑟在埃及生二子、属于雅各家至埃及者、共七十人、○",
      "28": "雅各遣犹大先诣约瑟、导往歌珊、众咸至焉、",
      "29": "约瑟备车、往歌珊迓父、见之、抱颈而哭不辍、",
      "30": "以色列谓约瑟曰、尔既尚存、我见汝面、虽死无憾、",
      "31": "约瑟谓昆弟及父家曰、我将往告法老、昔在迦南、我之昆弟暨父家咸至、",
      "32": "彼乃牧者、养畜为业、今携牛羊、及凡所有而至、",
      "33": "法老召尔时、问汝何业、",
      "34": "则曰、尔仆自幼迄今、养畜为业、我祖亦然、如是、可居歌珊、盖埃及人视牧者为可憎也、"
    },
    "47": {
      "1": "约瑟觐法老、告曰、我之父兄、挈牛羊及所有、来自迦南、今在歌珊、",
      "2": "约瑟简兄弟五人、引见法老、",
      "3": "法老曰、尔操何业、曰、仆与祖俱牧羊、",
      "4": "又曰、迦南饥甚、牲畜无刍、故来旅此、求许仆居歌珊、",
      "5": "法老谕约瑟曰、尔之父兄、既至尔处、",
      "6": "埃及地在尔前、俾尔父兄、处彼膏壤、可任其居歌珊、倘知昆弟中有能者、使为我牧畜长、",
      "7": "约瑟引父觐法老、雅各为法老祝嘏、",
      "8": "法老问之曰、尔年几何矣、",
      "9": "对曰、余旅世年百有三十、我之岁月无几、且历艰苦、不及吾祖旅世之年、",
      "10": "雅各再为法老祝嘏而退、",
      "11": "约瑟循法老命、处父兄于埃及之沃土、即兰塞境、与之为业、",
      "12": "约瑟供养父兄、暨父眷属、各视其家而给之、○",
      "13": "饥既太甚、四方无粮、埃及迦南、因而匮乏、",
      "14": "埃及与迦南人、以金易粮、约瑟敛二地所有之金、储于法老之库、",
      "15": "埃及迦南之金已尽、埃及人诣约瑟曰、金尽矣、请予我粮、奚为毙于尔前、",
      "16": "约瑟曰、金既尽、以畜付我、我以粮易之、",
      "17": "民牵畜就约瑟、约瑟以粮易其驴马牛羊、是年因易其畜、给之以粮、",
      "18": "岁终、明年民复至曰、在主之前、我不敢隐、我金已尽、群畜悉归吾主、可见我无所有、惟身与田而已、",
      "19": "何忍见我死而田荒、请以粮购我及我田、我与我田、效力于法老、第给我以种、使我延生不死、而田不荒、○",
      "20": "埃及人窘于饥、各鬻其田、约瑟为法老购之、通国之田、皆归法老、",
      "21": "约瑟移埃及四境之民于城邑、",
      "22": "惟祭司之田未购、盖法老颁粮于祭司、祭司食其糈、故不鬻田、",
      "23": "约瑟告民曰、今我为法老购尔及田、有种于此、播田可也、",
      "24": "穑时、当五输其一、以纳法老、尔得其四、为种以播、亦为尔及尔家人稚子所食、",
      "25": "曰、尔援我命、愿沾主恩、为法老仆、",
      "26": "约瑟立埃及田赋之法、五输其一、以纳法老、独祭司之田、不归法老、以迄于今、○",
      "27": "以色列族居埃及之歌珊、在彼获业、生育甚多、",
      "28": "雅各居埃及十有七年、享寿一百四十七岁、",
      "29": "以色列死期将至、召子约瑟曰、如为尔所爱、则当置手于吾髀下、誓以仁诚待我、勿葬我于埃及、",
      "30": "俟我与祖父偕眠时、必携我出埃及、葬于先人之兆、曰、必循尔命而行、",
      "31": "曰、尔誓之、遂誓之、以色列乃倚床头、而崇拜焉、"
    },
    "48": {
      "1": "厥后、或告约瑟曰、尔父有疾、约瑟携二子玛拿西以法莲至、",
      "2": "或告雅各曰、汝子约瑟来见、以色列强坐于床、",
      "3": "谓约瑟曰、昔在迦南之路斯、全能上帝显见、锡嘏于我、",
      "4": "曰、我将使尔生育繁多、成为群族、以斯土锡尔、爰及苗裔、以为恒业、",
      "5": "我未至埃及、尔所生之二子、以法莲玛拿西、俱属于我、如流便西缅然、",
      "6": "嗣后尔有所生、则为尔子、于彼昆弟名下共其业、",
      "7": "昔我自巴旦至迦南、途间去以法他无几、拉结死、我葬之以法他、即伯利恒途侧、○",
      "8": "以色列见约瑟二子、曰、此何人也、",
      "9": "约瑟曰、乃上帝于斯、所赐我之子、曰、掳之来前、我为祝嘏、",
      "10": "以色列年迈、目昏无见、约瑟携子进前、乃吻而抱之、",
      "11": "谓约瑟曰、吾不意觌尔面、上帝复使睹尔子、",
      "12": "约瑟令二子离膝前、而自伏地以拜、",
      "13": "后携二子、右执以法莲、向以色列左、左执玛拿西、向以色列右、进于其前、",
      "14": "以色列伸右手、按季子以法莲首、以左手按长子玛拿西首、交叉其臂、有意存焉、",
      "15": "乃祝约瑟曰、昔我祖父亚伯拉罕以撒所崇事之上帝、迄今一生育我之上帝、",
      "16": "拯我出患难之使者、愿其锡嘏童蒙、使归我及我祖父亚伯拉罕以撒名下、繁衍于地、",
      "17": "约瑟见父以右手按以法莲首、不悦、乃举父手、欲自以法莲首、移于玛拿西首、",
      "18": "曰、吾父勿尔、此乃长子、请按右手于其首、",
      "19": "父不许、曰、吾子、我知之矣、此子亦必成为一族、且复昌大、惟季必越于长、其裔成为群族、",
      "20": "是日祝之曰、以色列族祝嘏、必曰、愿上帝使之若以法莲玛拿西然、于是立以法莲在玛拿西之先、",
      "21": "以色列语约瑟曰、我将死矣、惟上帝必偕尔、俾返先人之处、",
      "22": "今我赐尔一区、较诸昆弟为尤多、其地即我以刃以弓、夺于亚摩利人之手者也、"
    },
    "49": {
      "1": "雅各召诸子曰、尔其会集、我以日后所遇之事告尔、",
      "2": "雅各诸子咸集以听、从尔父以色列言、",
      "3": "流便欤、尔乃吾之冢子、吾之能力、我强健时、所首生者、厥荣及权、超越于众、",
      "4": "惟尔如水之沸、故不卓荦、缘登父床、而污我榻、",
      "5": "西缅利未、乃兄弟也、所用之刃、是为凶器、",
      "6": "我心不与同谋、我灵不与共会、盖其乘怒而戕人命、纵欲而断牛筋、",
      "7": "厥怒烈可咒、厥气暴可诅、我必分之于雅各家、散之于以色列族、",
      "8": "维汝犹大、兄弟颂扬、尔父之子、伏拜尔前、尔手扼敌之颈、",
      "9": "吾子犹大、猛如稚狮、食其所攫而去、卧如牡狮、蹲如牝狮、孰敢撄之、",
      "10": "厥梃不离犹大、秉钧者之杖、弗去其足间、迨细罗至、民咸归之、",
      "11": "絷驴于葡萄树、维小驴于葡萄树之佳者、以酒浣衣、以葡萄汁濯服、",
      "12": "厥目缘酒而赤、厥齿缘乳而白、",
      "13": "西布伦将居海滨、为泊舟之所、界延西顿、",
      "14": "以萨迦如健驴、卧于羊牢、",
      "15": "视安静为可嘉、见土壤之甚美、鞠躬而负荷、作苦以服役、",
      "16": "但为以色列支派之一、将治其民、",
      "17": "但为道上之蛇、途间之蝮、以伤马足、而坠骑者、",
      "18": "耶和华欤、尔之拯救、我所企望、",
      "19": "迦得为军所逼、反迫其后、",
      "20": "亚设所产食物、乃为肥甘、必出珍馐、为王所用、",
      "21": "拿弗他利如释放之麀鹿、陈述嘉言、",
      "22": "约瑟如结实之树枝、在于泉旁、其条蔓延逾垣、",
      "23": "矢人虐遇之、射伤之、窘迫之、",
      "24": "然其弓坚劲、其臂健捷、惟赖雅各全能之主、其为牧者、以色列之磐石、由之而出、",
      "25": "彼为尔父之上帝、必辅助尔、全能之主、必锡嘏尔、赐以上天之祜、源泉之泽、产育乳哺之福、",
      "26": "汝父所祝之嘏、愈于吾祖所祝之嘏、如冈陵之恒久、如山岳之高大、悉归约瑟之首、临乎冠昆弟者之顶、",
      "27": "便雅悯如攫物之狼、朝吞所获、夕分所夺、○",
      "28": "此乃以色列十二支派、其父为之祝嘏而言、各依其所应得者、",
      "29": "复命之曰、我将归于列祖、当葬我于吾祖父之侧、在赫人以弗仑田之穴、",
      "30": "即迦南境、与幔利相对、麦比拉田之穴、昔亚伯拉罕自赫人以弗仑、所购为业之冢地、",
      "31": "曩于斯处、葬亚伯拉罕及其妻撒拉、亦葬以撒及其妻利百加、我亦葬利亚、",
      "32": "其田与穴、购自赫人、",
      "33": "雅各命众子毕、敛足于床、气绝而终、归于列祖、"
    },
    "50": {
      "1": "约瑟俯于父面、涕泣而吻之、",
      "2": "命其医士、以香料殓父尸、遂以香料殓之、",
      "3": "历至四旬、厥期既盈、埃及人哭之七旬、○",
      "4": "哭期既竟、约瑟语法老之臣曰、若蒙汝恩、请告法老曰、",
      "5": "吾父使我誓云、我将死矣、必葬于迦南地所修之墓、求容我往、葬父而返、",
      "6": "法老曰、依汝父令尔所誓、可往葬之、",
      "7": "约瑟遂往葬父、法老之臣、与宫庭长老、暨埃及长老偕行、",
      "8": "约瑟眷聚、昆弟戚族俱往、独留孩稚牛羊于歌珊、",
      "9": "车马同行、群从成队、",
      "10": "至约但东、亚达禾场、号哭恸甚、约瑟为父悲哀七日、",
      "11": "迦南居民、见其在亚达禾场号哭、则曰、埃及人之悲哀、甚矣哉、故其地名曰亚伯麦西、在约但东、",
      "12": "雅各诸子、循父命而行、",
      "13": "舁父至迦南、葬于麦比拉田之穴、与幔利相对、昔亚伯拉罕自赫人以弗仑、所购为业之冢地、○",
      "14": "约瑟葬父既毕、与昆弟及送葬者、咸归埃及、○",
      "15": "约瑟昆弟见父既没、相语曰、约瑟或憾我、念我之恶待、而尽报之、",
      "16": "乃遣人语约瑟曰、父未没之先、嘱云、",
      "17": "当谓约瑟曰、昔诸昆恶待于尔、请宥诸昆之罪、我侪为汝父上帝之仆、请赦我过、言间、约瑟哭焉、",
      "18": "昆弟咸至、俯伏其前、曰我为尔仆、",
      "19": "约瑟曰、毋惧、我岂代为上帝乎、",
      "20": "尔曹意欲害我、而上帝反益我、以保兆人之命、得如今日、",
      "21": "今尔勿恐、我必养尔、及尔子孙、遂以善言慰藉之、○",
      "22": "约瑟与父家属居埃及、享寿百有十岁、",
      "23": "得见以法莲之子孙三代、玛拿西孙、玛吉之子、亦育于其膝前、",
      "24": "约瑟谓昆弟曰、我濒死矣、上帝必眷顾尔、导尔出斯土、反至所誓赐亚伯拉罕以撒雅各之地、",
      "25": "约瑟使以色列族发誓、曰、上帝必眷顾尔、须携我骨出于斯土、",
      "26": "约瑟享寿百有十岁而终、人以香料殓之、盖棺于埃及、"
    }
  },
  "Exo": {
    "1": {
      "1": "以色列子、各携眷属、偕雅各至埃及者、其名如左、",
      "2": "流便、西缅、利未、犹大、",
      "3": "以萨迦、西布伦、便雅悯、",
      "4": "但、拿弗他利、迦得、亚设、",
      "5": "凡由雅各而出者、共七十人、约瑟已在埃及、",
      "6": "约瑟与诸昆弟、及同世之人皆没、",
      "7": "以色列族生育繁多、昌炽强大、充满是邦、○",
      "8": "埃及有新王起、不知约瑟、",
      "9": "告民曰、以色列族强庶过我、",
      "10": "莫若以智谋驭之、免其众多、遇有战事、附敌攻我、离国而去、",
      "11": "于是立督、加重负以虐之、使为法老建比东兰塞二邑、以为府库、",
      "12": "然虐之愈甚、其生愈繁、埃及人忧之、",
      "13": "遂严督其役、",
      "14": "使之作苦、以劳其生、和泥、陶瓦、力田、所服之役、无不以严、○",
      "15": "希伯来之收生者、一名施弗拉、一名普阿、",
      "16": "埃及王命之曰、尔为希伯来妇收生、值临产时、男则杀之、女则存焉、",
      "17": "惟收生者畏上帝、不遵埃及王命、竟存男子、",
      "18": "王召之曰、存男奚为、",
      "19": "对曰、希伯来妇健捷、与埃及妇不同、收生者未至、而子已产矣、",
      "20": "缘此、上帝施恩于收生者、民之生育、繁衍强大、",
      "21": "因收生者畏上帝、上帝俾其成立家室、",
      "22": "法老命其民曰、凡其所生之男、悉投诸河、生女则全其命、"
    },
    "2": {
      "1": "有利未族人、娶利未族女、",
      "2": "怀妊生子、见子俊美、匿之三月、",
      "3": "不可复匿、则取萑为箱、以石漆沥青涂之、纳子其中、置于河滨芦间、",
      "4": "子之姊遥立、视其所遇若何、",
      "5": "时、法老女临河以浴、其婢游于河滨、女见芦中有箱、遣婢取之、",
      "6": "启箱见子、子哭、遂怜之、曰、此希伯来人之子也、",
      "7": "子之姊谓法老女曰、我往招希伯来乳媪、以哺此子可乎、",
      "8": "曰、可、乃往招其子之母、",
      "9": "法老女谓之曰、取此子为我哺之、我予汝值、妇取子哺之、",
      "10": "子稍长、母携之诣法老女、遂为其子、女名之曰摩西、曰、我援之于水、○",
      "11": "摩西既壮、至昆弟处、视其作苦、见埃及人击其兄弟希伯来人、",
      "12": "顾左右无人、遂击杀埃及人、掩之以沙、",
      "13": "翌日复出、见希伯来二人鬬、谓不义者曰、曷击尔同俦、",
      "14": "曰、孰立汝为君长士师以治我、尔欲杀我、如杀埃及人乎、摩西惧、曰、事泄矣、",
      "15": "法老闻之、欲杀摩西、摩西避法老、逃往米甸居焉、",
      "16": "坐于井侧、米甸祭司有七女、来汲水、盈其槽、以饮父之群羊、",
      "17": "众牧至、逐之、摩西起而助女、饮其群羊、",
      "18": "女归见父流珥、父曰、今日尔归、何速也、",
      "19": "曰、有埃及人拯我、脱于众牧手、亦为我汲水饮群羊、",
      "20": "父曰、其人安在、胡为遗之、请之来食、",
      "21": "摩西愿与偕居、其人以女西坡拉妻之、",
      "22": "生子、摩西命名革舜、曰、我为旅于异地、○",
      "23": "历年既久、埃及王薨、以色列族因其服役、叹息号呼、声闻于上帝、",
      "24": "上帝闻其呻吟、遂追忆与亚伯拉罕以撒雅各所立之约、",
      "25": "眷顾以色列人、特垂念焉、"
    },
    "3": {
      "1": "摩西为其外戚、米甸祭司叶忒罗牧羊、引羊至野外、迄上帝之山何烈、",
      "2": "耶和华之使者显见于荆棘之火焰中、摩西视之、荆棘焚而不毁、",
      "3": "曰、我必转而观此异象、荆棘何以不毁、",
      "4": "耶和华上帝见摩西转而观之、则自荆棘中呼之曰、摩西、摩西、曰、我在此、",
      "5": "曰、勿前、脱屦于足、盖尔所立之处、乃圣地也、",
      "6": "又曰、我乃尔祖父之上帝、即亚伯拉罕之上帝、以撒之上帝、雅各之上帝、摩西蒙面、不敢视上帝、",
      "7": "耶和华曰、吾民在埃及之艰辛、我见之矣、因受督役者之酷暴而哀号、我闻之矣、彼之愁苦、我知之矣、",
      "8": "今我降临、以拯之于埃及人手、导出其境、以至膏腴宽广、流乳与蜜之地、即迦南人、赫人、亚摩利人、比利洗人、希未人、耶布斯人之境、",
      "9": "以色列人之哀号、达于我前、埃及人之虐遇、我亦鉴之、",
      "10": "尔来、我遣尔诣法老、导吾民以色列人出埃及、",
      "11": "摩西对上帝曰、我何人斯、得诣法老、而导以色列人出埃及乎、",
      "12": "曰、我必偕尔、既导民出埃及、尔曹必于是山崇事上帝、以此为我遣尔之征、○",
      "13": "摩西曰、我至以色列族、告曰、尔祖之上帝遣我就尔、彼若诘我其名为何、将奚以对、",
      "14": "上帝曰、我乃自有、当告以色列族曰、自有者遣我就尔、",
      "15": "又曰、亦告以色列族曰、遣我就尔者为耶和华、乃尔祖之上帝、即亚伯拉罕之上帝、以撒之上帝、雅各之上帝、耶和华乃我恒久之名、历世为志、",
      "16": "尔往集以色列长老、而告之曰、耶和华尔祖之上帝、即亚伯拉罕之上帝、以撒之上帝、雅各之上帝、显见于我、曰、我临莅尔、鉴尔于埃及所遇者、",
      "17": "我已言之、必导尔出埃及之苦、至流乳与蜜之地、即迦南人、赫人、亚摩利人、比利洗人、希未人、耶布斯人之境、",
      "18": "以色列长老必从尔言、尔与彼见埃及王、语之曰、希伯来人之上帝耶和华临我、请尔许我诣野、历程三日、以祭我上帝耶和华、",
      "19": "然我知虽施大能之手、埃及王亦必不容汝住、",
      "20": "我将伸手、行诸异迹于埃及以击之、后则使尔往、",
      "21": "我将俾斯民沾恩于埃及人、尔行时、不令徒手而去、",
      "22": "诸妇必向其邻、及寓于其家之女、索金饰银饰与衣服、以装尔之子女、夺取埃及人之财物、"
    },
    "4": {
      "1": "摩西对曰、恐彼不信、不从我言、必曰耶和华未尝显见于尔、",
      "2": "耶和华曰、尔手所执者何、曰、杖、",
      "3": "曰、可掷于地、遂掷之、即化为蛇、摩西避焉、",
      "4": "耶和华曰、伸尔手、执其尾、遂伸手执之、仍化为杖、",
      "5": "曰、如是、可使之信耶和华、其祖之上帝、即亚伯拉罕之上帝、以撒之上帝、雅各之上帝、显见于尔、",
      "6": "又曰、置手于怀、遂置于怀、出之、手乃生癞、其白如雪、",
      "7": "又曰、再置手于怀、遂置于怀、出之、手复原、同乎体、",
      "8": "曰、如彼不听、不信前之异迹、必信后之异迹、",
      "9": "若不信此二者、不从尔言、则取河水倾于陆地、其水必变为血、○",
      "10": "摩西对曰、主欤、我素无才辩、尔语仆之后亦然、讷于口、钝于舌、",
      "11": "耶和华曰、造人之口者谁乎、使人或喑或聋、或明或瞽者谁乎、非我耶和华乎、",
      "12": "今其往哉、我必助尔之口、以所当言示尔、",
      "13": "曰、主欤、请遣所欲遣者、",
      "14": "耶和华怒之、曰、不有汝兄利未人亚伦乎、我知其善为说辞、今出迓尔、见尔必喜、",
      "15": "尔与之言、以词授之、我必助尔与彼之口、示尔以所当行、",
      "16": "亚伦为汝传语于民、彼于尔代为口、尔于彼代为上帝、",
      "17": "手执此杖、以行异迹、○",
      "18": "摩西乃返、见外戚叶忒罗曰、容我往见昆弟于埃及、视其存否、叶忒罗曰、安然而往、",
      "19": "耶和华于米甸谕摩西曰、可返埃及、欲索尔命者、皆死矣、",
      "20": "摩西遂挈妻孥、乘之于驴、手执上帝之杖、而返埃及、",
      "21": "耶和华谕摩西曰、汝归时、我所示尔之异迹、务行于法老前、我将使之刚愎厥心、不释斯民、",
      "22": "当告法老曰、耶和华云、以色列乃我冢子、",
      "23": "故我谕尔、宜释吾子、俾其崇事于我、而尔不欲释之、我必杀尔冢子、",
      "24": "摩西于途间之旅邸、耶和华遇之、欲致之死、",
      "25": "西坡拉取火石、为子行割、掷皮于其足前、曰、尔为我流血之夫矣、",
      "26": "既而耶和华释之、妇言尔为我流血之夫、以行割故也、○",
      "27": "耶和华谕亚伦曰、往于野、迓摩西、乃往、遇于上帝之山、与之接吻、",
      "28": "摩西以耶和华遣之之言、及命其所行之异迹、悉告亚伦、",
      "29": "摩西亚伦遂往集以色列长老、",
      "30": "亚伦以耶和华谕摩西之言告之、并行异迹于民前、",
      "31": "民乃信之、既闻耶和华眷顾以色列人、鉴其困苦、遂俯首崇拜焉、"
    },
    "5": {
      "1": "厥后、摩西亚伦入告法老曰、以色列之上帝耶和华云、当释吾民往野守节、",
      "2": "法老曰、耶和华为谁、使我听其命、而释以色列民乎、我不识耶和华、亦不释以色列民、",
      "3": "曰、希伯来人之上帝临我、请尔许我适野、历程三日、以祭我上帝耶和华、免其以疫疠锋刃击我、",
      "4": "王曰、摩西亚伦、尔何释民、俾不操作、尔其往服厥役、",
      "5": "又曰、斯民众多、尔乃弛其负担、",
      "6": "是日法老谕民之督工者、与其有司曰、",
      "7": "厥后斯民陶瓦、勿如畴昔给之以草、使往自敛、",
      "8": "所陶之瓦、其数如前、毋容少减、彼惰、故号呼曰、容我往祭我之上帝、",
      "9": "当重其役、使之辛劳、不听浮言、○",
      "10": "民之督工者、与其有司、出告民曰、法老云、我不给尔以草、",
      "11": "尔往可得之处敛之、尔工毋得少减、",
      "12": "民乃散往埃及遍地、敛禾本以代草、",
      "13": "督者促之曰、日竣其工、与昔有草同、",
      "14": "法老所委之督、挞其所派以色列之有司、曰、昨与今日、所陶之瓦、不如曩之竣工何也、○",
      "15": "以色列之有司入见法老、而呼吁曰、曷待仆如是、",
      "16": "不给以草、而命陶瓦、仆又被挞、咎在王民、",
      "17": "曰、尔惰矣、尔惰矣、故曰、容我往祭耶和华、",
      "18": "尔往操作、不给尔草、瓦必如数以纳、",
      "19": "以色列之有司闻日所陶之瓦、毋容少减、则知已处于难、",
      "20": "觐法老而出、遇摩西亚伦伫立于途、",
      "21": "谓之曰、尔使我见恶于法老及群臣、如恶恶臭、授刃其手以杀我、愿耶和华鉴察辨白、○",
      "22": "摩西返、诣耶和华曰、主欤、奚苦斯民、何为遣我、",
      "23": "自我觐法老、奉尔名与之言、彼益荼毒斯民、而尔未尝拯之、"
    },
    "6": {
      "1": "耶和华谕摩西曰、今我所行于法老者、尔必目击、使彼因我大能之手、释吾民众、驱之出境、○",
      "2": "上帝谕摩西曰、我乃耶和华、",
      "3": "昔我于亚伯拉罕、以撒、雅各、显见为全能之上帝、惟未尝以我耶和华名示之、",
      "4": "我与之约、锡以所旅之迦南地、",
      "5": "今埃及人使以色列族服役、我闻其呻吟、追念吾约、",
      "6": "当告以色列人曰、我乃耶和华、将脱尔于埃及人所加之重负、罢尔苦役、以奋臂巨灾赎尔、",
      "7": "我将以尔为民、吾为尔之上帝、使知我乃尔上帝耶和华、脱尔于埃及人所加之重负者、",
      "8": "昔我誓赐亚伯拉罕以撒雅各之地、必导尔入之、予尔为业、我乃耶和华也、",
      "9": "摩西以告以色列人、彼缘役酷心忧、不听其言、○",
      "10": "耶和华谕摩西曰、",
      "11": "入告埃及王法老、俾释以色列民出其境、",
      "12": "摩西曰、以色列人尚不我听、法老焉能听我拙口者乎、",
      "13": "耶和华命摩西亚伦诣以色列族、与埃及王法老、导以色列人出埃及地、○",
      "14": "以色列之族长、胪列如左、以色列长子流便之子、哈诺、法路、希斯仑、迦米、此乃流便之家、",
      "15": "西缅之子耶母利、雅悯、阿辖、雅斤、琐辖、及迦南女所生之扫罗、此乃西缅之家、",
      "16": "利未之子、革顺、哥辖、米拉利、依其世系、利未享寿一百三十七岁、",
      "17": "革顺之子、立尼、示每、依其家族、",
      "18": "哥辖之子、暗兰、以斯哈、希伯伦、乌薛、哥辖享寿一百三十三岁、",
      "19": "米拉利之子、抹利、母示、此乃利未之家、依其世系、",
      "20": "暗兰娶其姑约基别、生亚伦、摩西、暗兰享寿一百三十七岁、",
      "21": "以斯哈之子、哥拉、尼斐、细基利、",
      "22": "乌薛之子、米沙利、以利撒反、西提利、",
      "23": "亚伦娶亚米拿达女、拿顺妹以利沙巴、生拿答、亚比户、以利亚撒、以他玛、",
      "24": "可拉之子、亚惜、以利加拿、亚比亚撒、此乃可拉之家、",
      "25": "亚伦之子以利亚撒、娶普铁之女、生非尼哈、以上所载、皆利未之族长、俱依其家、",
      "26": "耶和华所命导以色列人联队出埃及者、即此摩西亚伦、",
      "27": "后告埃及王法老、导以色列人出其境者、亦此二人也、○",
      "28": "耶和华于埃及地、与摩西言时、谕之曰、",
      "29": "我乃耶和华、当以我所谕尔者、悉告埃及王法老、",
      "30": "摩西曰、我拙口、法老焉能听我哉、"
    },
    "7": {
      "1": "耶和华谕摩西曰、我使尔于法老、如为上帝、尔兄亚伦、代尔发言、",
      "2": "我所谕尔者、当悉言之、尔兄亚伦宜告法老、俾释以色列人出其境、",
      "3": "我将使之刚愎厥心、且多行我之异迹奇事于埃及、",
      "4": "法老必不听尔、我将伸手于埃及、降以巨灾、导我军旅以色列民出其境、",
      "5": "我伸手于埃及、导以色列民出其间、则埃及人知我为耶和华、",
      "6": "摩西亚伦遵耶和华命而行、",
      "7": "语法老时、摩西年八十、亚伦八十有三、○",
      "8": "耶和华谕摩西亚伦曰、",
      "9": "法老命尔行奇事以为征、可令亚伦执杖、掷于其前、俾化为蛇、",
      "10": "摩西亚伦入觐法老、遵耶和华命而行、亚伦掷杖于法老及群臣前、遂化为蛇、",
      "11": "法老召博士及巫觋、即埃及之术士至、亦施厥术、以行是事、",
      "12": "各掷其杖、俱化为蛇、而其杖为亚伦之杖所吞、",
      "13": "法老刚愎厥心、不听从之、如耶和华所言、○",
      "14": "耶和华谕摩西曰、法老心顽、不欲释民、",
      "15": "诘朝法老诣河、尔往、立于河滨迎之、手执化蛇之杖、",
      "16": "告之曰、希伯来人之上帝耶和华、遣我见尔曰、宜释吾民、使往旷野、崇事于我、迄今尔未从之、",
      "17": "耶和华曰、我将以杖击河水、其水必变为血、缘此、尔乃知我为耶和华、",
      "18": "河鱼将亡、河水将臭、埃及人厌饮其水、",
      "19": "耶和华谕摩西曰、当命亚伦云、执尔杖、伸手于埃及之水、使其江河池沼、咸变为血、埃及遍地、木石诸器、无不有血、○",
      "20": "摩西亚伦遵命而行、于法老及群臣前、举杖击河水、其水变为血、",
      "21": "河鱼尽毙、河水悉臭、埃及人不能饮其水、通国有血、",
      "22": "埃及术士亦施厥术、以行是事、法老刚愎厥心、不听从之、如耶和华所言、",
      "23": "法老返宫、不以为意、",
      "24": "埃及人不能饮河水、乃沿河掘地、求水而饮、",
      "25": "耶和华击河、历至七日、"
    },
    "8": {
      "1": "耶和华谕摩西曰、入觐法老、告之曰、耶和华云、宜释吾民、使其崇事于我、",
      "2": "如不释之、我必使蛙害尔四境、",
      "3": "蛙必滋生于河、上而进尔宫庭、入尔寝室、登尔床榻、入尔臣之屋、上尔民之身、及乎炉灶面器、",
      "4": "蛙必上于尔身、与尔臣民之身、",
      "5": "耶和华谕摩西曰、当命亚伦云、执尔杖、伸手于江河池沼、使蛙上于埃及地、",
      "6": "亚伦遂伸手于埃及之水、蛙至、充斥埃及、",
      "7": "术士亦施厥术、使蛙至于埃及、○",
      "8": "法老召摩西亚伦曰、尔其求耶和华、去蛙离我及我民、我则释斯民、俾祭耶和华、",
      "9": "摩西曰、惟命是听、当于何时、为尔与尔臣民求、使蛙灭于尔身、及尔宫庭、第留于河、",
      "10": "曰、明日、曰、可如尔言、使尔知我上帝耶和华、无可比拟、",
      "11": "蛙必离尔、与尔宫庭、及尔臣民、第留于河、",
      "12": "摩西亚伦退、摩西为耶和华所降法老之蛙灾吁焉、",
      "13": "耶和华如摩西所言、第宅庭院田畴之蛙悉毙、",
      "14": "人积之成堆、地因而腥臭、",
      "15": "法老见灾暂弭、刚愎厥心、不听从之、如耶和华所言、○",
      "16": "耶和华谕摩西曰、当命亚伦云、举尔杖以击尘土、使化为蚋、遍于埃及地、",
      "17": "乃遵命而行、亚伦执杖、伸手以击尘土、遂有蚋附于人畜之身、埃及通国之尘土、悉化为蚋、",
      "18": "术士亦施厥术、欲生蚋而不能、蚋在人畜、",
      "19": "术士告法老曰、此上帝之手也、法老刚愎厥心、不听从之、如耶和华所言、○",
      "20": "耶和华谕摩西曰、诘朝法老诣水滨、汝夙兴、立于其前、告之曰、耶和华云、宜释吾民、使其崇事于我、",
      "21": "如不释之、我必遣群蝇集于尔、暨尔臣民、入尔宫庭、充斥埃及人之第宅、与其所处之地、",
      "22": "是时我将区别我民所居之歌珊、在彼必无群蝇、使尔知我为耶和华于宇内、",
      "23": "区别我民与尔民、明日必有此征、",
      "24": "耶和华如言而行、遂有群蝇为灾、入法老宫庭、及群臣第宅、埃及遍地、俱受其害、○",
      "25": "法老召摩西亚伦曰、尔往、祭尔上帝于斯土、",
      "26": "摩西曰、此不宜也、我祭我上帝耶和华、必宰牲以献、是埃及人所憎者、若于其前宰牲为祭、彼岂不以石击我乎、",
      "27": "我侪必往旷野、历程三日、以祭我上帝耶和华、依其所命、",
      "28": "法老曰、我今释尔、俾祭尔上帝耶和华于野、第勿远行、愿为我祈、",
      "29": "摩西曰、我今退出、祈耶和华、使群蝇明日离乎法老及臣民、但法老毋再欺、不释斯民往祭耶和华、",
      "30": "摩西退、祷于耶和华、",
      "31": "耶和华如摩西所言、使群蝇离乎法老与臣民、一无所遗、",
      "32": "是时法老仍刚愎厥心、不释斯民、"
    },
    "9": {
      "1": "耶和华谕摩西曰、入觐法老、告之曰、希伯来人之上帝耶和华云、宜释吾民、使其崇事于我、",
      "2": "如其不释、而仍拘之、",
      "3": "则耶和华加手于尔在田之群畜、马驴骆驼牛羊、必有重疫、",
      "4": "以色列与埃及之群畜、耶和华必区别之、以色列人所有、无一毙者、",
      "5": "耶和华定期曰、明日我于斯土、必行是事、",
      "6": "翌日、耶和华果行之、埃及之群畜尽毙、而以色列族之群畜、无一毙者、",
      "7": "法老使人瞷之、见以色列族之群畜、一无所毙、惟法老心顽、不释斯民、○",
      "8": "耶和华谕摩西亚伦曰、取炉灰盈掬、摩西于法老前、向天扬之、",
      "9": "必化为尘、遍于埃及、俾通国人畜、生疡与疹、",
      "10": "二人遂取炉灰、立法老前、摩西向天扬之、使人及畜生疡与疹、",
      "11": "术士因有疮痍、不能立于摩西前、盖术士与埃及人、皆生疡也、",
      "12": "耶和华使法老刚愎厥心、不听从之、如耶和华所谕摩西之言、○",
      "13": "耶和华谕摩西曰、诘朝夙兴、立法老前、告之曰、希伯来人之上帝耶和华云、宜释吾民、使其崇事于我、",
      "14": "今我必降诸灾于尔、以及臣民、使尔知宇内无如我者、",
      "15": "我若伸手、以疫击尔、及尔之民、尔必见灭于斯世、",
      "16": "然我之立尔、实欲显我能于尔、且扬我名于天下、",
      "17": "尔犹自高、禁阻我民、不释之往乎、",
      "18": "明日此时、我必雨雹甚厉、自埃及肇基迄今、无若是者、",
      "19": "今当遣人促尔群畜、及田间所有、使之旋返、凡人与畜、在田不归者、雹必降而毙之、",
      "20": "法老之臣畏耶和华言者、使仆与畜避归于舍、",
      "21": "其不以耶和华言为意者、则遗仆与畜于田、○",
      "22": "耶和华谕摩西曰、举手向天、使雹雨于埃及、伤通国之人畜、及其田蔬、",
      "23": "摩西遂举杖向天、耶和华使雷震雹降、火闪于地、雹遍埃及、",
      "24": "雹中杂火、其势甚烈、自埃及肇基以来、未之有也、",
      "25": "埃及通国人畜、凡在田者、咸被雹击、田蔬悉伤、园木尽折、",
      "26": "惟以色列人所居之歌珊无雹、○",
      "27": "法老召摩西亚伦曰、我今有罪、耶和华乃义、我与我民皆恶也、",
      "28": "雷轰雹降足矣、请祷于耶和华、我则释汝、不复留此、",
      "29": "摩西曰、俟我出邑、即举手以祷耶和华、雷必止、雹不降、使尔知宇内悉属耶和华、",
      "30": "然我知尔与群臣、不畏上帝耶和华、",
      "31": "当时麰麦初穗、胡麻始华、是以俱坏、",
      "32": "小麦粗麦未长、是以不坏、",
      "33": "摩西退、出邑、举手以祷耶和华、雷雹即止、雨不复注、",
      "34": "法老见雨雹与雷皆止、仍干罪戾、同其群臣刚愎厥心、",
      "35": "其心顽梗、不释以色列人、如耶和华所谕摩西之言、"
    },
    "10": {
      "1": "耶和华谕摩西曰、入觐法老、我既使彼与其群臣刚愎厥心、以显我异迹于其间、",
      "2": "俾尔以我于埃及所为之事、暨行于其中之异迹、告尔子若孙、使尔知我为耶和华、",
      "3": "摩西亚伦入觐法老曰、希伯来人之上帝耶和华谕云、尔于我前、不欲自卑、将至何时、宜释吾民、使其崇事于我、",
      "4": "如不释之、明日我将使蝗入尔境、",
      "5": "掩蔽于地、无隙可见、必食雹所未坏之余、以及园中诸木、",
      "6": "尔之宫庭、及群臣之第宅、埃及人之家室、咸充斥之、自尔祖父高曾在世、以迄于今、未之见也、摩西返身而退、",
      "7": "群臣奏法老曰、斯人陷我、伊于胡底、宜释其人、使崇事其上帝耶和华、岂不知埃及危亡乎、",
      "8": "乃复召摩西亚伦诣法老、法老曰、往哉、崇事尔上帝耶和华、但欲往者何人、",
      "9": "摩西曰、我侪老幼子女、以及牛羊、无不偕往、盖我必守节期、以奉耶和华、",
      "10": "曰、与其释尔及尔幼稚、宁愿耶和华偕尔、汝其慎之、祸在尔前、",
      "11": "不可皆行、惟长者往崇事耶和华、此尔之所欲也、遂驱之出、○",
      "12": "耶和华谕摩西曰、伸手于埃及、使蝗入其境、尽食田蔬、即经雹所遗者、",
      "13": "摩西举杖于埃及、耶和华令东风吹其地、终日终夜、明晨、风吹蝗至、",
      "14": "蝗至埃及、止于四境、其灾甚厉、若斯之蝗、先世后世、未之有也、",
      "15": "蝗蔽于地、地因而晦冥、田蔬及雹击所遗之木实、悉为所食、埃及通国、林木田蔬、青葱之物、无复遗余、",
      "16": "法老急召摩西亚伦曰、我获罪于尔上帝耶和华、亦获罪于尔、",
      "17": "惟此一次、求宥我罪、祷尔上帝耶和华、脱我于此死、",
      "18": "摩西退、祷于耶和华、",
      "19": "耶和华转令西风暴作、吹起厥蝗、驱入红海、埃及境内、一无所遗、",
      "20": "耶和华使法老刚愎厥心、不释以色列人、○",
      "21": "耶和华谕摩西曰、举手向天、使埃及地晦冥、其暗可扪、",
      "22": "摩西举手向天、遍埃及地、晦冥甚深、三日之久、",
      "23": "三日之间、各不相见、无人起离其所、惟以色列人之第宅有光、",
      "24": "法老召摩西曰、尔往崇事耶和华、幼稚可偕、只留牛羊、",
      "25": "摩西曰、必给我祭品燔牲、以祭我上帝耶和华、",
      "26": "我之牲畜、亦当偕往、弗遗一蹄、我必以此奉事我上帝耶和华、未临其地、不知以何物奉事之、",
      "27": "耶和华使法老刚愎厥心、弗释以色列人、",
      "28": "法老曰、尔且退、慎之哉、勿复觌我面、觌面之日、尔必死、",
      "29": "摩西曰、尔之言然、我不复觌尔面矣、"
    },
    "11": {
      "1": "耶和华谕摩西曰、我再降一灾于法老与埃及、然后彼乃释汝去此、释时、促尔出境、",
      "2": "当语庶民、使诸男女、索金饰银饰于其邻、",
      "3": "耶和华使民沾恩于埃及人、摩西在埃及、于法老臣民前、极其尊大、○",
      "4": "摩西谓法老曰、耶和华云、约至中夜、我将巡行埃及、",
      "5": "自居位之法老、迄旋磨之婢女、凡其长子、及群畜首生者、必皆死亡、",
      "6": "埃及通国、必大号哭、先世后世、无若是者、",
      "7": "至以色列族、或人或畜、无犬敢鼓舌以吠之、俾尔知埃及人与以色列人、为耶和华所区别、",
      "8": "尔之群臣必下诣我、俯伏我前、曰、尔其与从尔之众出境、然后我乃出焉、摩西盛怒而退、○",
      "9": "耶和华谕摩西曰、法老必不听尔、致增我之异迹于埃及地、",
      "10": "摩西亚伦行此异迹于法老前、而耶和华使之刚愎厥心、不释以色列人出其境、"
    },
    "12": {
      "1": "耶和华于埃及谕摩西亚伦曰、",
      "2": "是月必为尔之正月、而作岁首、",
      "3": "当告以色列会众曰、是月十日、按其家族、各家必取一羔、",
      "4": "若其人寡、一羔食不能尽、则与比邻同取、随其人数、各如其量、",
      "5": "羔宜一岁牡而无疵者、取于绵羊山羊、俱可、",
      "6": "留至是月十四日夕、以色列会众皆宰羔、",
      "7": "取血以衅左右橛、及门楣、于食羔之室、",
      "8": "是夕炙其肉、与无酵饼共苦菜食之、",
      "9": "勿生食、勿水烹、必炙以火、首足与脏、皆食之、",
      "10": "无留于明晨、留于明晨者、以火毁之、",
      "11": "当腰束带、足纳履、手执杖、迅速而食、是为耶和华之逾越节、",
      "12": "是夜我将巡行埃及、击其长子、与群畜首生者、而罚埃及诸神、我乃耶和华、",
      "13": "惟汝居室、以血为征、我见之、将逾越尔、击埃及时、不令施剿者临尔、",
      "14": "当志是日、以为耶和华之节期、历世守之、永为定例、○",
      "15": "七日间、当食无酵饼、首日必于尔室除酵、自首日至七日、凡食酵者、必绝于以色列、",
      "16": "首日必集圣会、七日亦集圣会、是二日、勿操作、惟备食而已、",
      "17": "当守除酵节、盖是日我导尔军旅出埃及、历世守之、永为定例、",
      "18": "正月十四日夕、至二十一日夕、宜食无酵饼、",
      "19": "七日间、勿存酵于尔室、无论宾旅土著、若食有酵之物、必绝于以色列会、",
      "20": "有酵者勿食、凡百居所、当食无酵饼、○",
      "21": "摩西召以色列长老、谓之曰、随尔家数、取羔宰之、以为逾越节礼、",
      "22": "束牛膝草、濡盂中血、以衅门楣、与左右橛、至明晨勿出户、",
      "23": "盖耶和华将巡行、击埃及人、见楣橛衅血、必逾越其门、不令施剿者入室击尔、",
      "24": "尔与子孙、必守此礼、永为定例、",
      "25": "至耶和华所许锡尔之地、宜守此礼、",
      "26": "如尔子孙问曰、行此礼曷故、",
      "27": "则曰、是乃耶和华逾越之祭礼、当耶和华击埃及时、逾越我第宅、拯救我家属、于是以色列民俯首而拜、",
      "28": "往遵耶和华所谕摩西亚伦之命而行、○",
      "29": "中夜、耶和华击埃及地诸长子、自居位之法老、至狱中之俘囚、凡其长子、及群畜首生者、无不陨没、",
      "30": "法老与其群臣、暨埃及民众、夜间悉起、埃及大有哀号、盖无家无死者、",
      "31": "法老夜召摩西亚伦曰、尔与以色列族、其起、出离我民、而往崇事耶和华、如尔所言、",
      "32": "亦携牛羊偕往、如尔所言、更请为我祝嘏、",
      "33": "埃及人促以色列民、速出其境、曰、我侪皆死人也、",
      "34": "民取未置酵之湿面、以衣裹抟器、荷之于肩、",
      "35": "亦从摩西言、索金饰银饰及衣服于埃及人、",
      "36": "耶和华使民沾恩于埃及人、悉予所索、遂取埃及人之财物、○",
      "37": "以色列人自兰塞启行、至于疏割、童稚而外、徒行丁男、约六十万、",
      "38": "亦有杂族之众同行、群畜牛羊甚多、",
      "39": "民以所携无酵湿面、炊为无酵饼、因其被促出境、不得濡滞、且未备糇粮也、",
      "40": "以色列人旅于埃及、共历四百三十年、",
      "41": "四百三十年既竟、是日耶和华之军旅、咸出埃及、",
      "42": "是夜耶和华导之出埃及、当为耶和华特守之、以色列众当历世守是夜、○",
      "43": "耶和华谕摩西亚伦曰、逾越节例、外人不可食羔、",
      "44": "惟以金所购之仆、既受割、则可食、",
      "45": "宾旅与佣人、不可食、",
      "46": "食之必在一室、毋携肉于外、不折一骨、",
      "47": "以色列会众、宜皆守此礼、",
      "48": "有外人寓于尔中、欲为耶和华守逾越节、必其丁男受割、然后容其进而守之、同于土著、惟未受割者不可食、",
      "49": "土著与寓于尔中之外人、皆同一例、",
      "50": "以色列人遂遵耶和华所谕摩西亚伦之命而行、",
      "51": "是日耶和华导以色列人、联队出埃及、"
    },
    "13": {
      "1": "耶和华谕摩西曰、",
      "2": "以色列族中、凡首生者、无论人畜、皆当为我区别为圣、乃属于我、○",
      "3": "摩西语民曰、是日耶和华以其手力、导尔出埃及、脱于奴隶之室、故当志之、毋食有酵饼、",
      "4": "是日乃亚笔月、即尔出时、",
      "5": "迨耶和华导尔入迦南人、赫人、亚摩利人、希未人、耶布斯人之境、即其誓于尔祖、赐尔流乳与蜜之地、当于是月守此礼、",
      "6": "七日间、当食无酵饼、至七日、乃耶和华之节期、",
      "7": "斯七日、必食无酵饼、酵饼与酵、毋得见于尔之全境、",
      "8": "其时当告汝子云、是礼也、乃志出埃及时、耶和华为我所行者、",
      "9": "当以之为号于手、为记于额、俾耶和华之法律、恒在尔口、盖耶和华施厥大能、导尔出埃及、",
      "10": "每岁届期、必守此例、○",
      "11": "迨耶和华依其所誓于尔、及尔祖者、导尔入迦南、锡尔以斯土、",
      "12": "必以初胎之男子、首生之牡畜、区别归于耶和华、",
      "13": "首生之驴、必赎以羔、否则折其颈、尔中男子、凡为首生、必皆赎之、",
      "14": "异日尔子若问尔曰、此何意也、则告之曰、耶和华以其手力、导我出埃及、脱于奴隶之室、",
      "15": "法老顽梗、不释我往、耶和华将埃及之首生者、或人或畜、尽皆诛戮、故我以首生之牡畜祭之、其初胎之男子、则赎之焉、",
      "16": "当以之为号于手、为饰于额、盖耶和华以其手力、导我出埃及、○",
      "17": "法老既释斯民、上帝不导之经非利士之近途、盖曰、恐民遇战、或生悔心、旋归埃及、",
      "18": "乃导之沿红海、绕野而行、以色列人执兵出埃及、",
      "19": "昔约瑟使以色列人誓、曰、上帝必眷顾尔、须携我骨偕归、故摩西携之归、",
      "20": "民自疏割启行、列营于以倘、在野之隅、",
      "21": "耶和华先之而往、昼在云柱以导之、夜在火柱以烛之、俾其行迈、昼夜俱可、",
      "22": "昼之云柱、夜之火柱、弗离民前、"
    },
    "14": {
      "1": "耶和华谕摩西曰、",
      "2": "命以色列人旋返、在密夺与海间之比哈希录境、巴力洗分前、建营于相近之海滨、",
      "3": "法老必谓以色列族迷于途、困于野、",
      "4": "我必使之刚愎厥心、追袭于后、我将获荣于法老、及其军旅、俾埃及人知我为耶和华、以色列人遂如是行、",
      "5": "或以民遁告埃及王、法老与群臣乃变厥心、曰、奚为释以色列族、俾不服役于我、",
      "6": "遂备其车、率军偕往、",
      "7": "并率特简之车六百乘、及通国之车、各有车长、",
      "8": "耶和华使埃及王法老刚愎厥心、追袭以色列人、以色列人毅然而出、",
      "9": "埃及人众、法老之车马军旅追之、及于濒海建营之处、近比哈希录、在巴力洗分前、○",
      "10": "法老相去伊迩、以色列族举目、见埃及人追袭其后、惧甚、呼吁耶和华、",
      "11": "谓摩西曰、岂以埃及无冢地、而导我出、使亡于野乎、曷待我如是、俾我去埃及耶、",
      "12": "我在埃及时、岂不曰、任我为埃及人服役、与其死于旷野、宁服役于埃及人、",
      "13": "摩西曰、毋惧、可立而观耶和华今日为尔所施之拯救、盖是日所见之埃及人、后必不复见也、",
      "14": "耶和华必代尔战、尔惟默然、○",
      "15": "耶和华谕摩西曰、胡为吁我、当命以色列人前往、",
      "16": "尔其举杖、伸手指海、令其中判、以色列民入海履陆、",
      "17": "我必使埃及人刚愎厥心、追入于海、我将因法老、及其军旅车骑而获荣焉、",
      "18": "我既获荣于法老、及其车骑、则埃及人始知我为耶和华、",
      "19": "上帝之使昔行于以色列营前、今移于后、云柱亦离其前、而立于后、",
      "20": "在埃及以色列二营之间、有云有暗、夕则发光、彼此终夜不相近、○",
      "21": "摩西伸手指海、耶和华令东风大作、海水一夜退流、海遂为陆、水判于中、",
      "22": "以色列人入海履陆、左右水为壁垒、",
      "23": "埃及人众、法老之车骑、尽皆追袭其后、而入于海、",
      "24": "昧爽、耶和华自火云柱中、俯视埃及军旅、乱其行伍、",
      "25": "脱其车轮、使之难行、埃及人曰、耶和华为以色列族而攻我、我其避之而遁、○",
      "26": "耶和华谕摩西曰、伸手指海、使水反淹埃及人、及其车骑、",
      "27": "摩西伸手指海、及旦、水复反如故、埃及人趋而避之、耶和华投之于海、",
      "28": "法老之军旅车骑、追随以色列族入于海者、海水回流、悉淹没之、靡有孑遗、",
      "29": "惟以色列人、在海中行陆地、左右水为壁垒、",
      "30": "是日耶和华拯以色列民、脱于埃及人手、以色列民目睹埃及人之尸于海滨、",
      "31": "又见耶和华于埃及人所施之大能、遂寅畏耶和华、而笃信之、亦信其仆摩西、"
    },
    "15": {
      "1": "维时、摩西与以色列民讴歌、颂美耶和华曰、我欲歌颂耶和华、以其显荣获胜、马与骑者、俱投于海、",
      "2": "耶和华乃我之力、是我所歌、为我之援、我之上帝、我称扬之、我父之上帝、我尊崇之、",
      "3": "耶和华为战士、其名乃耶和华、",
      "4": "法老之车、与其军旅、悉投于海、特简之将、胥溺红海、",
      "5": "波涛覆之、如石沉渊、",
      "6": "耶和华欤、尔之右手表彰荣力、耶和华欤、尔之右手糜烂寇仇、",
      "7": "大显威严、倾覆叛逆、爰发烈怒、毁之若蒭、",
      "8": "鼻嘘水累、浪立如堆、水凝海中、",
      "9": "敌云、我将追之、且必及之、分其财物、以厌我心、拔我刀剑、手歼厥众、",
      "10": "尔吹以风、海则淹之、如铅之沉、没于洪水、",
      "11": "耶和华欤、诸神之中、谁其似汝、既圣且荣、可颂可畏、施行异迹、孰堪比拟、",
      "12": "尔伸右手、敌为地吞、",
      "13": "所赎之民、以慈导之、施厥大能、引入圣所、",
      "14": "列邦闻之而战栗、非利士居民因之而凄怆、",
      "15": "以东侯伯悚惶、摩押英豪震慑、迦南居民销铄、",
      "16": "惊骇恐惧、临及其身、耶和华欤、因尔巨臂、彼皆寂然如石、俟尔之民过焉、俟尔所赎之民过焉、",
      "17": "尔必导之而入、树之于尔恒业之山、即尔耶和华为己所备之居所、尔手所立之圣所、",
      "18": "耶和华秉权、历世靡暨、○",
      "19": "法老之马、与其车骑入海、耶和华使水回流淹没之、惟以色列人在海中行陆地、",
      "20": "亚伦姊女先知米利暗、手执鼗、诸女亦执鼗相从、舞蹈而出、",
      "21": "米利暗和之曰、尔其歌颂耶和华、以其显荣获胜、马与骑者、俱投于海、○",
      "22": "摩西引以色列族、离红海而前行、至书珥野历程三日、而不见水、",
      "23": "至玛拉、水苦不能饮、故其地名曰玛拉、",
      "24": "民怨摩西曰、我将何饮、",
      "25": "摩西吁耶和华、耶和华示之以木、遂投诸水中、其水即甘、在彼耶和华立典及律、以试斯民、",
      "26": "曰、尔若听尔上帝耶和华言、行其所义、循其诫、守其典、则我所加于埃及人之疾、必不加诸尔、我乃耶和华医尔者也、",
      "27": "民至以琳、在彼有水泉十二、棕树七十、乃近水建营焉、"
    },
    "16": {
      "1": "以色列人自以琳启行、出埃及后、二月望日、会众至于汛野、在以琳西乃间、",
      "2": "会众于野、怨摩西亚伦曰、",
      "3": "愿在埃及、死于耶和华手、尔时坐于肉鼎之侧、食饼而饱、尔导我入此野、是欲以饥杀斯会众也、○",
      "4": "耶和华谕摩西曰、我必自天雨粮、民宜日出、敛日所需、以试其遵我法律否、",
      "5": "至于六日、所敛者必备之、其数倍于他日、",
      "6": "摩西亚伦语以色列人曰、至夕必知导尔出埃及者、乃耶和华、",
      "7": "诘朝尔将睹耶和华之荣光、盖尔出怨言、耶和华闻之矣、我何人斯、尔乃怨我、",
      "8": "摩西又曰、迨耶和华夕食尔以肉、朝饱尔以粮、此言始应、盖尔之怨言、耶和华闻之矣、我何人斯、尔非怨我、乃怨耶和华也、",
      "9": "摩西谓亚伦曰、告以色列会众云、进于耶和华前、盖尔之怨言、彼已闻之、",
      "10": "亚伦言时、以色列会众瞻望于野、见耶和华之荣光显于云中、",
      "11": "耶和华谕摩西曰、",
      "12": "以色列族之怨言、我已闻之、当告之曰、夕必食肉、朝必饱粮、则知我乃尔之上帝耶和华、○",
      "13": "夕有鹑来、蔽乎营垒、朝有露降、在营四周、",
      "14": "厥露既晞、野有圆物、细微如霜、",
      "15": "以色列民见而弗识、相语曰、此何物耶、摩西曰、此耶和华食尔之粮、",
      "16": "耶和华之命曰、各宜敛取、如其食量、视幕中人数、各得一俄梅尔、",
      "17": "以色列人遵命而取、或多或寡、",
      "18": "以量量之、多者无余、寡者无乏、其敛之也、各随其量、",
      "19": "摩西告民曰、毋留其余、逮于明旦、",
      "20": "有不从摩西言者、留之明旦、乃生虫而臭恶、摩西怒焉、○",
      "21": "每晨各如食量而敛之、日暴则消、",
      "22": "至于六日、敛粮倍之、人得二俄梅尔、诸会长来告摩西、",
      "23": "摩西曰、耶和华有言曰、翌日安息、乃耶和华之圣日、欲炙者炙、欲煮者煮、食既有余、存于明旦、",
      "24": "乃遵摩西命、存于明旦、不臭恶、不生虫、",
      "25": "摩西曰、今日可食此、盖今为耶和华之安息日、在野索之不得、",
      "26": "六日间、可敛之、惟七日乃安息、必无所有、",
      "27": "至七日、民有出而敛者、索之不得、",
      "28": "耶和华谕摩西曰、尔曹不守我诫、不遵我律、将至何时、",
      "29": "耶和华以安息日赐尔、故于六日、予尔兼日之粮、至七日、各居其地、勿出其所、",
      "30": "民遂于七日安息焉、○",
      "31": "以色列族称斯粮曰玛那、状如芫荽子、其色白、味如蜜饼、",
      "32": "摩西曰、耶和华命以此物一俄梅尔、留于后世、使见我导汝出埃及时、于野所食尔之粮、",
      "33": "遂语亚伦曰、以壶盛玛那一俄梅尔、置之耶和华前、留于后世、",
      "34": "亚伦遵耶和华所命摩西者、置于法匮前以存之、",
      "35": "以色列人食玛那、历四十年、迨至迦南境、人居之处而后已、",
      "36": "一俄梅尔、乃伊法十分之一、"
    },
    "17": {
      "1": "以色列会众遵耶和华命、自汛野启行、依程而进、建营于利非订、无水可饮、",
      "2": "民与摩西争曰、饮我以水、摩西曰、奚与我争、奚试耶和华乎、",
      "3": "民渴、索水、怨摩西曰、曷导我出埃及、使我与子及畜、燥渴而死、",
      "4": "摩西吁耶和华曰、斯民几欲以石击我、何以待之、",
      "5": "耶和华曰、尔执击河之杖、率以色列长老数人、过于民前、",
      "6": "我于何烈磐上、向尔而立、尔击斯磐、水由之出、使民得饮、摩西遂于以色列长老前行此、",
      "7": "名其地曰玛撒、亦曰米利巴、因以色列人争于斯、并试耶和华曰、耶和华在我中否也、○",
      "8": "时、亚玛力族至、与以色列人战于利非订、",
      "9": "摩西命约书亚曰、为我选人、出与亚玛力战、明日我执上帝杖、立于山巅、",
      "10": "约书亚遵摩西命、与亚玛力战、摩西亚伦户珥俱陟山巅、",
      "11": "摩西举手、则以色列胜、垂手、则亚玛力胜、",
      "12": "摩西手疲、亚伦户珥移石使坐、左右扶持、手乃稳固、至于日入、",
      "13": "约书亚以刃击仆亚玛力王与其民、",
      "14": "耶和华谕摩西曰、我将涂亚玛力之志于天下、当笔之于简、诵之于约书亚耳、",
      "15": "摩西筑坛、名之曰耶和华尼西、",
      "16": "曰、亚玛力举手攻耶和华之座、故耶和华必与之战、或译耶和华举手而誓必与亚玛力战历世靡暨、"
    },
    "18": {
      "1": "摩西外戚、米甸祭司叶忒罗、闻上帝为摩西、与上帝之民以色列所为、即耶和华导以色列人出埃及、",
      "2": "昔摩西遣其妻西坡拉归于父家、今其外戚叶忒罗携之以来、",
      "3": "及其二子、其一摩西命名革顺、盖曰、我于异邦为旅、",
      "4": "其一命名以利以谢、盖曰、我父之上帝佑我、拯我脱于法老刃、",
      "5": "摩西外戚叶忒罗携其妻孥、诣之于野、近上帝山、建营之处、",
      "6": "遣人告曰、我叶忒罗、尔之外戚、携尔之妻、及其二子、偕来就尔、",
      "7": "摩西出迓之、伏拜接吻、彼此问安入幕、",
      "8": "摩西以耶和华缘以色列故、所行于法老与埃及人、并在途所历之艰难、及耶和华之救援、具告其外戚、",
      "9": "叶忒罗因耶和华施诸恩于以色列、脱之于埃及人手、欣喜不胜、",
      "10": "曰、当颂美耶和华、彼拯尔曹、脱于埃及人与法老之手、援斯民于埃及人、",
      "11": "今知耶和华较诸神为大、即于埃及人狂傲之事显之也、",
      "12": "叶忒罗以燔祭及他祭、献于上帝、亚伦暨以色列长老咸集、与摩西外戚食于上帝前、○",
      "13": "翌日摩西坐以鞫民、民立于侧、自朝至暮、",
      "14": "摩西外戚见其所行于民、则曰、汝于斯民何为、尔奚独坐、而民环立、自朝迄暮、",
      "15": "摩西曰、民就我咨询于上帝耳、",
      "16": "人与其邻有讼、则至我前、我折中于其间、且以上帝典章法度教之、",
      "17": "摩西外戚曰、汝所为非宜也、",
      "18": "此事繁重、尔难独理、如是、则尔与民、必俱惫矣、",
      "19": "我进一策、其听我言、愿上帝偕尔、汝向上帝、为民代表、而呈其事于上帝、",
      "20": "教以典章法度、示以必由之道、当为之事、",
      "21": "于众民中、简其具有才能、寅畏上帝、尚诚实、恶不义之财者、立为千夫长、百夫长、五十夫长、十夫长、以治民、",
      "22": "使其随时鞫民、事大则呈尔、事小则自鞫、如是、彼与汝共任、而尔事轻矣、",
      "23": "尔若行是、上帝亦以命尔、则尔可久、民亦安归其所、",
      "24": "摩西聆其外戚之训、行其所言、",
      "25": "于以色列众中、简其有才能者、立为民长、即千夫长、百夫长、五十夫长、十夫长、",
      "26": "随时鞫民、难事则以呈、细故则自鞫、",
      "27": "摩西任其外戚旋归、遂返故土、"
    },
    "19": {
      "1": "以色列人出埃及后、由利非订启行、",
      "2": "越三月、至西乃野、建营山前、",
      "3": "摩西登山、觐于上帝、耶和华呼之曰、告雅各家、谕以色列族云、",
      "4": "我所行于埃及人、并负尔、如鹰以翼负雏、俾归于我、尔咸睹之、",
      "5": "宇内咸属于我、尔果听我言、守我约、则尔于列国中、特为我业、",
      "6": "亦为祭司之国、成圣之民于我前、其以此言告以色列族、○",
      "7": "摩西往召民间长老、悉以耶和华所命告之、",
      "8": "众民佥曰、凡耶和华所谕、我必奉行、摩西乃以民言覆于耶和华、",
      "9": "耶和华谕摩西曰、我于密云临尔、我与尔言、俾民听闻、而恒久信尔、摩西以民言告耶和华、",
      "10": "耶和华曰、汝诣于民、使今日明日、洁己濯衣、",
      "11": "以为三日之备、盖至三日、耶和华必降临西乃山、为众民目击、",
      "12": "在山四周、为民定界、告之曰、尔其慎之、毋陟于山、毋犯其境、犯之者、杀无赦、",
      "13": "手勿扪之、必击以石、或射以矢、无论人畜、不存其生、迨鸣角既久、可至山前、",
      "14": "摩西下山、至于民处、使之自洁、民乃濯衣、",
      "15": "摩西谓之曰、必为三日之备、勿近妇人、○",
      "16": "三日黎明、雷电交作、密云蔽山、角鸣甚厉、营中之民、罔不战栗、",
      "17": "摩西率民出营、以迓上帝、民立山下、",
      "18": "耶和华于火中降临西乃山、遍山有烟、其烟上腾、有若炉烟、全山大震、",
      "19": "角鸣愈久、其声愈厉、摩西发言、上帝以声应之、",
      "20": "耶和华临莅西乃山巅、召摩西陟之、摩西陟焉、",
      "21": "耶和华谕之曰、尔下戒民、勿越境、以窥耶和华、致多陨没、",
      "22": "即近耶和华之祭司、亦当自洁、免我突出击之、",
      "23": "摩西曰、尔曾谕我、在山四周定界、区别为圣、故民不得上之、",
      "24": "耶和华曰、尔下、同亚伦上、惟祭司庶民、勿越境、上就耶和华、免其突出击之、",
      "25": "摩西遂下、以此告民、"
    },
    "20": {
      "1": "上帝垂谕曰、",
      "2": "我乃尔之上帝耶和华、导尔出埃及、脱于奴隶之室、○",
      "3": "余而外、勿更有他神、○",
      "4": "勿雕偶像、勿造上天下地、地下水中、百物之像、",
      "5": "勿拜跪、勿崇奉、以我耶和华尔之上帝、乃忌邪之上帝、恶我者、讨其罪、自父及子、至三四世、",
      "6": "爱我守我诫者、锡之慈惠、至千百世、○",
      "7": "勿妄称尔上帝耶和华之名、盖耶和华必不以妄称者为无罪、○",
      "8": "当志安息日、守之为圣、",
      "9": "六日间、宜勤劳、作尔庶务、",
      "10": "惟七日、乃尔上帝耶和华之安息、是日尔与子女、仆婢牲畜、及寓尔家之远人、皆勿操作、",
      "11": "盖六日间、耶和华造天地海、暨其中万物、七日休息、故耶和华锡嘏于安息日、别之为圣、○",
      "12": "当敬尔父母、以致延年于尔上帝耶和华所赐之地、○",
      "13": "毋杀人、○",
      "14": "毋行淫、○",
      "15": "毋攘窃、○",
      "16": "毋妄证以陷人、○",
      "17": "毋贪人之第宅、与其妻室、仆婢牛驴、及凡所有、○",
      "18": "民见雷轰、电闪、角鸣、烟腾于山、则战惧、遥立、",
      "19": "谓摩西曰、汝与我言、我必听从、上帝勿与我言、恐我死亡、",
      "20": "摩西曰、勿惧、上帝临格以试尔、俾尔敬畏、免干厥罪、",
      "21": "民仍遥立、摩西进于上帝所居晦冥之处、○",
      "22": "耶和华谕摩西曰、告以色列人云、我自天与尔言、尔所睹也、",
      "23": "勿造神像匹我、勿作金银之像、",
      "24": "当为我以土筑坛、献牛羊于其上、以为燔祭、及酬恩祭、凡志吾名之所、我必临格、锡嘏于尔、",
      "25": "如为我以石建坛、勿用雕琢之石、若以器加之、即污厥坛、",
      "26": "升坛勿历阶、免露下体、"
    },
    "21": {
      "1": "兹有律例、当宣于民前曰、",
      "2": "如购希伯来仆、可役事六年、迨七年、则使之自由、不索赎金、",
      "3": "若孑身而来、则亦孑身而去、有妻则与俱去、",
      "4": "若主给妻、生有子女、则妻孥属主、仆孑然而去、",
      "5": "若仆明言、我爱吾主、及我妻孥、不欲自由、",
      "6": "则其主携之诣上帝前、附门或门橛、以锥贯其耳、仆则恒事之、○",
      "7": "如人鬻女为婢、则弗释之、不与仆同、",
      "8": "若主纳之、而不见悦、则许其赎身、既已欺之、不可鬻于他族、",
      "9": "若聘之与子、则当视之如女、",
      "10": "若别有所娶、则其衣食之资、好合之谊、不可阙如、",
      "11": "若不行此三者、则容其自去、毋索赎金、○",
      "12": "击人死者、杀无赦、",
      "13": "若非谋杀、乃上帝付于其手、我必为之定可避之区、",
      "14": "若擅攻其邻、以诡计杀之、虽逃于我坛、亦执而杀之、○",
      "15": "击父母者、杀无赦、○",
      "16": "虏人而鬻之、或留于其手者、杀无赦、○",
      "17": "诅父母者、杀无赦、○",
      "18": "如人相争、或击以石以拳、伤不至死、惟卧于床、",
      "19": "后起扶杖而出、则击之者免刑、惟偿其失时之值、医之使愈、○",
      "20": "以杖击仆婢、而毙杖下者、必受刑、",
      "21": "若一二日不死、则不受刑、盖以金购之也、○",
      "22": "如人相鬬、伤妊妇堕胎、而无他害、则当罚金、依其夫所定、折中于士师、",
      "23": "若有他害、则当以命偿命、",
      "24": "目偿目、齿偿齿、手偿手、足偿足、",
      "25": "烙偿烙、伤偿伤、击偿击、○",
      "26": "如人击毁仆婢之一目、必缘其目而释之、",
      "27": "击折仆婢之一齿、必缘其齿而释之、○",
      "28": "牛触男女致死、必以石击毙之、勿食其肉、牛主无罪、",
      "29": "若牛素触人、或以告牛主、而不之禁、至杀男女、则以石毙牛、而致牛主于死、",
      "30": "若拟罚金以偿、必如所拟而纳、以赎厥命、",
      "31": "若触人子女、亦循此例、",
      "32": "若触人仆婢、则以金三十给其主、而以石毙牛、○",
      "33": "如人启井、或掘井而不盖、致牛驴陷于中、",
      "34": "则捐金以偿其主、死畜归己、○",
      "35": "牛触他人之牛致死、则鬻生牛、以分其金、死牛分其肉、",
      "36": "若知其牛素触人、而主不禁、则以牛偿牛、死者归己、"
    },
    "22": {
      "1": "如人盗牛羊、或宰或鬻、当以五牛偿一牛、四羊偿一羊、",
      "2": "遇盗穿窬、击毙之、不抵罪、",
      "3": "若日已出、毙之则抵罪、盗须偿所窃、设无所有、则鬻其身以偿、",
      "4": "倘其所窃牛羊或驴、尚生存于盗手、则偿之维倍、○",
      "5": "如放畜牧于人之田、或葡萄园、则以己田己园之佳者偿之、○",
      "6": "如火燃棘、延烧露积、或禾稼、或田园、则举火者必偿之、○",
      "7": "如以金或什物、托邻守之、被盗所窃、盗者见获、偿之维倍、",
      "8": "若盗弗获、则家主必诣上帝前、拟其果取人之财物否、",
      "9": "凡过犯、或为牛羊驴、或为衣服、或为失物、有人谓为己有、则两造必以其事告上帝、上帝所罪者、偿之维倍、○",
      "10": "如以驴、或牛羊、或他畜、托邻守之、或死伤、或被驱、别无人见、",
      "11": "则二人同在、守者指耶和华而誓曰、未尝取人之物、畜主当诺之、守者毋庸偿、",
      "12": "若被盗、则必偿之、",
      "13": "若被裂、则持以为证、毋庸偿、○",
      "14": "如借人之物、或伤或死、其主不同在、则必偿之、",
      "15": "主同在、则不偿、既为人雇、其值当之、○",
      "16": "如诱未聘之女同寝、则必以金聘之为室、",
      "17": "若其父不欲妻之、则予以金、如聘女之数、○",
      "18": "巫蛊之女、勿容其生、○",
      "19": "与兽淫合者、杀无赦、○",
      "20": "于耶和华外、祭他神者、必翦灭之、",
      "21": "勿侮旅人而虐之、盖尔曹在埃及、亦为旅也、",
      "22": "勿苦孤寡、",
      "23": "若苦之、彼吁于我、我必闻之、",
      "24": "我怒必烈、以刃诛尔、寡尔妻、孤尔子、○",
      "25": "吾民贫者、与尔偕居、若贷之金、勿为债主、而取其利、",
      "26": "如取人衣为质、日未入必反之、",
      "27": "盖彼蔽体只有此衣、无之何以安寝、我乃仁慈、彼吁于我、我必闻之、○",
      "28": "毋谤上帝、毋诅民长、",
      "29": "穑中之谷、醡出之酒、奉我勿迟、首生男子、必献于我、",
      "30": "牛羊亦同此例、七日偕母、越至八日、必献于我、",
      "31": "尔当为我圣民、田野之间、为兽所裂之畜勿食、其肉必投诸犬、"
    },
    "23": {
      "1": "勿播虚言、勿与恶人联合、以为妄证、",
      "2": "勿从众以行恶、遇讼作证、勿徇众以反正、",
      "3": "贫者有讼、勿偏袒之、○",
      "4": "如遇仇之牛驴迷路、牵而归之、",
      "5": "见憾汝者之驴、伏于重负之下、勿遗弃之、必助其人解之、○",
      "6": "贫者有讼、勿枉断、",
      "7": "远诸虚伪、勿杀不辜、勿戮义人、盖我不以恶人为义、",
      "8": "勿受贿、盖贿使明者目盲、义者词屈、",
      "9": "勿虐旅人、盖尔曹旅于埃及、悉彼旅情、○",
      "10": "六年间、耕种田亩、敛其所产、",
      "11": "越至七年、使之休息、留为闲田、以食民之贫者、余任野兽食之、葡萄园橄榄园亦然、",
      "12": "六日间、宜操作、至七日、则安息、使尔牛驴休息、婢子宾旅、得以畅适、",
      "13": "凡我所谕、宜慎守之、他神之名、毋言及、毋口诵、○",
      "14": "每岁守节凡三、以奉事我、",
      "15": "亚笔月尔出埃及、屈期、必守除酵节、七日食无酵饼、如我所命、觐我者毋徒手、",
      "16": "于力田得其初实之季、守获稼节、于岁暮敛厥田谷之季、守收藏节、",
      "17": "尔之丁男、每岁三觐主耶和华、○",
      "18": "献我祭牲之血、勿与酵饼共献、其脂勿留于明日、",
      "19": "尔土所出之初实、必荐于尔上帝耶和华之室、烹山羊羔、勿用其母之乳、○",
      "20": "我将遣使于尔前、护尔于道途、导尔至我所备之处、",
      "21": "尔当慎之、听从其命、勿干厥怒、彼不宥尔愆、盖我名在彼、",
      "22": "尔诚听从其言、行我所谕、我则为敌尔者之敌、为仇尔者之仇、",
      "23": "我使先尔、导尔入亚摩利人、赫人、比利洗人、迦南人、希未人、耶布斯人之地、我必翦灭其众、",
      "24": "勿拜跪其神、勿崇奉之、勿效其所为、当倾其神像、碎其柱像、",
      "25": "宜奉事尔之上帝耶和华、则必祚尔饮食、除尔疾病、",
      "26": "境内无堕胎者、无不妊者、我亦使尔终其天年、",
      "27": "我在尔前、发我威烈、于尔所至、溃乱其民、使敌背尔而逃、",
      "28": "必遣大蜂起于尔前、以驱希未人、迦南人、赫人、",
      "29": "惟一年中、不尽逐之、免土地荒芜、野兽孳生而害尔、",
      "30": "我渐逐之、待尔昌炽、以承斯土、",
      "31": "将定尔境、自红海至非利士海、自旷野至大河、斯土之民、将付尔手、逐于尔前、",
      "32": "毋与其人其神立约、",
      "33": "毋容其居尔土、恐使尔获罪于我、若奉其神、必为尔之坎阱、"
    },
    "24": {
      "1": "耶和华谕摩西曰、尔与亚伦拿答亚比户、及以色列长老七十人、其上诣我、遥立而拜、",
      "2": "惟摩西可近耶和华、其余不可、民亦勿与俱来、",
      "3": "摩西以耶和华之言与律、往告于民、民同声对曰、耶和华所言、我悉遵行、",
      "4": "摩西尽录耶和华之言、夙兴、筑坛山下、立柱十二、循以色列十二支派、",
      "5": "遣以色列族少者献燔祭、并以牛为酬恩祭、献于耶和华、",
      "6": "摩西取血、半盛于盂、半洒于坛、",
      "7": "宣读约书、俾民听闻、佥曰、耶和华所言、我悉遵行、",
      "8": "摩西以血洒民曰、此血系乎盟约、即耶和华依此词、与尔所立者、○",
      "9": "摩西与亚伦拿答亚比户、及以色列长老七十人、咸登、",
      "10": "觐以色列之上帝、在其足下、如苍玉平铺、如昊天清朗、",
      "11": "以色列之尊者、上帝不着手加害、彼觐上帝、式饮式食、○",
      "12": "耶和华谕摩西曰、登峰诣我而居、我以石版、及所书之法律诫命锡尔、俾以训民、",
      "13": "摩西与从者约书亚兴、登上帝之山、",
      "14": "先告诸长老曰、尔曹处此、以待我反、尔有亚伦户珥同在、有讼者可诣之、",
      "15": "摩西登山、山为云蔽、",
      "16": "耶和华之荣光止于西乃山、云蔽之六日、越至七日、耶和华自云中呼摩西、",
      "17": "耶和华之荣光在于山巅、以色列人观之、状如烈火、",
      "18": "摩西入云登山、日夜在彼、凡历四旬、"
    },
    "25": {
      "1": "耶和华谕摩西曰、",
      "2": "告以色列族云、当奉礼物于我、凡出于心所愿者、可从而受之、",
      "3": "所受礼物、即金银铜、",
      "4": "蓝紫绛三色之缕、与细枲、山羊毛、",
      "5": "牡绵羊皮之染红者、海獭皮、皂荚木、",
      "6": "燃灯之油、作膏作香之芳品、",
      "7": "红玉及他宝石、以饰圣衣补服、",
      "8": "当为我构圣所、俾处民中、",
      "9": "造幕与器、遵我所示之式、○",
      "10": "以皂荚木作匮、长二肘有半、广一肘有半、高一肘有半、",
      "11": "内外包以精金、其上四周、饰以金缘、",
      "12": "铸金环四、置于四足、左右各二、",
      "13": "以皂荚木作杠、包之以金、",
      "14": "贯于匮旁之环、用以舁匮、",
      "15": "杠常贯环、而弗离、",
      "16": "我所赐尔之法、宜藏于匮、",
      "17": "以精金作施恩座、长二肘有半、广一肘有半、",
      "18": "以金用旋法作基路伯二、置施恩座之两端、",
      "19": "每端各一、与施恩座相连、",
      "20": "基路伯高展其翮、以覆施恩座、其面向之、彼此相对、",
      "21": "置施恩座于匮上、我所赐尔之法、藏于匮中、",
      "22": "我将于彼临尔、在施恩座、法匮上基路伯间、以我所命谕尔、使告以色列民、○",
      "23": "以皂荚木作几、长二肘、广一肘、高一肘有半、",
      "24": "包以精金、四周饰以金缘、",
      "25": "置枨四周、广约一掌、以金缘之、",
      "26": "作金环四、置于足上四隅、",
      "27": "环附其枨、贯杠以舁、",
      "28": "以皂荚木作杠、包之以金、俾得舁几、",
      "29": "以精金作盘匙、及灌奠之壶盂、",
      "30": "几上恒置陈设饼、在于我前、○",
      "31": "以精金用旋法作灯台、其座、其梃、其盏、其节、其花、悉连为一、",
      "32": "其梃出枝凡六、两旁各三、",
      "33": "枝各有盏、状似杏蕊、有节有花、灯之六枝皆然、",
      "34": "梃亦有盏凡四、状似杏蕊、有节有花、",
      "35": "梃所出之六枝、每二枝下、各有一节、六枝皆然、",
      "36": "其节其枝、俱连为一、以精金用旋法为之、",
      "37": "灯碗凡七、置于其上、使光对耀、",
      "38": "其剪与盘、造以精金、",
      "39": "制灯台与诸器、用精金一他连得、",
      "40": "尔其慎而为之、必循在山所示尔之式焉、"
    },
    "26": {
      "1": "作幕用幔凡十、以撚线细枲布、与蓝紫绛三色之缕为之、上绣良工所制之基路伯、",
      "2": "每幔长二十八肘、广四肘、诸幔长短同、",
      "3": "幔相连各五、",
      "4": "幔边之联络处、作蓝襻、次幔亦然、",
      "5": "幅边各作襻五十、两边之襻相对、",
      "6": "又作金钩五十、钩连诸幔、成为一幕、○",
      "7": "以山羊毛作幔十一、为幕外帷、",
      "8": "每幔长三十肘、广四肘、十一幔长短同、",
      "9": "五幔相联、六幔亦相联、其第六幔、宜重复于幕前、",
      "10": "幔边之联络处、作五十襻、次幔亦然、",
      "11": "又作铜钩五十、钩连诸襻、成为一帷、",
      "12": "帷之余半、必垂幕后、",
      "13": "帷幔之余、每旁一肘、垂幕两旁、障其左右、",
      "14": "以牡绵羊皮之染红者为幕帱、其上蒙以海獭皮、○",
      "15": "以皂荚木作幕板、立于四周、",
      "16": "板长十肘、广一肘有半、",
      "17": "二榫相接、幕之诸板皆然、",
      "18": "幕之南、作板二十、",
      "19": "银座四十、板下各二、与二榫相对、",
      "20": "幕之北、作板二十、",
      "21": "银座四十、板下各二、",
      "22": "幕后西旁、作板六、",
      "23": "幕后两隅、作板二、",
      "24": "自下而上、连于一环、两隅皆然、",
      "25": "厥板凡八、银座十六、板下各二、○",
      "26": "以皂荚木作楗、",
      "27": "左幕板五楗、右幕板五楗、后幕板五楗、",
      "28": "板之中楗、贯乎两端、",
      "29": "以金包板、作金环贯楗、包楗以金、",
      "30": "立幕、必循在山示汝之式、○",
      "31": null,
      "32": null,
      "33": null,
      "34": "施恩座置于至圣所法匮上、",
      "35": null,
      "36": null,
      "37": null
    },
    "27": {
      "1": "以皂荚木作坛、其式维方、长五肘、广五肘、高三肘、",
      "2": "四隅作四角、与坛相连、俱包以铜、",
      "3": "作盆以盛坛灰、及铲盘肉锸、火鼎诸器、悉以铜造、",
      "4": "以铜作坛网、网之四隅、作铜环四、",
      "5": "置网于坛之四周缘下、上及坛之半、",
      "6": "以皂荚木作坛杠、包之以铜、",
      "7": "贯杠于环、在坛两旁以舁之、",
      "8": "坛以板作、而虚其中、必循在山示尔之式、而制作之、○",
      "9": "又立幕院、南面之帷长百肘、以撚线细枲布为之、",
      "10": "其柱二十、铜座二十、柱钩与环、皆以银作、",
      "11": "北面之帷长百肘、其柱二十、铜座二十、柱钩与环、皆以银作、",
      "12": "院之西面、帷广五十肘、其柱十、其座十、",
      "13": "院之东面、广五十肘、",
      "14": "门左之帷、长十五肘、其柱三、其座三、",
      "15": "门右之帷十五肘、其柱三、其座三、",
      "16": null,
      "17": "院四周之柱、其钩与环、俱以银作、其座则铜、",
      "18": "院长百肘、广五十肘、帷高五肘、以撚线细枲布为之、其座乃铜、",
      "19": "幕中所用之器与钉、及院之钉、悉以铜作、○",
      "20": "宜命以色列民、取橄榄捣清油、使灯常燃、",
      "21": null
    },
    "28": {
      "1": "宜自以色列族中、引尔兄亚伦、及其子拿答、亚比户、以利亚撒、以他玛、进于尔前、立为祭司、以奉事我、",
      "2": "为尔兄亚伦制圣服、以彰荣美、",
      "3": "凡有慧心之人、即我以智神所充者、尔命之为亚伦制衣、别之为圣、俾任祭司职、以奉事我、",
      "4": "所当制之衣、乃补服、圣衣、长衣、及纵横相间之里衣、并冠与绅、必为尔兄亚伦、暨其子制圣服、俾任祭司职、以奉事我、",
      "5": "制以金丝、与蓝紫绛三色之缕、及细枲布、○",
      "6": "作圣衣、用金丝与蓝紫绛三色之缕、及良工所制之撚线细枲布、",
      "7": "必有肩带二、缀其前后、使之相连、",
      "8": "其上巧制之绅、以束圣衣、与圣衣同式、相连为一、俱以金丝、与蓝紫绛三色之缕、及撚线细枲布而作、",
      "9": "将红玉二、上镌以色列诸子之名、",
      "10": "六名在此、六名在彼、咸序以齿、",
      "11": "用玉工镌印法、镌以色列诸子之名于二玉、嵌于金阑、",
      "12": "置二玉于圣衣之肩带、以为以色列诸子之志石、亚伦荷其名于两肩、为记于耶和华前、",
      "13": "以金作阑、",
      "14": "用编索法、作精金链二、系于金阑、○",
      "15": "作补服用以断事、良工之制、同于圣衣、以金丝与蓝紫绛三色之缕、及撚线细枲布为之、",
      "16": "补服方而复、长广各一布指、",
      "17": "上缀宝石四行、一为玛瑙、淡黄玉、葱珩、",
      "18": "二为青玉、蓝玉、金钢石、",
      "19": "三为赤玉、白玛瑙、紫玉、",
      "20": "四为水苍玉、红玉、碧玉、悉嵌于金阑、",
      "21": "宝石之数、循以色列诸子之名、凡十有二、用镌印法、每宝石镌一名、以当十二支派、",
      "22": "以精金作链、形如编索、属于补服、",
      "23": "作金环二、置于补服两端、",
      "24": "以二金编链、钩于补服两端之二环、",
      "25": "其二端接于二金阑、置于圣衣肩带之前、",
      "26": "作金环二、置于补服两边之内、附于圣衣、",
      "27": "又作金环二、置于圣衣之前、两肩带下、近乎连结之处、在圣衣巧制之绅上、",
      "28": "以蓝组贯于补服之环、接于圣衣之环、使补服贴乎圣衣巧制之绅、补服不离圣衣、",
      "29": "亚伦入圣所时、必将断事补服、所载以色列诸子之名、服之于膺、在耶和华前、永以为志、",
      "30": "以乌陵与土明、乌陵译即辉光土明译即无玷置于补服内、亚伦觐耶和华时、服之于膺、亚伦必将以色列族断事之具、服之于膺、在耶和华前、○",
      "31": "作圣衣内之长衣、其色纯蓝、",
      "32": "中留空隙、以穿首领、四周织缘、如甲孔然、免其绽裂、",
      "33": "以蓝紫绛三色之缕、制为石榴、垂于衣下四周之缘、间系金铃、",
      "34": "衣下四周、石榴与金铃相间、",
      "35": "亚伦任职、必衣此服、出入圣所、觐耶和华时、有声可闻、免于死亡、○",
      "36": "以精金作牌、用镌印法、镌字其上、曰于耶和华为圣、",
      "37": "系以蓝紃、缀于冠前、",
      "38": "使亚伦戴于额、以色列人奉献圣物、有何罪愆、亚伦任之、恒戴其牌于额、俾献礼者、蒙耶和华悦纳、",
      "39": "以精枲织里衣、纵横相间、以细枲布为冠、又以绣工制绅、○",
      "40": "为亚伦子制衣、与绅及冠、以彰荣美、",
      "41": "衣尔兄亚伦及其子、且沐以膏、别之为圣、俾任祭司职、以奉事我、",
      "42": "以枲作袴、自腰至髀、以蔽下体、",
      "43": "亚伦与子进会幕、近祭坛、供事于圣所、必服之、免其负罪而死、此于亚伦暨其后裔、永为定例、"
    },
    "29": {
      "1": "别之为圣、俾任祭司职、以奉事我、宜取牡犊一、无疵之牡绵羊二、",
      "2": "无酵之饼、及和油之饼、抹油之薄饼、俱无酵、以细麦面作之、",
      "3": "盛于一筐、并犊与羊、携之而至、",
      "4": "引亚伦及其子、造会幕门、以水濯之、",
      "5": "衣亚伦以衣、即里衣、长衣、圣衣、补服、束以巧制之绅、",
      "6": "以冠冠首、上加圣冕、",
      "7": "倾膏其首以膏之、",
      "8": "携其子来、衣之以衣、",
      "9": "束以绅、冠以冠、别之为圣、使亚伦与其子任祭司职、以为永例、○",
      "10": "牵犊至会幕门、使亚伦及子按手其首、",
      "11": "宰于耶和华前、会幕门外、",
      "12": "取犊之血、以指衅于坛角、余血倾于坛基、",
      "13": "以盖脏之脂、及肝网、二肾与其脂、悉焚于坛、",
      "14": "惟其肉皮与矢、火之营外、此为赎罪之祭、○",
      "15": "取牡绵羊之一、使亚伦及子按手其首、",
      "16": "于焉宰之、以血洒于坛之四周、",
      "17": "脔切其肉、洗脏及腿、与脔切者暨首、置于一处、",
      "18": "以其全体焚于坛上、是为燔祭、献于耶和华、以为馨香之火祭、○",
      "19": "取牡绵羊之二、使亚伦及子按手其首、",
      "20": "于焉宰之、以血衅于亚伦及子之右耳垂、与右手之巨擘、右足之将指、洒血于坛四周、",
      "21": "取坛上之血与膏、洒于亚伦及子之身与衣、区别其身及衣为圣、",
      "22": "此羊乃为立职之祭、故取其脂与尾、盖脏之脂、肝网、二肾及其脂、并右腿、",
      "23": "于耶和华前、无酵饼筐中、取馒一、油饼一、薄饼一、",
      "24": "皆置于亚伦及子之手、摇于耶和华前、以为摇祭、",
      "25": "尔自其手接之、加于燔祭之上、焚之于坛、是为馨香之火祭、献于耶和华、○",
      "26": "立亚伦任圣职、所用之羊、宜取其腔、摇于耶和华前、以为摇祭、后归于尔、",
      "27": "立亚伦与子任圣职、所用之羊、必以所摇之腔、所举之腿为圣、",
      "28": "必永归于亚伦、及其子孙、此乃以色列人所奉之举祭、每献酬恩祭时、以此举祭献于耶和华、○",
      "29": "亚伦之圣服、必遗其子孙、使衣之以受膏、而任圣职、",
      "30": "其子继为祭司、入会幕、供职于圣所、必衣是衣、历至七日、○",
      "31": "宜取立任圣职所用之羊、烹其肉于圣所、",
      "32": "亚伦与子、必于会幕门前、食羊及筐中之饼、",
      "33": "所以为之赎罪、立任圣职、区别为圣之物、彼当食之、外人勿食、因为圣物故也、",
      "34": "如有立任圣职、所用之肉或饼、留于明晨、则勿食、必爇以火、因为圣物故也、○",
      "35": "尔必遵我所谕、施于亚伦及其子、行此立任圣职之礼、历至七日、",
      "36": "日献牡犊一、为赎罪之祭、并赎坛以洁之、沃之以膏、俾其为圣、",
      "37": "赎坛七日、使之成圣、其坛遂为至圣、凡触之者、皆为圣焉、○",
      "38": "宜日献于坛者、即一岁之羔二、",
      "39": "晨献其一、暮献其一、",
      "40": "晨献羔、加细面伊法十分之一、和捣油一欣四分之一、及酒一欣四分之一、以为灌祭、",
      "41": "暮献羔、如晨礼、亦献素祭灌祭、以为耶和华馨香之火祭、",
      "42": "此历世恒献之燔祭、行于耶和华前、在会幕门、我将临而谕汝之所、",
      "43": "我必与以色列人会于此、使幕因我荣光而为圣、",
      "44": "我将使会幕及祭坛成圣、且使亚伦与子为圣、任祭司职、以奉事我、",
      "45": "我必处以色列族中、为其上帝、",
      "46": "俾知我乃耶和华、彼之上帝、导之出埃及、欲居其中、我乃耶和华、彼之上帝也、"
    },
    "30": {
      "1": "以皂荚木作焚香坛、",
      "2": "形制维方、长一肘、广一肘、高二肘、其角与坛相连、",
      "3": "上面与四周及角、俱以精金包之、四周施以金缘、",
      "4": "缘下两旁、作金环二、贯杠以舁、",
      "5": "以皂荚木作杠、包之以金、",
      "6": null,
      "7": "每晨理灯时、亚伦必以芳品所制之香、焚于其上、",
      "8": "薄暮燃灯时、亦必焚之、是为历世恒焚之香、在耶和华前、",
      "9": "于此坛上、毋焚他香、毋献燔祭素祭、毋行灌祭、",
      "10": "亚伦必以赎罪祭牲之血、衅于坛角、岁凡一次、历世如此、以赎斯坛、斯坛为至圣于耶和华前、○",
      "11": "耶和华谕摩西曰、",
      "12": "尔核以色列人数时、各以赎命之值、献于耶和华、以免核数之际、遭遇灾害、",
      "13": "凡被核者、必依圣所权衡、以金半舍客勒、奉于耶和华、一舍客勒、即二十季拉、",
      "14": "年二十以上被核者、皆奉之、",
      "15": "富无所加、贫无所减、俱以金半舍客勒、献于耶和华、以赎其命、",
      "16": "必由以色列人取此赎金、以备会幕之需、为以色列人之志于耶和华前、以赎其命、○",
      "17": "耶和华谕摩西曰、",
      "18": "以铜作浴盘、与其座、以备洗濯、置于会幕祭坛间、盛水其中、",
      "19": "使亚伦与其子、在彼盥手濯足、",
      "20": "每入会幕、或近祭坛供职、献火祭于耶和华、必以水洗涤、不至殒没、",
      "21": "必盥手濯足、免于死亡、此为亚伦及其后裔、历世之永例、○",
      "22": "耶和华谕摩西曰、",
      "23": "取芬芳之上品、即流质没药五百舍客勒、香肉桂一半、即二百五十舍客勒、香菖蒲二百五十舍客勒、",
      "24": "玉桂五百舍客勒、咸依圣所权衡、和橄榄油一欣、",
      "25": "用调香法、制为圣膏、",
      "26": "以膏会幕及法匮、",
      "27": "几与其器、灯台与其器、并焚香坛、",
      "28": "燔祭坛与其器、浴盘与其座、",
      "29": "均别之为至圣、凡触之者、皆为圣焉、",
      "30": "亦膏亚伦及其子、使之为圣、任祭司职、以奉事我、",
      "31": "当告以色列族曰、此膏于我、历世为圣、",
      "32": "毋倾于人身、毋循是法私制此膏、斯乃圣物、必视之为圣、",
      "33": "凡私制此膏、或以之膏外人者、必绝于民中、○",
      "34": "耶和华谕摩西曰、取香品、即苏合香、螺弇香、枫脂香、和乳香之清者、权之相等、",
      "35": "加以盐、循调香法、制为纯洁且圣之香、",
      "36": "取其少许、捣之极细、置于会幕内法匮前、我将临汝之处、必视之为至圣、",
      "37": "如法而制之香、勿私为之、必视之为圣、属于耶和华、",
      "38": "凡作此香以嗅之者、必绝于民中、"
    },
    "31": {
      "1": "耶和华谕摩西曰、",
      "2": "试观犹大支派、户珥孙、乌利子比撒列、我以名召之、",
      "3": "充以上帝之神、使有智慧、聪明知识、以作诸工、",
      "4": "思索技艺、制金银铜之器、",
      "5": "镌玉以镶嵌、雕木作巧工、",
      "6": "又派但之支派、亚希撒抹子亚何利亚伯辅之、凡有慧心者、我更赐以聪明、俾依我所命尔者而造、",
      "7": "会幕法匮、与其上施恩座、暨幕中器皿、",
      "8": "几与其器、精金灯台与其器、香坛、",
      "9": "燔祭坛与其器、浴盘与其座、",
      "10": "精制之衣、祭司亚伦之圣服、及其子之衣、以供祭司职、",
      "11": "膏与圣所芳品之香、悉遵我所命尔者而作、○",
      "12": "耶和华谕摩西曰、",
      "13": "告以色列人云、必守我安息日、于尔我间、历世为征、俾知我乃耶和华、使尔成圣、",
      "14": "故当守安息日、以为圣日、凡渎之者、杀无赦、操作于是日者、必绝于民中、",
      "15": "六日间、宜操作、至七日、则安息、于耶和华为圣日、安息日操作者、杀无赦、",
      "16": "以色列人历世必守安息日以休息、此为永约、",
      "17": "于我及以色列族间、永世为征、盖六日间、我耶和华造天地、七日休息、而畅适焉、○",
      "18": "耶和华于西乃山谕摩西毕、锡以法版二、即上帝手书之石版、"
    },
    "32": {
      "1": "民见摩西迟回于山不下、则集于亚伦前曰、尔其为我造神像、以为我之先导、盖率我出埃及之摩西、不知其何所遇矣、",
      "2": "亚伦曰、脱尔妻孥垂耳之金环、携以予我、",
      "3": "民即脱之、以授亚伦、",
      "4": "亚伦受之、镕铸刻镂为犊、众曰、以色列人欤、此即导尔出埃及之神也、",
      "5": "亚伦见之、筑坛其前、宣告曰、诘朝可为耶和华之节期、",
      "6": "翌日民夙兴、献燔祭与酬恩祭、坐而饮食、起而舞蹈、○",
      "7": "耶和华谕摩西曰、尔其下山、尔之民、尔所导出埃及者、已自败坏、",
      "8": "我所谕之道、彼速违之、铸犊崇拜祭祀、曰以色列人欤、此即导尔出埃及之神也、",
      "9": "又曰、我观斯民、强项者流、",
      "10": "尔且听我、予赫斯怒、尽灭是族、使尔后裔成为大邦、",
      "11": "摩西祈其上帝耶和华曰、耶和华欤、尔以巨能大力、导尔民出埃及、今何怒之甚乎、",
      "12": "胡令埃及人云、彼导之出、乃欲加害、杀之山中、灭之地上、请尔回意、息厥烈怒、不降祸于尔民、",
      "13": "求忆尔仆亚伯拉罕、以撒、以色列、昔尔指己而誓、必昌厥后、如天星之多、锡以所言之地、俾其永居、",
      "14": "耶和华乃回意、不降祸于其民、○",
      "15": "摩西退而下山、手持法版二、两面各有文字、",
      "16": "其版乃上帝所作、其文亦上帝所书、刻之于版、",
      "17": "约书亚闻民喧哗、谓摩西曰、营中有战声、",
      "18": "曰、非战胜之声、亦非战败之声、我所闻者、乃讴歌之声也、",
      "19": "摩西近营见犊、及民舞蹈、怒甚、掷版、碎于山下、",
      "20": "取所造之犊、爇以火、捣为粉、播于水、令以色列人饮之、",
      "21": "谓亚伦曰、斯民于尔何为、使陷重罪、",
      "22": "亚伦曰、我主勿怒、斯民决志作恶、尔所知也、",
      "23": "彼谓我曰、尔其为我造神像、以为我之先导、盖率我出埃及之摩西、不知其何所遇矣、",
      "24": "我曰、凡有金者、脱而予我、我投之火、此犊出焉、",
      "25": "摩西见民放恣、为亚伦所纵、贻笑于敌、",
      "26": "乃立营门曰、凡从耶和华者、可诣我、利未族咸集诣之、",
      "27": "摩西曰、以色列之上帝耶和华云、各宜系刃于腰、往来营中、自此门至彼门、杀其昆弟、友朋邻里、",
      "28": "利未人从其言、是日民中殒者、约三千人、",
      "29": "摩西曾曰、今日尔当自洁、归耶和华为圣、各击子女昆弟、致蒙锡嘏于尔、○",
      "30": "翌日、摩西告民曰、汝干重罪、我今上诣耶和华、尔罪庶几可赎、",
      "31": "乃返耶和华所、曰、噫、斯民干重罪、以金造神像、",
      "32": "今尔若宥其罪、不然、则涂我名于尔册、",
      "33": "耶和华曰、孰获罪于我、则涂其名于我册、",
      "34": "尔往、率民至我所言之地、我使必为先导、然讨罪之日我必讨之、",
      "35": "耶和华击民、以其使亚伦造犊也、"
    },
    "33": {
      "1": "耶和华谕摩西曰、昔我誓于亚伯拉罕、以撒、雅各、许锡其裔之地、今尔与所导出埃及之民、启行往彼、",
      "2": "我遣使于尔前、驱迦南人、亚摩利人、赫人、比利洗人、希未人、耶布斯人、",
      "3": "导尔至流乳与蜜之地、我不与之偕往、因尔众强项、恐我灭之于途间、",
      "4": "民闻此凶言、为之哀悼、无佩文饰、",
      "5": "耶和华谕摩西曰、告以色列族云、尔乃强项之民、我若俄顷之间临于尔中、必行翦灭、尔且去其文饰、我思何以待尔、",
      "6": "以色列族去其文饰、自离何烈山后、不复佩之、○",
      "7": "摩西以幕张于营外、距营稍远、称曰会幕、凡求耶和华者、出营诣幕、",
      "8": "摩西每出诣幕、民起、立于己之幕门、瞻望摩西、迨其入幕、",
      "9": "入时、云柱下止幕门、耶和华与摩西言、",
      "10": "民见云柱止于幕门、咸起、崇拜于己之幕门、",
      "11": "耶和华与摩西觌面相语、如人与友言、摩西归营、惟嫩之子少者约书亚、为其侍从、弗离于幕、○",
      "12": "摩西谓耶和华曰、尔命我导斯民、未尝示我遣谁偕往、惟尔曾曰、我以尔名识尔、尔沾恩于我前、",
      "13": "如沾尔恩、请以尔道示我、使我识尔、果沾恩于尔前、是族乃尔之民、请垂念焉、",
      "14": "曰、我躬自偕往、俾尔获安、",
      "15": "曰、若弗躬自偕往、毋导我离此、",
      "16": "我与尔民沾恩、于何知之、非在尔与我侪偕往、使我及民、别于天下亿兆乎、○",
      "17": "耶和华谕摩西曰、尔所求者、我必为之、因尔沾恩于我前、我以尔名识尔、",
      "18": "曰、请显尔荣于我、",
      "19": "曰、我必显我诸德、宣耶和华名于尔前、我所欲矜恤者矜恤之、欲怜悯者怜悯之、",
      "20": "又曰、尔不可觌我面、人而觌我、不得生存、",
      "21": "又曰、近我有处、尔可立于磐上、",
      "22": "我之荣光过时、必藏尔于磐穴、掩尔以手、俟我过焉、",
      "23": "后则移手、使观我背、惟不得瞻我面、"
    },
    "34": {
      "1": "耶和华谕摩西曰、尔琢石版二、其式如前所碎者、我以前版之文、书于其上、",
      "2": "尔备诘旦陟西乃山、诣我于山巅、",
      "3": "勿令他人共登、遍山渺无人迹、牛羊亦不啮草于山麓、",
      "4": "摩西乃琢石版如前、遵耶和华命、夙兴执版登山、",
      "5": "耶和华乘云降临、与摩西偕立、宣耶和华名、",
      "6": "又过摩西前、言曰、耶和华、耶和华乃仁慈矜悯之上帝也、迟于发怒、富有恩惠、大显诚实、",
      "7": "锡恩于亿兆、赦免愆尤、过失罪恶、惟当罚者、必不义之、于父之罪、加诸子孙、至三四世、",
      "8": "摩西急俯首崇拜、",
      "9": "曰、主欤、如沾恩于尔前、请主偕行、斯民强项、望赦我侪之罪愆、以为尔业、",
      "10": "曰、我今立约、将行异迹于尔民前、天下万民之中、未尝行之、四周之居民、必见耶和华所为、盖我向尔所行、乃可畏也、",
      "11": "我今所命、尔必守之、我将驱亚摩利人、迦南人、赫人、比利洗人、希未人、耶布斯人于尔前、",
      "12": "尔其慎之、所往之地、勿与其居民立约、恐为尔之坎阱、",
      "13": "必毁其坛、碎其柱像、斫其木偶、",
      "14": "勿崇奉他神、盖耶和华乃忌邪之上帝、名为忌邪、",
      "15": "勿与居民立约、恐彼徇欲、从其神而献祭、招尔共食祭品、",
      "16": "而尔取其女妻尔子、其女徇欲从其神、使尔子亦徇欲从之、",
      "17": "勿铸神像、",
      "18": "宜守除酵节、遵我所命、在亚笔月食无酵饼、历至七日、盖尔于是日出埃及也、",
      "19": "凡初胎男子、与首生牡畜、或牛或羊、皆属于我、",
      "20": "首生之驴、必赎以羔、否则折其颈、首生之男、必悉赎之、觐我者毋徒手、",
      "21": "六日间、宜操作、至七日、则安息、稼穑之时、亦当安息、",
      "22": "麦初熟时、宜守七七节、岁暮宜守收藏节、",
      "23": "尔之丁男、每岁三觐耶和华、以色列之上帝、",
      "24": "我必驱列邦于尔前、恢廓尔境、每岁三往觐尔上帝耶和华时、无人觊觎尔地、",
      "25": "献我祭牲之血、勿与酵饼共献、逾越节之祭品、勿留于明日、",
      "26": "尔土所出之初实、必荐于尔上帝耶和华之室、烹羔勿用其母之乳、",
      "27": "耶和华谕摩西曰、宜录斯言、盖我循其意、与尔及以色列人立约、",
      "28": "摩西与耶和华同在四十昼夜、不饮不食、耶和华以约法之十诫、书于二版、○",
      "29": "摩西手持二法版、下西乃山、因与耶和华言、容光激射、而不自觉、",
      "30": "亚伦及以色列众、见其容光则惧、不敢前、",
      "31": "摩西召之、亚伦与会长乃返、摩西与之言、",
      "32": "后以色列众亦前、摩西以耶和华在西乃山所谕者命之、",
      "33": "摩西言竟、取帕蒙面、",
      "34": "每入与耶和华言、则去其帕、及出、以所命告以色列人、",
      "35": "以色列人见摩西容光激射、摩西复以帕蒙面、迨入与耶和华言、则去之、"
    },
    "35": {
      "1": "摩西集以色列会众曰、耶和华谕尔所当行者、今以告尔、",
      "2": "六日间、宜操作、越至七日、乃为圣日、当守为耶和华之安息、是日操作者、杀无赦、",
      "3": "尔第宅中、安息日毋举火、○",
      "4": "摩西告以色列会众曰、耶和华谕尔云、",
      "5": "宜献礼物于耶和华、凡心愿者可奉之、以为礼物、",
      "6": "即金银铜、蓝紫绛三色之缕与细枲山羊毛、",
      "7": "牡绵羊皮之染红者、海獭皮、皂荚木、",
      "8": "燃灯之油、作膏作香之芳品、",
      "9": "红玉及他宝石、以饰圣衣补服、",
      "10": "尔中有慧心者、可来造作、遵耶和华所谕、",
      "11": "会幕、外帷与帱、钩板楗柱座、",
      "12": null,
      "13": "几与杠、及诸器、陈设之饼、",
      "14": "灯台与器、其盏与油、",
      "15": null,
      "16": "燔祭坛及铜网、与杠及器、浴盘与座、",
      "17": null,
      "18": "幕钉、院帷之钉及索、",
      "19": "供事圣所精制之衣、祭司亚伦之圣服、及其子之衣、以供祭司职、○",
      "20": "以色列会众乃退、",
      "21": "凡衷怀受感、出于心所愿者、咸携礼物而至、奉于耶和华、以备作会幕、尽役事、制圣服、",
      "22": "凡乐输之男女、献金于耶和华者、咸携缨络、耳环、指环、手钏、所有金饰而至、",
      "23": "凡有蓝紫绛三色之缕、细枲布、山羊毛、牡绵羊皮之染红者、海獭皮、亦携之至、",
      "24": "凡以银铜献耶和华者、亦携之至、有皂荚木、宜于造作者、亦携之至、",
      "25": "凡有慧心之妇、亲纺蓝紫绛三色之缕、与细枲、携之而至、",
      "26": "凡妇具有慧心、而受感者、则纺山羊毛、",
      "27": "会长奉红玉及他宝石、以饰圣衣补服、",
      "28": "芳品与油、用以燃灯、作膏作香、",
      "29": "以色列之男女、凡出于心所愿者、咸乐献礼物于耶和华、以备耶和华所命摩西诸工之用、○",
      "30": "摩西告以色列人曰、试观犹大支派、户珥孙、乌利子比撒列、耶和华以名召之、",
      "31": "充以上帝之神、使有智慧、聪明知识、以作诸工、",
      "32": "思索技艺、制金银铜之器、",
      "33": "镌玉以镶嵌、雕木作巧工、",
      "34": "又感其心、与但之支派、亚希撒抹子亚何利亚伯之心、俾能诲人、",
      "35": "且以慧心充之、使作诸工、即雕工、巧工、蓝紫绛三色之缕、与细枲之绣工、及织工、精于制造、思索技艺、"
    },
    "36": {
      "1": "比撒列与亚何利亚伯、及诸具有慧心之人、即耶和华赋以智慧聪明、使知成作圣所诸工者、必循耶和华所命而为、○",
      "2": "摩西召比撒列与亚何利亚伯、及诸具有慧心之人、即耶和华赋以聪明、衷怀受感、而来造作者、",
      "3": "以色列人所携礼物、为作圣所而献者、悉由摩西受之、民又每晨奉以乐献之礼物、",
      "4": "作圣所诸工之有智者、各停其工、",
      "5": "就摩西曰、民之所奉、备耶和华所命之工之用、绰有余裕、",
      "6": "摩西传命、使宣于营曰、男女毋再造作、以献圣所、民遂止、不复献、",
      "7": "盖所有之材、足作诸工、且有余也、○",
      "8": "其中诸有智者作幕、以撚线细枲布、与蓝紫绛三色之缕、作幔十、上绣良工所制之基路伯、",
      "9": "每幔长二十八肘、广四肘、诸幔长短维一、",
      "10": "幔相连各五、",
      "11": "幔边之联络处、作蓝襻、次幔亦然、",
      "12": "幅边各作襻五十、两边之襻相对、",
      "13": "又作金钩五十、钩连诸幔、成为一幕、○",
      "14": "以山羊毛作幔十一、为幕外帷、",
      "15": "每幔长三十肘、广四肘、十一幔长短同、",
      "16": "五幔相联、六幔亦相联、",
      "17": "幔边之联络处、作五十襻、次幔亦然、",
      "18": "又作铜钩五十、联为一帷、",
      "19": "以牡绵羊皮之染红者为幕帱、其上蒙以海獭皮、○",
      "20": "以皂荚木作幕板、立于四周、",
      "21": "板长十肘、广一肘有半、",
      "22": "二榫相接、幕之诸板皆然、",
      "23": "幕之南、作板二十、",
      "24": "银座四十、板下各二、与二榫相对、",
      "25": "幕之北、作板二十、",
      "26": "银座四十、板下各二、",
      "27": "幕后西旁、作板六、",
      "28": "幕后两隅、作板二、",
      "29": "自下而上、连于一环、两隅皆然、",
      "30": "厥板凡八、银座十六、板下各二、○",
      "31": "以皂荚木作楗、左幕板五楗、",
      "32": "右幕板五楗、后幕板五楗、",
      "33": "板之中楗、贯乎两端、",
      "34": "以金包板、作金环贯楗、包楗以金、○",
      "35": null,
      "36": "以皂荚木作柱四、包之以金、以金制钩、银座凡四、",
      "37": null,
      "38": "其柱凡五、及钩、柱顶与环、俱包以金、五座乃铜、"
    },
    "37": {
      "1": "比撒列以皂荚木作匮、长二肘有半、广一肘有半、高一肘有半、",
      "2": "内外包以精金、其上四周、饰以金缘、",
      "3": "铸金环四、置于四足、左右各二、",
      "4": "以皂荚木作杠、包之以金、",
      "5": "贯于匮旁之环、用以舁匮、○",
      "6": "以精金作施恩座、长二肘有半、广一肘有半、",
      "7": "以金用旋法作基路伯二、置于施恩座之两旁、",
      "8": "每旁各一、与施恩座相连、",
      "9": "基路伯高展其翮、以覆施恩座、其面向之、彼此相对、○",
      "10": "以皂荚木作几、长二肘、广一肘、高一肘有半、",
      "11": "包以精金、四周饰以金缘、",
      "12": "置枨四周、广约一掌、以金缘之、",
      "13": "铸金环四、置于足上四隅、",
      "14": "环附其枨、贯杠以舁、",
      "15": "以皂荚木作杠、包之以金、俾得舁几、",
      "16": "以精金作几上器皿、盘匙及灌奠之盂壶、○",
      "17": "以精金用旋法作灯台、其座、其梃、其盏、其节、其花、悉连为一、",
      "18": "其梃出枝凡六、两旁各三、",
      "19": "枝各有盏、状似杏蕊、有节有花、灯之六枝皆然、",
      "20": "梃亦有盏凡四、状似杏蕊、有节有花、",
      "21": "梃所出之六枝、每二枝下、各有一节、六枝皆然、",
      "22": "其节其枝、俱连为一、以精金用旋法为之、",
      "23": "灯碗凡七、其剪与盘、造以精金、",
      "24": "制灯台与诸器、用精金一他连得、○",
      "25": "以皂荚木作香坛、形制维方、长一肘、广一肘、高二肘、其角与坛相连、",
      "26": "上面与四周及角、俱以精金包之、四周施以金缘、",
      "27": "缘下两旁、作金环二、贯杠以舁、",
      "28": "以皂荚木作杠、包之以金、",
      "29": "以芳品制圣膏、与纯洁之香、依调香法而为之、"
    },
    "38": {
      "1": "以皂荚木作燔祭坛、其式维方、长五肘、广五肘、高三肘、",
      "2": "四隅作角、与坛相连、俱包以铜、",
      "3": "作坛之器、即盆铲盘、肉锸火鼎、悉以铜造、",
      "4": "以铜作坛网、置于坛之四周缘下、上及坛之半、",
      "5": "铸铜环四、置于铜网四隅、用以贯杠、",
      "6": "以皂荚木作杠、包之以铜、",
      "7": "贯杠于环、在坛两旁以舁之、坛以板作、而虚其中、○",
      "8": "以铜作浴盘与其座、妇女从事于会幕门者、取其鉴而为之、○",
      "9": "又立幕院、南面之帷、长百肘、以撚线细枲布为之、",
      "10": "其柱二十、铜座二十、柱钩与环、皆以银作、",
      "11": "北面之帷、长百肘、其柱二十、铜座二十、柱钩与环、皆以银作、",
      "12": "西面之帷、广五十肘、其柱十、其座十、柱钩与环、皆以银作、",
      "13": "东面之帷、广五十肘、",
      "14": "门左之帷、长十五肘、其柱三、其座三、门右亦然、",
      "15": "左右之帷、各长十五肘、其柱三、其座三、",
      "16": "四周院帷、悉以撚线细枲布为之、",
      "17": "柱与座皆铜、钩与环皆银、柱顶以银包之、院柱俱有银环、",
      "18": null,
      "19": "柱座皆铜、各有其四、钩环皆银、柱顶以银包之、",
      "20": "幕与院四周之钉、俱以铜制、○",
      "21": "凡作法幕、利未人所用之材、总目如左、乃祭司亚伦子以他玛循摩西命所核者、",
      "22": "凡耶和华所命摩西之物、犹大支派、户珥孙、乌利子比撒列悉作之、",
      "23": "但之支派、亚希撒抹子亚何利亚伯为其辅佐、彼乃雕工、有技艺者、又以蓝紫绛三色之缕、与细枲布为刺绣、○",
      "24": "所献之金、以作圣所者、循圣所权衡、计二十九他连得、七百三十舍客勒、",
      "25": "所核会众、其银共一百他连得、一千七百七十五舍客勒、",
      "26": "凡被核者、自二十岁以上、计六十万三千五百五十人、各献银一比加、即舍客勒之半、循圣所权衡、",
      "27": "用银一百他连得、铸圣所诸板之座、与帱柱之座、座计一百、每座一他连得、共用银一百他连得、",
      "28": "用银一千七百七十五舍客勒、作柱钩与环、包其柱顶、",
      "29": "所献之铜、共七十他连得、二千四百舍客勒、",
      "30": "作会幕门之座、铜坛铜网、及坛之诸器、",
      "31": "院四周与院门之座、会幕与院四周之钉、"
    },
    "39": {
      "1": "以蓝紫绛三色之缕、作供事圣所精制之衣、暨亚伦之圣服、循耶和华所谕摩西之命、",
      "2": "以金与蓝紫绛三色之缕、及撚线细枲布作圣衣、",
      "3": "捣金成片、切之为丝、与蓝紫绛三色之缕、及精枲相间、良工之制、",
      "4": "作肩带二、缀其前后、使之相连、",
      "5": "其上巧制之绅、以束圣衣、与圣衣同式、相连为一、俱以金丝、与蓝紫绛三色之缕、及撚线细枲布而作、循耶和华所谕摩西之命、○",
      "6": "琢红玉二、嵌于金阑、用镌印法、镌以色列诸子之名于其上、",
      "7": "置于圣衣之肩带、以为以色列人之志石、循耶和华所谕摩西之命、○",
      "8": "作补服、良工之制、同于圣衣、以金丝与蓝紫绛三色之缕、及撚线细枲布为之、",
      "9": "补服方而复、长广各一布指、",
      "10": "上缀宝石四行、一为玛瑙、淡黄玉、葱珩、",
      "11": "二为青玉、蓝玉、金钢石、",
      "12": "三为赤玉、白玛瑙、紫玉、",
      "13": "四为水苍玉、红玉、碧玉、悉嵌于金阑、",
      "14": "宝石之数、循以色列诸子之名、凡十有二、用镌印法、每宝石镌一名、以当十二支派、",
      "15": "以精金作链、形如编索、属于补服、",
      "16": "作金阑二、及金环二、置金环于补服两端、",
      "17": "以二金编链、钩于补服两端之二环、",
      "18": "其二端接于二金阑、置于圣衣肩带之前、",
      "19": "作金环二、置于补服两边之内、附于圣衣、",
      "20": "又作金环二、置于圣衣之前、两肩带下、近乎连结之处、在圣衣巧制之绅上、",
      "21": "以蓝组贯于补服之环、接于圣衣之环、使补服贴乎圣衣巧制之绅、补服不离圣衣、循耶和华所谕摩西之命、○",
      "22": "作圣衣内之长衣、其色纯蓝、",
      "23": "中留空隙、如甲孔然、四周织缘、免其绽裂、",
      "24": "以蓝紫绛三色之缕、制为石榴、垂于衣下之缘、",
      "25": "以精金作铃、系于石榴间、在衣下四周之缘、",
      "26": "铃与石榴相间、在衣下之四周、衣此服以任职、循耶和华所谕摩西之命、○",
      "27": "以织成之精枲布、为亚伦及其子作里衣、",
      "28": "以细枲布作冠、及华美头巾、以撚线细枲布作袴、",
      "29": "以撚线细枲布、与蓝紫绛三色之缕作绅、良工之制、循耶和华所谕摩西之命、○",
      "30": "以精金作牌、置于圣冕、用镌印法、镌字其上、曰于耶和华为圣、",
      "31": "系以蓝紃、缀于冠前、循耶和华所谕摩西之命、○",
      "32": "于是会幕工竣、耶和华所谕摩西之命、以色列人悉行之、",
      "33": "以幕与帷及器、携至摩西、即钩板楗柱座、",
      "34": null,
      "35": "法匮与其杠、施恩座、",
      "36": "几与其器、陈设之饼、",
      "37": "精金之灯台、陈列之盏、及其诸器、燃灯之油、",
      "38": null,
      "39": "铜坛铜网、其杠与器、浴盘与座、",
      "40": null,
      "41": "供事圣所精制之衣、祭司亚伦之圣服、及其子之衣、以供祭司职、",
      "42": "以色列人循耶和华所谕摩西之命、而竣诸工、",
      "43": "摩西观诸工、悉遵耶和华命而作、乃为民祝嘏、"
    },
    "40": {
      "1": "耶和华谕摩西曰、",
      "2": "正月朔、宜建会幕、",
      "3": null,
      "4": "舁几入幕、陈其所有、舁灯台入、而燃其灯、",
      "5": null,
      "6": "置燔祭坛于幕门前、",
      "7": "置浴盘于幕坛间、盛水其中、",
      "8": null,
      "9": "以膏膏幕、及内所有、洁幕与器、区别为圣、",
      "10": "膏燔祭坛与诸器、区别其坛、使为至圣、",
      "11": "膏浴盘与其座、区别为圣、",
      "12": "携亚伦及其子至会幕门、濯之以水、",
      "13": "以圣服衣亚伦、沐之以膏、区别为圣、俾任祭司职、以奉事我、",
      "14": "又携其子、以衣衣之、",
      "15": "膏之如父、俾任祭司职、以奉事我、彼既受膏、则永为祭司、历世弗替、",
      "16": "摩西悉遵耶和华所命而行、○",
      "17": "二年正月朔、幕始建、",
      "18": "摩西建幕、置座竖板、贯楗立柱、",
      "19": "张帷于幕上、覆之以帱、循耶和华所谕摩西之命、",
      "20": "以法版置之匮中、贯杠于旁、置施恩座于上、",
      "21": null,
      "22": null,
      "23": "陈饼其上、在耶和华前、循耶和华所谕摩西之命、",
      "24": "南向置灯台、与几相对、",
      "25": "燃灯于耶和华前、循耶和华所谕摩西之命、",
      "26": null,
      "27": "上焚芳品之香、循耶和华所谕摩西之命、",
      "28": null,
      "29": "置燔祭坛于幕门、上献燔祭与素祭、循耶和华所谕摩西之命、",
      "30": "置浴盘于幕坛间、盛水以濯、",
      "31": "摩西与亚伦及其子、盥手濯足、",
      "32": "或入会幕、或近祭坛、则必洗涤、循耶和华所谕摩西之命、",
      "33": null,
      "34": "时、云覆会幕、耶和华之荣光盈其中、",
      "35": "摩西不能入会幕、因云止其上、耶和华之荣光充之也、",
      "36": "云由会幕上升、以色列人启行前往、",
      "37": "云不升、则不行、以待云升、",
      "38": "昼则耶和华之云在幕上、夜则云中有火光、以色列人于其所行之途、悉目击焉、"
    }
  },
  "Lev": {
    "1": {
      "1": "耶和华从会幕呼摩西、谕之曰、",
      "2": "告以色列族云、尔中有人献祭于耶和华、必献牲畜、牛羊是也、",
      "3": "如献牛为燔祭、当取牡者、纯全无疵、献于会幕门、冀蒙悦纳于耶和华、",
      "4": "按手燔牲之首、则蒙悦纳、俾罪得赎、",
      "5": "宰牛于耶和华前、亚伦子孙为祭司者、必奉其血、沃于会幕门前坛之四周、",
      "6": "剥取燔牲之皮、脔切其肉、",
      "7": "祭司亚伦子孙、必置火于坛、陈柴其上、",
      "8": "所脔切者、与首及脂、亚伦子孙为祭司者、陈之于柴、在坛火之上、",
      "9": "惟脏及腿、洗涤以水、祭司悉焚于坛、以为燔祭、而作馨香之火祭、奉于耶和华、○",
      "10": "如献绵羊山羊为燔祭、当取牡者、纯全无疵、",
      "11": "在坛之北、宰于耶和华前、亚伦子孙为祭司者、必以其血沃于坛之四周、",
      "12": "脔切其肉、并首及脂、祭司陈之于柴、在坛火之上、",
      "13": "惟脏及腿、洗涤以水、祭司悉献之、而焚于坛、是为燔祭、以为馨香之火祭、奉于耶和华、○",
      "14": "如献禽为燔祭、以奉耶和华、则献鸤鸠、或雏鸽、",
      "15": "祭司携至坛前、扭去其首、而焚于坛、沥血坛旁、",
      "16": "必去其嗉及矢、掷于坛东弃灰之处、",
      "17": "裂其翼而弗尽、陈之于柴、焚之于坛、是为燔祭、以为馨香之火祭、奉于耶和华、"
    },
    "2": {
      "1": "人奉素祭于耶和华、必献细面、倾油其上、加以乳香、",
      "2": "携至亚伦子孙为祭司者、取其油面一撮、及所有之乳香、焚之于坛、以为记志、是为馨香之火祭、奉于耶和华、",
      "3": "素祭之余、当归亚伦、及其子孙、献耶和华之火祭中、此为至圣之品、○",
      "4": "如奉炉烤之素祭、必取和油之细面饼、或抹油之薄饼、俱无酵、",
      "5": "如奉釜烤之素祭、必取和油无酵之细面、",
      "6": "分之为块、倾油其上、是为素祭、",
      "7": "如奉釜煎之素祭、必以细面与油制之、",
      "8": "当以所制之素祭、携至耶和华所、奉诸祭司、祭司携至坛前、",
      "9": "于素祭中、祭司当有所取、以为记志、焚之于坛、是为馨香之火祭、奉于耶和华、",
      "10": "素祭之余、当归亚伦、及其子孙、献耶和华之火祭中、此为至圣之品、",
      "11": "凡献耶和华之素祭、皆弗置酵、凡酵与蜜、毋焚为火祭、以奉耶和华、",
      "12": "献于耶和华为初熟之品则可、惟焚于坛为馨香、则不可、",
      "13": "凡所献之素祭、必盐以盐、上帝与尔立约之盐、于尔素祭中、不可缺之、尔之诸祭、必以盐献、",
      "14": "如献初熟之品于耶和华、以为素祭、必奉火烘之麦穗、既捣之新谷、",
      "15": "倾油其上、加以乳香、是为素祭、",
      "16": "祭司当由所捣之谷、与油、取其少许、及所有之乳香、焚之以为记志、是为火祭、奉于耶和华、"
    },
    "3": {
      "1": "人献酬恩之祭、如其用牛、或牡或牝、必纯全无疵、奉于耶和华前、",
      "2": "按手其首、宰于会幕门、亚伦子孙为祭司者、必以其血沃于坛之四周、",
      "3": "由酬恩之祭、献火祭于耶和华、即盖脏及肠间之脂、",
      "4": "腰间二肾与其脂、及肝网、宜悉取之、",
      "5": "亚伦子孙陈之于柴、在燔祭之上、并焚于坛、是为馨香之火祭、奉于耶和华、○",
      "6": "如献羊为酬恩之祭、或牡或牝、必纯全无疵、奉于耶和华、",
      "7": "或献羔羊、必携至耶和华前、",
      "8": "按手其首、宰于会幕前、亚伦子孙、必以其血沃于坛之四周、",
      "9": "由酬恩之祭、献火祭于耶和华、即其脂与全尾、尾必依尻而断、及盖脏与肠间之脂、",
      "10": "腰间二肾与其脂、及肝网、宜悉取之、",
      "11": "祭司焚之于坛、是为火祭之食、奉于耶和华、○",
      "12": "如献山羊、奉于耶和华前、",
      "13": "必按手其首、宰于会幕前、亚伦子孙、必以其血沃于坛之四周、",
      "14": "其中当献于耶和华之火祭、即盖脏及肠间之脂、",
      "15": "腰间二肾与其脂、及肝网、宜悉取之、",
      "16": "祭司焚之于坛、是为馨香火祭之食、奉于耶和华、所有之脂、咸归耶和华、",
      "17": "于尔所居之处、凡脂与血、均勿食之、著为永例、历世勿替、"
    },
    "4": {
      "1": "耶和华谕摩西曰、",
      "2": "告以色列族云、如有人误干耶和华之命、为所不当为、",
      "3": "如受膏之祭司干罪、贻害于民、则必缘其所犯之罪、取纯全之牡犊、献于耶和华、为赎罪之祭、",
      "4": "牵犊至会幕门、按手其首、宰于耶和华前、",
      "5": "受膏之祭司、当取犊血入会幕、",
      "6": null,
      "7": "复取血少许、衅于会幕内耶和华前香坛之角、倾余血于会幕门祭坛之基、",
      "8": "取赎罪犊之脂、即盖脏及肠间之脂、",
      "9": "腰间二肾与其脂、及肝网、宜悉取之、",
      "10": "如献牛为酬恩之祭、而取其脂然、祭司焚之于坛、",
      "11": "犊之皮肉首腿、与脏及矢、",
      "12": "全体携出营外、至洁清之地、弃灰之所、置于柴、爇以火、弃灰焚犊、必在一处、○",
      "13": "如以色列会众误干耶和华之命、为所不当为、以取罪戾、而不自知、",
      "14": "厥罪既显、会众必献牡犊、为赎罪之祭、牵至会幕、",
      "15": "会之长老、必于耶和华前、按手其首而宰之、",
      "16": "受膏之祭司、当取犊血入会幕、",
      "17": null,
      "18": "复取血少许、衅于会幕内耶和华前香坛之角、倾余血于会幕门祭坛之基、",
      "19": "悉取其脂、焚之于坛、",
      "20": "如献犊为赎罪之祭然、如是祭司为之赎罪、乃蒙赦宥、",
      "21": "携犊营外、爇之以火、如前所焚之犊然、此会众赎罪之祭也、○",
      "22": "如民长误干其上帝耶和华之命、为所不当为、以取罪戾、",
      "23": "自知其过、必献牡山羊、纯全无疵、",
      "24": "按手其首、宰于耶和华前、在宰燔祭牺牲之处、此赎罪之祭也、",
      "25": "祭司必以指取血、衅于祭坛之角、倾余血于坛基、",
      "26": "焚脂于坛、如焚酬恩祭牲之脂然、如是祭司为之赎罪、乃蒙赦宥、○",
      "27": "如有庶民误干耶和华之命、为所不当为、以取罪戾、",
      "28": "自知其过、必缘所犯、献牝山羊、纯全无疵、为赎罪之祭、",
      "29": "按手其首、宰于燔祭之所、",
      "30": "祭司必以指取血、衅于祭坛之角、倾余血于坛基、",
      "31": "悉取其脂、如取酬恩祭牲之脂然、祭司焚之于坛、以为馨香、奉于耶和华、如是祭司为之赎罪、乃蒙赦宥、○",
      "32": "如献绵羊之羔、为赎罪之祭、必取牝者、纯全无疵、",
      "33": "按手其首、宰于燔祭之所、为赎罪之祭、",
      "34": "祭司必以指取血、衅于祭坛之角、倾余血于坛基、",
      "35": "悉取其脂、如取酬恩祭牲之脂然、祭司焚之于坛、在耶和华火祭之上、如是祭司为之赎罪、乃蒙赦宥、"
    },
    "5": {
      "1": "如人或闻或知其事、能为其证、既闻召为确证、而不以告、于是有罪、必任厥咎、",
      "2": "如扪野兽六畜昆虫不洁之尸、以致自污、而不自知、则为有罪、",
      "3": "如扪人之不洁、而不自知、无论所污若何、迨及知之、则为有罪、",
      "4": "如人造次发誓、行善行恶、而不自知、无论所誓何若、迨及知之、则为有罪、",
      "5": "以上数罪、若犯其一、则当自认其罪、",
      "6": "因其所犯之罪、必携牝羊、或羔羊或山羊、以为补过赎罪之祭、献于耶和华、祭司代为赎罪、",
      "7": "如其资财、不足备羔、则必缘其所犯之罪、携鸤鸠二、或雏鸽二、诣耶和华前、一为赎罪之祭、一为燔祭、",
      "8": "携至祭司、祭司先献其一、为赎罪之祭、扭去其首、弗剖其体、",
      "9": "取血少许、洒于坛旁、沥余血于坛基、是为赎罪之祭、",
      "10": "后复献其一、以为燔祭、循其常例、祭司代为赎罪、乃蒙赦宥、",
      "11": "如其资财、不足备鸤鸠、或雏鸽、则献细面伊法十分之一、为赎罪之祭、勿置油、勿加乳香、盖为赎罪之祭、",
      "12": "携至祭司、祭司取其一撮、以为记志、焚之于坛、在耶和华火祭之上、是为赎罪之祭、",
      "13": "若犯以上数罪之一、祭司代为赎罪、乃蒙赦宥、祭物之余、悉归祭司、若素祭然、○",
      "14": "耶和华谕摩西曰、",
      "15": "如人于献耶和华之圣物、偶有差失、致获罪愆、则必献补过之祭于耶和华、即牡绵羊之一、纯全无疵、循圣所权衡、依尔所估之价、几舍客勒、以补其过、",
      "16": "于圣物之差失、必偿所缺、加五分之一、携至祭司、祭司取羊、代为赎罪、乃蒙赦宥、○",
      "17": "如人犯罪、干耶和华之命、为所不当为、虽出无意、亦为有过、必任其咎、",
      "18": "必以牡绵羊之一、纯全无疵、依尔所估之价、携至祭司、祭司缘其无知而犯之过、代为赎罪、乃蒙赦宥、",
      "19": "此乃补过之祭、缘其人在耶和华前、实有罪戾也、"
    },
    "6": {
      "1": "耶和华谕摩西曰、",
      "2": "如人获罪、干犯耶和华、于受托、贸易而欺人、或窃物、或虐邻、",
      "3": "拾人所遗、而诳言发誓、于此诸事获罪、",
      "4": "既已获罪有咎、必以所窃取、所虐取、所受托、所拾遗、及所诳言发誓而据之物、悉反诸人、",
      "5": "于罪显露之日、必以原物之值、加五分之一、归于其主、",
      "6": "且以牡绵羊、纯全无疵、依尔所估之价、携至祭司、献于耶和华、为补过之祭、",
      "7": "祭司于耶和华前、代为赎罪、其人所犯之罪、乃蒙赦宥、○",
      "8": "耶和华谕摩西曰、",
      "9": "命亚伦及其子云、燔祭之例如左、燔祭在坛、焚之以柴、通宵达旦、火必常燃、",
      "10": "祭司衣枲衣、亦服枲裈、以蔽下体、取燔祭火烬之灰、置于坛侧、",
      "11": "既而易衣、服其他服、携灰出营、至洁清之地、",
      "12": "坛火常燃不灭、每旦祭司爇柴、胪陈燔祭于上、且焚酬恩祭牲之脂、",
      "13": "火于坛上、常燃不灭、○",
      "14": "素祭之例如左、亚伦子孙、必携至耶和华前、献之于坛、",
      "15": "取其细面一撮、与油、及所有之乳香、焚之于坛、以为记志、而作馨香、奉于耶和华、",
      "16": "素祭之余、亚伦及其子当食之、在圣地会幕场食之、炊之毋和以酵、",
      "17": "献我之火祭中、此为彼之所应得、是为至圣、如赎罪补过之祭然、",
      "18": "凡献我之火祭、亚伦子孙诸丁男、得而食之、此乃永例、历世弗替、凡扪斯祭者、必成为圣、○",
      "19": "耶和华谕摩西曰、",
      "20": "亚伦受膏之日、与其子孙当献之祭如左、细面伊法十分之一、为常献之素祭、晨奉其半、暮奉其半、",
      "21": "和以油、炊以釜、厥油既浸、擘之献为素祭、而作馨香、奉于耶和华、",
      "22": "亚伦子孙中、有代亚伦受膏为祭司者、必献是祭、焚之务尽、以奉耶和华、此为永例、",
      "23": "凡祭司所献之素祭、必尽焚、毋食、○",
      "24": "耶和华谕摩西曰、",
      "25": "告亚伦及其子云、赎罪之祭、其例如左、于宰燔牲之处、宰赎罪之牲、在耶和华前、是乃至圣、",
      "26": "为罪献祭之祭司可食之、当在圣地会幕场食之、",
      "27": "凡扪其肉者、必成为圣、如其血洒人衣、必浣之于圣地、",
      "28": "烹肉所用瓦器、必毁之、如用铜器、必磨之、而涤以水、",
      "29": "是肉至圣、惟祭司诸丁男可食、",
      "30": "凡赎罪祭之牲、携其血入会幕、以赎罪于圣所者、其肉不得食、必焚之以火、"
    },
    "7": {
      "1": "补过之祭、其例如左、此祭至圣、",
      "2": "于宰燔牲之处、宰补过之牲、祭司必以其血沃于坛之四周、",
      "3": "献其所有之脂、其尾及盖脏之脂、",
      "4": "腰间二肾与其脂、及肝网、宜悉取之、",
      "5": "祭司焚之于坛、以为火祭、奉于耶和华、是为补过之祭、",
      "6": "此物至圣、惟祭司诸丁男可食之、在圣地食之、",
      "7": "补过之祭、与赎罪之祭同、其例维一、代为赎罪之祭司、俱必得之、",
      "8": "祭司为人献燔祭、可得其牲之皮、",
      "9": "凡素祭以炉烤、以釜炊、以铛制者、俱归献之之祭司、",
      "10": "凡素祭或和油与否、必归亚伦子孙、而均分之、○",
      "11": "献耶和华酬恩之祭、其例如左、",
      "12": "如因感谢而献、则以和油无酵之饼、抹油无酵之薄饼、与浸油之细面饼、随同牺牲献之、",
      "13": "因感谢而献酬恩祭、亦当同献有酵之饼、",
      "14": "由所献之饼中、各取其一、献于耶和华为举祭、归于洒酬恩祭牲血之祭司、",
      "15": "因感谢而献之酬恩祭牲、其肉必于是日食之、勿留于明日、",
      "16": "如所献之祭、或以偿愿、或出乐献、必于是日食之、其余明日亦可食、",
      "17": "祭肉之余、留至三日、必爇以火、",
      "18": "如于三日而食酬恩祭肉、则其祭不见纳、于献者亦不得为祭、乃为可憎之物、食之者必任其咎、",
      "19": "祭肉为秽物所触、则不得食、必爇以火、祭肉惟清洁者可食、",
      "20": "人蒙不洁、而食归耶和华之酬恩祭肉、必绝于民中、",
      "21": "如人扪不洁、或不洁之人、或不洁之兽、或不洁可憎之物、而食归耶和华之酬恩祭肉、必绝于民中、○",
      "22": "耶和华谕摩西曰、",
      "23": "告以色列族云、牛与绵羊山羊、其脂均勿食、",
      "24": "或自毙、或为兽所裂之畜、其脂可供他需、惟不可食、",
      "25": "献耶和华为火祭之牲、有食其脂者、必绝于民中、",
      "26": "于尔所居之处、或禽或兽、其血均勿食、",
      "27": "凡食血者、必绝于民中、",
      "28": "耶和华谕摩西曰、",
      "29": "告以色列族云、凡献酬恩之祭于耶和华、必由所献之中、取其归耶和华者而奉之、",
      "30": "手奉耶和华之火祭、即脂与腔、摇于耶和华前、以为摇祭、",
      "31": "祭司必焚脂于坛、腔则归亚伦、及其子孙、",
      "32": "酬恩祭中、以右腿与祭司、以为举祭、",
      "33": "亚伦子孙、献酬恩祭牲之血与脂者、必得右腿、",
      "34": "盖以色列族所献酬恩之祭、我取所摇之腔、所举之腿、锡于祭司亚伦、及其子孙、著为永例、○",
      "35": "亚伦及其子、受膏立为祭司、奉事耶和华时、",
      "36": "耶和华命以色列族、于火祭中、以此赐亚伦、及其子孙、为其所应得者、历世弗替、",
      "37": "燔祭、素祭、赎罪之祭、补过之祭、区别任职之祭、酬恩之祭、其例如此、",
      "38": "乃耶和华在西乃山所谕摩西、于西乃野所命以色列族献于耶和华者、"
    },
    "8": {
      "1": "耶和华谕摩西曰、",
      "2": "汝携亚伦及其子、与衣暨膏、并赎罪祭之牡犊一、牡绵羊二、无酵饼一筐、",
      "3": "集会众于会幕门、",
      "4": "摩西遵耶和华命、会众集于会幕门、",
      "5": "摩西告之曰、今日所行、乃耶和华所命、",
      "6": "遂携亚伦及其子、以水濯之、",
      "7": "以衣衣亚伦、束以带、服以长衣、加以圣衣、束以良工所织之绅、",
      "8": "亦予补服、置乌陵土明于其中、乌陵译即光辉土明译即无玷",
      "9": "以冠冠之、冠前置金牌、即为圣冕、遵耶和华所谕摩西之命、",
      "10": "摩西取膏衅会幕、及内所有、区别为圣、",
      "11": "以膏洒坛凡七、衅坛与器、盘及其座、区别为圣、",
      "12": "倾膏于亚伦首以膏之、区别为圣、",
      "13": "遂携亚伦诸子进前、衣之以衣、束之以带、冠之以冠、遵耶和华所谕摩西之命、",
      "14": "摩西又牵赎罪祭之牡犊、亚伦与子按手其首、",
      "15": "于焉宰之、摩西以指取血、衅于坛之四角、以洁其坛、倾余血于坛基、为之赎罪、区别为圣、",
      "16": "取盖脏之脂、与肝网、左右肾及其脂、焚之于坛、",
      "17": "惟犊之身、与其皮肉及矢、焚于营外、遵耶和华所谕摩西之命、",
      "18": "奉为燔祭之牡绵羊、亚伦与子按手其首、",
      "19": "于焉宰之、摩西以其血沃于坛四周、",
      "20": "脔切其肉、所脔切者、与首及脂、爇之以火、",
      "21": "以水洗脏与腿、爇其全体于坛、是为馨香之燔祭、奉于耶和华为火祭、遵耶和华所谕摩西之命、",
      "22": "又奉牡绵羊之一、即为区别任职之祭、亚伦与子按手其首、",
      "23": "于焉宰之、摩西取血、衅于亚伦右耳之下垂、与右手之巨擘、右足之将指、",
      "24": "又携亚伦之子进前、以血衅其右耳之下垂、与右手之巨擘、右足之将指、沃余血于坛四周、",
      "25": "取脂及尾、盖脏之脂、肝网、左右肾与其脂、暨右腿、",
      "26": "于耶和华前无酵饼筐中、取无酵饼一、和油饼一、薄饼一、置于脂及右腿上、",
      "27": "均付诸亚伦及其子之手、摇于耶和华前、以为摇祭、",
      "28": "摩西自其手接之、爇于坛、在燔祭之上、是为任圣职之馨香、奉于耶和华之火祭、",
      "29": "复取羊腔、摇于耶和华前、以为摇祭、此于任圣职之祭羊、为摩西所应得、遵耶和华所谕摩西之命、",
      "30": "复取膏、及坛上之血、洒于亚伦及其子之身与衣、区别其身与衣为圣、",
      "31": "摩西告亚伦及其子曰、烹祭肉于会幕门、在彼食之、及区别任职筐中之饼、循我所命曰、亚伦及其子当食之、",
      "32": "余肉与饼、爇之以火、",
      "33": "行区别任职之礼、共历七日、此七日内、勿出会幕门、迨盈其日、",
      "34": "今日所为、乃耶和华所命、为汝赎罪、",
      "35": "必居会幕门、昼夜无间、历至七日、守耶和华所命之役事、免尔死亡、我所奉之命如此、",
      "36": "亚伦及其子、悉循耶和华藉摩西所命之事而行、"
    },
    "9": {
      "1": "届八日、摩西召亚伦及其子、暨以色列长老、",
      "2": "告亚伦曰、取牡犊一、为赎罪之祭、牡绵羊一、为燔祭、纯全无疵、献于耶和华、",
      "3": "且命以色列人、取牡山羊一、为赎罪之祭、取一岁之犊一、羔一、纯全无疵、以为燔祭、",
      "4": "亦取牡牛一、牡绵羊一、为酬恩之祭、献于耶和华、又取和油之细面、以为素祭、盖今日耶和华必显见于尔、",
      "5": "民携摩西所命之品、至会幕前、会众进而立于耶和华前、",
      "6": "摩西曰、此乃耶和华所命、尔当行之、致其荣光显著于尔、",
      "7": "又告亚伦曰、当近于坛、献汝赎罪之祭、及燔祭、为尔及民赎罪、亦献民之礼物、为之赎罪、循耶和华所命、",
      "8": "亚伦遂近于坛、宰为己赎罪之犊、",
      "9": "其子奉血、亚伦以指染之、衅于坛角、倾余血于坛基、",
      "10": "赎罪祭牲之脂、及左右肾、肝网、焚之于坛、遵耶和华所谕摩西之命、",
      "11": "其肉与皮、焚于营外、",
      "12": "既而宰燔祭之牲、其子奉血、亚伦沃于坛四周、",
      "13": "复奉燔祭脔切之肉、及首、亚伦焚之于坛、",
      "14": "洗脏及腿、焚之于坛、在燔祭之上、",
      "15": "亚伦奉民之祭品、取为民赎罪之山羊、宰之以献、为赎罪祭、如前之献犊然、",
      "16": "奉牲为燔祭、循例而献、",
      "17": "晨献燔祭而外、亦奉素祭、取其一撮、焚之于坛、",
      "18": "宰牡牛与牡羊、为民作酬恩祭、其子奉血、亚伦沃于坛四周、",
      "19": "取牛羊之脂、及羊尾、盖脏之脂、左右肾与肝网、",
      "20": "置脂于腔、焚脂于坛、",
      "21": "腔及右腿、亚伦摇于耶和华前、以为摇祭、循摩西所命、",
      "22": "亚伦举手祝民、献赎罪祭、燔祭、酬恩祭既毕、乃下、",
      "23": "摩西亚伦入会幕、出而祝民、耶和华之荣光显见、为民目击、",
      "24": "火自耶和华前而出、焚坛上之燔祭与脂、民见之、欢呼俯伏、"
    },
    "10": {
      "1": "亚伦子拿答亚比户、各取己鼎、置火与香、以献耶和华、然所献者、乃不圣之火、非耶和华所命、",
      "2": "火自耶和华前而出、焚毁二人、死于耶和华前、",
      "3": "摩西谓亚伦曰、此乃耶和华所谕云、近我者必以我为圣、我在民前、必得其荣、亚伦默然、",
      "4": "摩西召亚伦叔乌薛子米沙利以利撒反曰、尔曹来前、舁尔亲属、出圣所、至营外、",
      "5": "二人乃前、舁尸营外、不解其衣、循摩西所命、",
      "6": "摩西谕亚伦、及其子以利亚撒以他玛曰、毋披尔发、毋裂尔衣、免尔死亡、并免耶和华怒及会众、惟尔之兄弟以色列全家、可为耶和华所燃之火哀悼、",
      "7": "尔曹毋出会幕、免尔死亡、盖耶和华之膏在尔身、乃遵摩西之命而行、○",
      "8": "耶和华谕亚伦曰、",
      "9": "尔与尔子入会幕时、清酒醇醪勿饮、免尔死亡、此为永例、历世弗替、",
      "10": "俾尔得以区别圣与不圣、洁与不洁、",
      "11": "且以耶和华所谕摩西之典章、训迪以色列族、○",
      "12": "摩西谕亚伦、及其尚存之子以利亚撒以他玛曰、献耶和华之火祭中、素祭之余、乃为至圣、当食于坛旁、毋置酵、",
      "13": "必在圣地食之、献耶和华之火祭中、此为尔及子孙所应得、我所奉之命如此、",
      "14": "所摇之腔、所举之腿、尔及子女必在洁地食之、以色列族所献酬恩之祭、此为尔及子孙所应得、",
      "15": "人献脂为火祭、当与所举之腿、所摇之腔同献、摇于耶和华前、以为摇祭、后则归尔、及尔子孙得之、著为永例、循耶和华所命、○",
      "16": "赎罪之山羊、摩西索之、知已燔矣、则怒亚伦二子以利亚撒以他玛、",
      "17": "曰、赎罪之牲、既为至圣、曷不食之于圣所、盖上帝赐之于尔、以任民愆、代为赎罪于耶和华前、",
      "18": "其血未入圣所、固当食牲于圣地、循我所命、",
      "19": "亚伦对曰、今日彼献赎罪祭与燔祭于耶和华前、我遭斯事、如食赎罪之牲、岂见悦于耶和华乎、",
      "20": "摩西闻是言而善之、"
    },
    "11": {
      "1": "耶和华谕摩西亚伦曰、",
      "2": "告以色列族云、地上牲畜、有可食者、",
      "3": "凡畜之分蹄支趾反啮者、可食、",
      "4": "惟分蹄反啮之畜中、有不可食者、若驼反啮而不分蹄、尔当以为不洁、",
      "5": "沙番反啮而不分蹄、当以为不洁、",
      "6": "野兔反啮而不分蹄、当以为不洁、",
      "7": "豕虽分蹄支趾、而不反啮、当以为不洁、",
      "8": "其肉勿食、其尸勿扪、当以为不洁、○",
      "9": "水中百族、或在海、或在河、有翅有鳞者、俱可食、",
      "10": "凡在海在河、水中动物、无翅无鳞者、俱为可憎、",
      "11": "尔必视为可憎、毋食其肉、亦视其尸为可憎、",
      "12": "凡水族无翅无鳞者、当以为可憎、○",
      "13": "羽族中所可憎、而不可食者、即鹰、鹗、雕、",
      "14": "鹯、鹞、与其类、",
      "15": "鸦与其类、",
      "16": "鸵鸟、夜鹰、鱼鹰、雀鹰、与其类、",
      "17": "鸬鹚、鱼狗、鹭鸶、",
      "18": "角鸱、鹈鹕、爰居、",
      "19": "白鹤、苍鹭、戴鵀、蝙蝠与其类、○",
      "20": "凡有羽翼、以四足而行者、俱为可憎、",
      "21": "惟有四足之羽虫、有长腿能跃于地者、可食、",
      "22": "即蝗虫、蛗虫、蜤虫、蟿虫、与其类、",
      "23": "其余羽虫、凡有四足者、当以为可憎、○",
      "24": "此类咸能污尔、凡扪其尸、必蒙不洁、迨夕乃免、",
      "25": "负其尸者、必蒙不洁、当浣其衣、迨夕乃免、",
      "26": "牲畜分蹄而不支趾、又不反啮者、当以为不洁、凡扪之者、必蒙其污、",
      "27": "四足之兽、行地用蹯者、当以为不洁、凡扪其尸、必蒙厥污、迨夕乃免、",
      "28": "其尸不洁、负之者必蒙厥污、当浣其衣、迨夕乃免、○",
      "29": "凡物匍匐于地、当以为不洁者、即鼬鼠、鼫鼠、蜥蜴、与其类、",
      "30": "蛤蚧、龙子、守宫、蛇医、蝘蜓、",
      "31": "凡此匍匐之物、悉为不洁、扪其尸者、必蒙厥污、迨夕乃免、",
      "32": "凡木器、衣服、皮革、橐囊、不论所用何器、有斯物之尸堕其上、即蒙厥污、必置于水、迨夕乃洁、",
      "33": "凡瓦器、有斯物堕其中、则所贮之物亦为污、其器必毁、",
      "34": "器中贮有濡水之食物、必蒙厥污、或贮有饮啜之物、亦蒙厥污、",
      "35": "无论何器、有斯物之尸堕其上、俱蒙厥污、或炉或灶、悉必毁之、当以为污、",
      "36": "至堕于泉、或井汇水之处、则水仍洁、惟触其尸、必蒙厥污、",
      "37": "如其尸堕于将播之种、则仍洁、",
      "38": "然种濡以水、而其尸堕于上、则不洁、○",
      "39": "如可食之畜自毙、扪其尸者、必蒙厥污、迨夕乃免、",
      "40": "或食其肉、或负其尸、俱蒙厥污、当浣其衣、迨夕乃免、○",
      "41": "凡匍匐于地之物、俱为可憎、毋食、",
      "42": "凡物以腹行、或四足、或多足、匍匐于地者、俱为可憎、毋食、",
      "43": "勿缘匍匐之物、使己为可憎、亦勿因之自污、而为不洁、",
      "44": "盖我乃耶和华、尔之上帝、我圣、尔亦当圣、勿缘匍匐于地之物、致污己身、",
      "45": "我乃耶和华、导尔出埃及、为汝之上帝、我圣汝亦当圣、○",
      "46": null,
      "47": "凡走兽飞鸟、水中动物、地上匍匐之物、区别洁与不洁、可食与不可食、其例若此、"
    },
    "12": {
      "1": "耶和华谕摩西曰、",
      "2": "告以色列族云、妇怀妊生男、必蒙不洁、历至七日、如癸水行时之不洁然、",
      "3": "八日、必为其子行割、",
      "4": "洗涤其血、三十三日乃洁、斯日未盈、不可扪圣物、不可入圣所、",
      "5": "若生女子、必二七日蒙不洁、如癸水行时之不洁然、洗涤其血、六十六 日乃洁、",
      "6": "无论诞育男女、洁日既盈、当携一岁之羔为燔祭、及鸤鸠或雏鸽之一、为赎罪祭、至会幕门、付与祭司、",
      "7": "祭司献于耶和华、代为赎罪、妇流血蒙不洁、如是始洁、妇生男女、其例若此、",
      "8": "如其资财不足备羔、则必携鸤鸠二、或雏鸽二、一为燔祭、一为赎罪祭、祭司代为赎罪、而妇乃洁、"
    },
    "13": {
      "1": "耶和华谕摩西亚伦曰、",
      "2": "人若肤肿、或生疥、或有斑、状如癞疾、则必携之诣祭司亚伦、或其子孙之一为祭司者、",
      "3": "祭司必察其肤之疾、如患处之毫变白、其状入肤较深、则属癞疾、祭司察之、必谓其不洁、",
      "4": "如斑为白、其状入肤不深、其毫犹未白者、祭司必禁锢其人、历至七日、",
      "5": "届期察之、如其疾止、不散于肤、祭司仍禁锢之、历至七日、",
      "6": "届期必再察之、如其患处微变为暗、不散于肤、则疥而已、祭司必谓其为洁、其人浣衣成洁、",
      "7": "祭司察后、其疾蔓延于肤、复诣祭司、",
      "8": "祭司察之、见其疾果蔓延、则必谓其不洁、乃属癞疾、○",
      "9": "人有癞疾、必携之诣祭司、",
      "10": "祭司察之、如其肤肿而白、毫亦变白、肉肿而红、",
      "11": "乃肤际之旧癞、此诚污蔑、祭司必谓其不洁、毋庸禁锢其人、",
      "12": "如其癞疾散布于肤、自顶至踵、无在不有、",
      "13": "祭司察之、见癞蔓延全体、则谓其为洁、盖全体既白、其人乃洁也、",
      "14": "如肉红肿、见于其身、则为不洁、",
      "15": "祭司验之、必谓其不洁、红肿之肉不洁、是乃癞疾、",
      "16": "如红肿之肉、复原而变白、则必复诣祭司、",
      "17": "祭司察之、见患处变白、必谓其为洁、其人乃为洁、○",
      "18": "如人肤际生疮、而后得医、",
      "19": "疮处或肿而白、或有斑斓、红白相间、则必示于祭司、",
      "20": "祭司察之、若其状深入肤际、其毫变白、则谓其不洁、是乃癞疾、由疮而成、",
      "21": "如祭司察之、见无白毫、不深入肤、患处微变为暗、则必禁锢其人、历至七日、",
      "22": "倘蔓延于肤、则属癞疾、祭司必谓其不洁、",
      "23": "若斑斓如前、而不蔓延、则为疮瘢、祭司必谓其为洁、○",
      "24": "如人之肤为火所灼、其处起有斑烂、红白相间、",
      "25": "祭司必察之、见斑斓处、其毫变白、其状入肤较深、则属癞疾、由灼所致、必谓其不洁、",
      "26": "如祭司察之、斑斓处无白毫、不深入肤、患处微变为暗、则必禁锢其人、历至七日、",
      "27": "届期察之、如蔓延于肤、则属癞疾、必谓其不洁、",
      "28": "若斑斓如前、而不蔓延、患处微变为暗、此属疥疾、由灼所致、第为火灼之瘢、必谓其为洁、○",
      "29": "如男女在首在须有疾、",
      "30": "祭司察之、若其状入肤较深、中有细毫、其色维黄、此属癞癣、或生于首、或生于须、必谓其不洁、",
      "31": "如祭司察其癣、不深入肤、中无黑毫、则必禁锢其人、历至七日、",
      "32": "届期察之、如癣不蔓延、中无黄毫、不深入肤、",
      "33": "则薙须发、留其癣处、禁锢其人、历至七日、",
      "34": "届期察之、癣不蔓延、不深入肤、必谓其为洁、其人浣衣成洁、",
      "35": "成洁之后、如癣蔓延于肤、",
      "36": "祭司察之、若果蔓延、则无庸求其黄毫、其人乃为不洁、",
      "37": "如癣已止、中发黑毫、其癣已愈、其人已洁、必谓其为洁、○",
      "38": "如男女肤生斑、色白而亮、",
      "39": "祭司察之、若斑微暗、则属癣疾、发生于肤、其人为洁、○",
      "40": "如发脱落、则属头童、其人为洁、",
      "41": "如顶发凋残、则为顸额、其人为洁、",
      "42": "若头童顸额处发疾、红白相间、此乃癞疾之发于头额者、",
      "43": "祭司察之、若头童顸额处之疾、其色红白相间、如肤生癞疾然、",
      "44": "其人乃癞、而为不洁、祭司必谓其不洁、其癞疾在首也、○",
      "45": "凡患癞者、必裂衣散发、掩口自呼曰、污矣、污矣、",
      "46": "当其患癞时、必为不洁、既已不洁、必独处、在营外、○",
      "47": "若衣发霉、或毳衣、或枲衣、",
      "48": "或经或纬、或织以枲、或织以毳、或皮、及革制之物、",
      "49": "所染之衣皮经纬、革制之物、其色或绿或红、此属癞疾、必示祭司、",
      "50": "祭司察之、藏所染者、历至七日、",
      "51": "届期察之、若其斑蔓延于衣、或于经纬、或于皮、及革制之物、此属霉毒之癞、乃为不洁、",
      "52": "则所染之衣、无论经纬毳枲、及革制之物、必俱焚之、此属霉毒之癞、必爇以火、",
      "53": "祭司察之、如其斑不复蔓延于衣、或于经纬、或于皮革、",
      "54": "宜使浣濯、而复藏之、历至七日、",
      "55": "浣濯之后、必再察之、若其斑色犹未变、虽未蔓延、亦为不洁、乃属霉毒之癞、无论在表在里、必爇以火、",
      "56": "既经浣濯、祭司察之、若色微暗、则必裂其衣皮经纬、而去除之、",
      "57": "如仍见于衣之经纬、或于皮革、此癞复发、必爇以火、",
      "58": "如衣之经纬、或皮革、既经浣濯、去除其斑、则必再浣、使成为洁、",
      "59": "以上所载毳衣枲衣、或经或纬、及革制之物、为癞所染、谓其为洁为不洁其例如此、"
    },
    "14": {
      "1": "耶和华谕摩西曰、",
      "2": "患癞之人成洁之日、亦有其例、必携之诣祭司、",
      "3": "祭司至营外察之、见其癞疾已愈、",
      "4": "则命人为之取生禽二、惟洁是务、亦取香柏、绛缕、牛膝草、",
      "5": "以瓦器盛活水、宰一禽于上、",
      "6": "取彼生禽、及香柏、绛缕、牛膝草、濡于禽血之中、即在活水上所宰者、",
      "7": "以洒患癞欲洁者凡七、而谓其为洁、乃纵生禽于野、",
      "8": "欲洁之人、必浣衣薙发、以水濯身、得以成洁、后可入营、惟居己幕之外、历至七日、",
      "9": "届期、毫发须眉、薙之务尽、浣衣濯身、而后成洁、",
      "10": "越至八日、必取牡绵羊之羔二、一岁之牝羔一、纯全无疵、细面伊法十分之三、调和以油、又取油一罗革、以为素祭、",
      "11": "为人行洁礼之祭司、必以欲洁之人及物、置于耶和华前、会幕门外、",
      "12": "取一牡羔、献为补过之祭、又取油一罗革、俱摇于耶和华前、以为摇祭、",
      "13": "宰羔于圣地、即宰牲为赎罪祭为燔祭之处、补过祭牲归祭司、如赎罪祭牲然、是为至圣、",
      "14": "祭司必取补过祭牲之血、衅于欲洁者右耳之下垂、及右手之巨擘、右足之将指、",
      "15": "祭司又取所加之油少许、倾于左掌、",
      "16": "染以右指、洒于耶和华前凡七、",
      "17": "以余油少许、膏于欲洁者右耳之下垂、及右手之巨擘、右足之将指、在补过祭牲之血上、",
      "18": "掌中余油、沃于欲洁者之首、代为赎罪于耶和华前、",
      "19": "祭司乃献赎罪之祭、代欲洁者赎罪、后宰燔祭之牲、",
      "20": "与素祭同献于坛、代为赎罪、其人乃洁、○",
      "21": "如其匮乏、不能得此、则必取牡绵羊羔一、以备摇之、为补过祭、代为赎罪、且以和油之细面、伊法十分之一为素祭、并油一罗革、",
      "22": "又取鸤鸠二、或雏鸽二、随其力所能得、一为赎罪祭、一为燔祭、",
      "23": "越至八日、为其成洁、必以携至会幕门、耶和华前、付与祭司、",
      "24": "祭司必取补过祭之羔、与油一罗革、摇于耶和华前、以为摇祭、",
      "25": "宰羔取血、衅于欲洁者右耳之下垂、及右手之巨擘、右足之将指、",
      "26": "倾油少许于左掌、",
      "27": "以右指洒于耶和华前凡七、",
      "28": "取油少许、膏于欲洁者右耳之下垂、及右手之巨擘、右足之将指、在补过祭牲之血上、",
      "29": "掌中余油、沃于欲洁者之首、代为赎罪于耶和华前、",
      "30": "必献鸤鸠一、或雏鸽一、随其力所能得、",
      "31": "一为赎罪祭、一为燔祭、与素祭同献、祭司则于耶和华前、代欲洁者赎罪、",
      "32": "癞者匮乏、成洁之礼不能全备者、其例若此、○",
      "33": "耶和华谕摩西亚伦曰、",
      "34": "我所赐尔为业之迦南地、迨尔入之、我若使癞污染第宅、",
      "35": "其宅主必至祭司、告曰、我观第宅、似有污染、",
      "36": "祭司未入以察、必使空其宅、免宅中所有、俱蒙不洁、嗣后祭司入宅以察、",
      "37": "察时、见其污染有纹、红绿参错、深入于壁、",
      "38": "祭司必出宅门、扃闭七日、",
      "39": "届期察之、若其污染蔓延于壁、",
      "40": "则命取其污染之石、掷于邑外不洁之所、",
      "41": "宅中四周之壁、必加劖削、取其涂泥、倾于邑外不洁之所、",
      "42": "取他石以代之、取他泥以涂之、",
      "43": "去石劖壁、再涂之后、如其污染复发于宅、",
      "44": "祭司必入而察之、见污染蔓延、此属宅中溃烂之癞、是为不洁、",
      "45": "必毁其第宅、去其木石涂泥、迁于邑外不洁之所、",
      "46": "扃闭之时、人入其宅、必蒙厥污、迨夕乃免、",
      "47": "寝食于宅者、必浣其衣、",
      "48": "厥宅再涂之后、祭司入察、见污染不蔓延、则谓其为洁、以其污染已除、",
      "49": "使宅成洁、必取二禽、与香柏、绛缕、牛膝草、",
      "50": "以瓦器盛活水、宰一禽于上、",
      "51": "取香柏、牛膝草、绛缕、生禽、濡于所宰禽之血、及活水中、洒宅凡七、",
      "52": "以禽血、活水、生禽、香柏、绛缕、牛膝草、使宅成洁、",
      "53": "纵生禽于邑外野间、如是代为赎罪、其宅乃洁、○",
      "54": "以上所载、癞疾癣疥、",
      "55": "或衣或宅之污染、",
      "56": "及红肿疮瘢斑斓、",
      "57": "示以洁与不洁、其例若此、"
    },
    "15": {
      "1": "耶和华谕摩西亚伦曰、",
      "2": "告以色列族云、人患白浊、是蒙不洁、",
      "3": "或淋或凝、俱蒙不洁、",
      "4": "所卧之床、所坐之物、悉为不洁、",
      "5": "扪其床者、必蒙不洁、当浣衣濯身、迨夕乃免、",
      "6": "坐其座者、必蒙不洁、当浣衣濯身、迨夕乃免、",
      "7": "扪其体者、必蒙不洁、当浣衣濯身、迨夕乃免、",
      "8": "患白浊者、唾于洁者之身、其人则蒙不洁、当浣衣濯身、迨夕乃免、",
      "9": "患者所乘之鞍、必蒙不洁、",
      "10": "凡其所御之物、扪之者必蒙不洁、迨夕乃免、负之者亦蒙不洁、当浣衣濯身、迨夕乃免、",
      "11": "患者不盥手而扪人、其人必蒙不洁、当浣衣濯身、迨夕乃免、",
      "12": "扪瓦器必毁、扪木器必洗、",
      "13": "患者成洁、必计七日、洗涤其衣、以活水濯其身、而后为洁、",
      "14": "越至八日、必取鸤鸠二、或雏鸽二、至耶和华前、会幕之门、付于祭司、",
      "15": "祭司献之、一为赎罪祭、一为燔祭、缘其所患之疾、为之赎罪于耶和华前、○",
      "16": "如人梦遗、则蒙不洁、必濯全体、迨夕乃免、",
      "17": "或衣或皮、为精所玷、俱蒙不洁、当浣以水、迨夕乃免、",
      "18": "男女媾精、俱蒙不洁、必濯其身、迨夕乃免、○",
      "19": "妇行癸流血、必蒙不洁、计至七日、凡扪之者、必蒙不洁、迨夕乃免、",
      "20": "妇不洁时、所寝之床、所坐之物、必蒙不洁、",
      "21": "扪其床者、必蒙不洁、当浣衣濯身、迨夕乃免、",
      "22": "扪其座者、必蒙不洁、当浣衣濯身、迨夕乃免、",
      "23": "在床及座之物、凡扪之者、必蒙不洁、迨夕乃免、",
      "24": "若与斯妇同寝、染其污蔑、必蒙不洁、历至七日、其人所寝之床、亦为不洁、○",
      "25": "妇行癸之前、患痭多日、或行癸之后患痭、俱蒙不洁、患痭之时、皆为不洁、如行癸之时然、",
      "26": "患痭之日、所寝之床、所坐之物、必蒙不洁、如行癸之日然、",
      "27": "凡扪斯物者、必蒙不洁、当浣衣濯身、迨夕乃免、",
      "28": "厥痭既止、必计七日、然后为洁、",
      "29": "越至八日、必取鸤鸠二、或雏鸽二、至会幕门、付于祭司、",
      "30": "祭司献之、一为赎罪祭、一为燔祭、缘其患痭不洁、为之赎罪于耶和华前、",
      "31": "如是区别以色列族、使离污蔑、免玷我幕、陷于死亡、○",
      "32": "凡男患白浊及梦遗、致蒙厥污、",
      "33": "女患行癸之疾、或患淋之男女、或与不洁之妇同寝者、其例若此、"
    },
    "16": {
      "1": "亚伦二子诣耶和华前而死、",
      "2": null,
      "3": "亚伦欲入圣所、必奉牡犊一为赎罪祭、牡绵羊一为燔祭、",
      "4": "衣为圣之枲衣、著枲裈、束枲绅、冠枲冠、此乃圣服、当濯其身、而后服之、",
      "5": "由以色列会众、取牡山羊二为赎罪祭、牡绵羊一为燔祭、",
      "6": "亚伦献犊、为己与其家赎罪、",
      "7": "以山羊二、置于会幕门、在耶和华前、",
      "8": "缘二山羊掣签、一归耶和华、一归阿撒泻勒、",
      "9": "必以所掣归耶和华之羊、献为赎罪祭、",
      "10": "以所掣归阿撒泻勒之羊、生置耶和华前、用以赎罪、后释于旷野、俾归阿撒泻勒、",
      "11": "乃奉赎罪之犊、宰之、为己及家赎罪、",
      "12": null,
      "13": "焚香于火、在耶和华前、香篆蔽法匮上之施恩座、俾亚伦免于死亡、",
      "14": "以指取血、洒于施恩座东、又洒其前凡七、",
      "15": null,
      "16": "缘以色列族之不洁、及其罪愆、为圣所赎罪、并因会幕在其污中、为之赎罪、",
      "17": "亚伦入圣所、为己及家、与以色列会众赎罪时、不许人在会幕、宜待其出、",
      "18": "既出、则至耶和华前之坛、为之赎罪、取牡犊山羊之血、衅坛四角、",
      "19": "以指洒血于坛凡七、去其为以色列族所染之污、洁之为圣、",
      "20": "既为圣所会幕祭坛赎罪、当奉生羊、",
      "21": "亚伦按二手于其首、承认以色列族之过犯愆尤、所有罪戾、使之悉归羊首、俾预简之人牵至旷野、",
      "22": "羊乃负诸罪戾、纵之适野、至于荒渺之地、",
      "23": "亚伦入圣所时、所服之枲衣、入会幕必解之、留于其间、",
      "24": "于圣地以水濯身、衣衣而出、为己及民献燔祭、代为赎罪、",
      "25": "赎罪祭牲之脂、焚之于坛、",
      "26": "纵羊归阿撒泻勒者、必浣衣濯身、而后入营、",
      "27": "赎罪之牡犊及山羊、其血既携入圣所、以为赎罪、其体必携出营外、与其皮肉及矢、俱爇以火、",
      "28": "爇之者当浣衣濯身、然后入营、○",
      "29": "七月十日、尔之宗族、及旅于尔中者、当苦其心、免于操作、著为永例、",
      "30": "是日必为尔赎罪、使于耶和华前去恶成洁、",
      "31": "此为安息日、当苦其心、著为永例、",
      "32": "受膏之祭司、继父任职者、必衣枲圣服、献祭赎罪、",
      "33": "代为圣所会幕祭坛祭司会众赎罪、",
      "34": "缘以色列族蹈于愆尤、代为赎罪、岁凡一次、著为永例、亚伦遵耶和华所谕摩西之命而行、"
    },
    "17": {
      "1": "耶和华谕摩西曰、",
      "2": "告亚伦及其子、与以色列众云、耶和华有命、",
      "3": "以色列族凡宰牛羊与羔、无论营内营外、",
      "4": "不携至会幕门、献于耶和华、在其幕前者、必以流血之罪归之、绝于民中、",
      "5": "用使以色列族宰牲于野、嗣后携至会幕门、付诸祭司、献于耶和华、为酬恩之祭、",
      "6": "在会幕门前、耶和华之坛、祭司必洒血其上、焚脂以为馨香、奉于耶和华、",
      "7": "勿复徇欲、祭牡山羊状之鬼神、著为永例、历世弗替、○",
      "8": "当告之曰、凡以色列族、及旅于其中者、或献燔祭、或献他祭、",
      "9": "不携至会幕门、奉于耶和华者、必绝于民中、○",
      "10": "凡以色列族、及旅于其中者、苟食血、我必敌之、绝于民中、",
      "11": "生物之命在血、我赐尔洒之于坛、以赎尔命、盖以血赎罪、因生命在焉、",
      "12": "故谕以色列族云、凡尔有众、及旅于尔中者、俱毋食血、○",
      "13": "凡以色列族、及旅于其中者、如猎取可食之禽兽、必倾其血、掩之以土、",
      "14": "盖诸生物、其血与命为一、故谕以色列族云、凡生物之血毋食、因生物之命在血、食之者必见绝、",
      "15": "无论宗族宾旅、食自毙、或为兽所裂之物、必蒙不洁、当浣衣濯身、迨夕乃免、",
      "16": "若不浣衣濯身、必负其罪、"
    },
    "18": {
      "1": "耶和华谕摩西曰、",
      "2": "告以色列族云、我乃耶和华、尔之上帝、",
      "3": "昔尔居埃及、勿从其土之俗、今我导尔至迦南、勿行其人之行、勿循其典章、",
      "4": "尔必守我律例、循我典章、我乃耶和华、尔之上帝、",
      "5": "故当循我典章、守我律例、人若行之、则缘此而得生、我乃耶和华也、○",
      "6": "勿干骨肉、而行淫乱、我乃耶和华也、",
      "7": "勿烝尔母、烝之是辱父母、",
      "8": "父之继室、勿烝之、烝之则辱父、",
      "9": "至于姊妹、无论同父异母、同母异父、生于家、产于外者、勿乱之、",
      "10": "子之女、女之女、勿乱之、乱之是辱己、",
      "11": "同父异母之姊妹、亦为尔之姊妹、勿乱之、",
      "12": "父之姊妹、乃父骨肉之亲、勿烝之、",
      "13": "母之姊妹、乃母骨肉之亲、勿烝之、",
      "14": "伯叔之妻、尔之姆婶、勿烝之、",
      "15": "子之妻、尔媳也、勿乱之、",
      "16": "兄弟之妻、勿乱之、乱之是辱兄弟、",
      "17": "妇有女、勿同娶、妇之子有女、妇之女有女、亦勿同娶、皆妻骨肉之亲、勿乱之、斯乃恶俗、",
      "18": "尔妻尚存、勿娶其姊妹、辱妻而致其妒、",
      "19": "妇行癸不洁时、毋与之近、而行好合、",
      "20": "勿与他人之妻同寝、致辱己身、",
      "21": "勿使尔子女经火、以奉摩洛、勿渎尔上帝之名、我乃耶和华也、",
      "22": "勿亲男色、如近妇人、斯事可憎、",
      "23": "男勿淫于兽以玷身、女勿淫于兽以逆性、○",
      "24": "勿缘斯事自辱厥躬、我于尔前所逐之民、行此自玷、",
      "25": "厥地见污、故我以罪加之、俾其居民为地所吐、",
      "26": "尔曹不论宗族、及旅于尔中者、当守我典章律例、毋为此可憎之事、",
      "27": "昔居斯土之人、行此可憎之事、致玷厥地、",
      "28": "尔勿效之、而污斯地、免为所吐、如吐先尔之民然、",
      "29": "凡为此可憎之事、必绝于民中、",
      "30": "尔当守我所命、勿从在昔可憎之俗、而玷尔身、我乃耶和华、尔之上帝也、"
    },
    "19": {
      "1": "耶和华谕摩西曰、",
      "2": "告以色列会众云、我乃耶和华、尔之上帝、我圣尔亦当圣、",
      "3": "各宜敬畏父母、守我安息日、我乃耶和华、尔之上帝也、",
      "4": "勿崇假神、勿铸偶像、我乃耶和华、尔之上帝也、",
      "5": "尔若献酬恩祭于耶和华、冀蒙悦纳、",
      "6": "当于是日明日食其祭品、若留至三日、宜爇以火、",
      "7": "如三日食之、则为可憎、不蒙悦纳、",
      "8": "凡食之者、乃渎耶和华之圣物、必负厥罪、绝于民中、○",
      "9": "获田所产、勿刈其隅、勿拾所遗、",
      "10": "园有葡萄、采勿务尽、勿拾陨果、当留于贫乏及宾旅、我乃耶和华、尔之上帝也、",
      "11": "毋窃毋诳、毋相诈虞、",
      "12": "毋指我名而妄誓、致渎尔上帝之名、我乃耶和华也、",
      "13": "勿虐人、勿劫人、佣人之值、勿留至明晨、",
      "14": "勿诅聋者、勿置窒碍于瞽者前、宜畏尔之上帝、我乃耶和华也、",
      "15": "听讼之际、勿行非义、勿偏袒贫乏、勿重视权势、宜秉公以行鞫、",
      "16": "勿往来于闾里、评人短长、勿与人敌、致之于死、我乃耶和华也、",
      "17": "勿憾同俦、必责人非、免负其罪、",
      "18": "勿报仇、勿怨宗族、宜爱人如己、我乃耶和华也、",
      "19": "尔宜守我典章、牲畜异类、勿使游牝、百谷之种、播田毋杂、勿衣杂织之衣、",
      "20": "婢受人聘、犹未见赎、不得自由、人若与私、俱当受刑、惟不致死、盖婢未能自由也、",
      "21": "男必携牡绵羊一、为补过之祭、诣会幕门、奉于耶和华、",
      "22": "祭司献羊、代为赎罪、则所犯者、乃蒙赦宥、",
      "23": "尔至迦南、栽培结实之树、必以初实为不洁、如人之未受割然、三年毋食、",
      "24": "至于四年、其实为圣、可奉献之、以颂美耶和华、",
      "25": "迨至五年、其果可食、使之结实累然、我乃耶和华、尔之上帝也、",
      "26": "毋食有血之物、毋用卜筮术数、",
      "27": "首之四周勿薙、须之四周勿损、",
      "28": "勿为死者割肉、勿黥尔身、我乃耶和华也、",
      "29": "勿辱尔女、使之为妓、恐斯土淫乱、邪恶充乎其间、",
      "30": "宜守我安息日、敬我圣所、我乃耶和华也、",
      "31": "巫觋勿问、术士勿从、免致受玷、我乃耶和华、尔之上帝也、",
      "32": "见皓首者当起、敬厥耆老、畏尔上帝、我乃耶和华也、",
      "33": "旅于斯土者、勿侮之、",
      "34": "当视若宗族、爱之如己、盖尔曾旅于埃及、我乃耶和华、尔之上帝也、",
      "35": "听讼勿行非义、于度权量亦然、",
      "36": "度量权衡、俱当公平、我乃耶和华、尔之上帝、导尔出埃及、",
      "37": "当守我典章律例、而遵行之、我乃耶和华也、"
    },
    "20": {
      "1": "耶和华谕摩西曰、",
      "2": "告以色列族云、凡以色列族、及旅于其中者、以子女献摩洛、杀无赦、斯土之民以石击之、",
      "3": "以子女献摩洛、乃污我圣所、渎我圣名、我必怒之、绝于民中、",
      "4": "若斯土之民、见其献子女于摩洛、佯为不见、不致之死、",
      "5": "我必怒之、与其眷属、及凡徇欲从摩洛者、绝之民中、",
      "6": "凡徇欲从巫觋术士者、我必怒之、绝于民中、",
      "7": "当自洁为圣、我乃耶和华、尔之上帝也、",
      "8": "当守我典章、而遵行之、我乃耶和华、使尔成圣也、",
      "9": "诅父母者、杀无赦、既诅父母、罪必归之、",
      "10": "淫人妻者、淫夫淫妇、俱杀无赦、",
      "11": "烝父继室、是辱父、罪必归之、俱杀无赦、",
      "12": "如乱其媳、是为逆伦、罪必归之、俱杀无赦、",
      "13": "若亲男色、如近妇人、所行可憎、罪必归之、俱杀无赦、",
      "14": "如人娶妻、并娶其母、是乃邪恶、三人俱爇以火、去邪恶于尔中、",
      "15": "如人与兽淫合、必杀无赦、亦必杀兽、",
      "16": "如女近合于兽、其罪归之、必杀无赦、亦必杀兽、",
      "17": "如人娶姊妹、无论同父异母、异父同母者、事属可耻、俱必绝之民中、既辱姊妹、必负其罪、",
      "18": "如妇行癸、人与同寝、妇亦相从、则犯其经、俱绝于民中、",
      "19": "勿烝父母之姊妹、因辱戚属、俱负其罪、",
      "20": "如烝伯叔之妻、是辱伯叔、俱负其罪、绝嗣而亡、",
      "21": "如娶兄弟之妻、是辱兄弟、斯乃秽事、俱必绝嗣 、○",
      "22": "当守我典章律例、而遵行之、使我导尔所入之地、不尔吐弃、",
      "23": "我于尔前所逐之族、行此恶事、我实憎之、勿从其俗、",
      "24": "我曾谕尔云、尔必承斯土、即我赐尔为业、流乳与蜜之地、我乃耶和华、尔之上帝、区别尔于万民、",
      "25": "故当区别禽兽之洁与不洁、勿因我所区别为污之禽兽、匍匐于地之昆虫、致己为可憎、",
      "26": "当归我为圣、盖我耶和华乃圣、区别尔于万民、俾尔属我、○",
      "27": "无论男女、凡为巫觋术士者、杀无赦、其罪归之、当击以石、"
    },
    "21": {
      "1": "耶和华谕摩西曰、告亚伦子孙为祭司者云、族中有死亡者、勿因之自污、",
      "2": "惟骨肉之亲、如父母、兄弟、子女、则可、",
      "3": "姊妹尚为处女、未适人者、亦可、",
      "4": "既为民长、则勿从俗、致污己身、",
      "5": "祭司勿髡发、勿薙须之四周、勿割肉、",
      "6": "既献火祭于耶和华、享厥上帝、故当成圣归之、毋渎上帝之名、",
      "7": "祭司为圣、归于上帝、故娼妓、淫女、弃妇、勿娶、",
      "8": "必以祭司为圣、因其献食于上帝、必视之为圣、盖我耶和华乃圣、使尔为圣也、",
      "9": "如祭司之女行淫自玷、是辱其父、必爇以火、○",
      "10": "兄弟中为大祭司者、首沐以膏、任圣职、衣圣服、勿披发、勿裂衣、",
      "11": "勿近尸、即父母之尸、亦勿缘之自污、",
      "12": "勿出圣所、勿污上帝之圣所、缘上帝之膏、加于其首以为冕、我乃耶和华也、",
      "13": "必娶处女为室、",
      "14": "嫠妇、弃妇、淫女、娼妓、勿娶、惟宗族之处女、则可、",
      "15": "勿使其苗裔玷于民中、盖我乃耶和华、使之成圣也、○",
      "16": "耶和华谕摩西曰、",
      "17": "告亚伦云、凡尔历世子孙、厥体有疵者、勿近其上帝而献食、",
      "18": "凡体有疵者、不得近之、如瞽、跛、凹鼻、肢体不均、",
      "19": "或手足伤毁、",
      "20": "或伛偻、或侏儒、或瞕翳、或疥癣、或疮痍、或伤损外肾、",
      "21": "凡祭司亚伦之裔、厥体有疵者、勿近耶和华、以献火祭、体既有疵、不得进前、献食于其上帝、",
      "22": "所献上帝之食、无论圣与至圣、彼亦得而食之、",
      "23": null,
      "24": "摩西以此告亚伦及其子、并以色列众、"
    },
    "22": {
      "1": "耶和华谕摩西曰、",
      "2": "告亚伦及其子云、当于以色列族所献我之圣物、自为区别、免渎我圣名、我乃耶和华也、",
      "3": "当语之曰、凡尔历世子孙、有蒙不洁、而近以色列族所献耶和华之圣物、必绝于我前、我乃耶和华也、",
      "4": "凡亚伦子孙患癞、或白浊、不可食圣物、待洁则可、或缘尸而蒙不洁、或梦遗之人、",
      "5": "或扪致污之虫、或扪致污之人、",
      "6": "凡若此者、尔如扪之、必蒙不洁、迨夕乃免、苟非洗濯其身、勿食圣物、",
      "7": "迨日入时则洁、可食圣物、盖此藉以养生、",
      "8": "自毙或为兽所裂之物、毋食、恐蒙不洁、我乃耶和华也、",
      "9": "当守我诫命、免为污所玷、负罪而死、盖我乃耶和华、使之成圣也、",
      "10": "外人不得食圣物、为旅为佣于祭司家者、亦不得食之、",
      "11": "惟祭司购以金、或生于其家者、可得而食、",
      "12": "如祭司之女嫁与外人、不可食举祭之圣物、",
      "13": "如为嫠、或为夫所弃、无子而大归父家、与少时无异、则父所食者、亦得食之、惟外人不可、",
      "14": "如人误食圣物、则必加五分之一、付于祭司、",
      "15": "以色列族奉耶和华之圣物、不可渎之、",
      "16": "免食圣物、自取罪戾、盖我乃耶和华、使之成圣也、○",
      "17": "耶和华谕摩西曰、",
      "18": "告亚伦及其子、与以色列族云、凡以色列族、暨其中之宾旅、或为偿愿、或出乐输、以献燔祭、",
      "19": "冀蒙悦纳、则必取牛、或绵羊、或山羊、惟牡是尚、纯全无疵、",
      "20": "厥体有疵者、则勿献之、不蒙悦纳、",
      "21": "如献酬恩祭于耶和华、或为偿愿、或出乐输、无论牛羊、必务纯全、厥体无疵、始蒙悦纳、",
      "22": "凡瞽目、毁伤、损缺、疮疡、疥癣、创瘢、俱勿奉于耶和华、勿献于坛以为火祭、",
      "23": "牛羊肢体不均、或有损缺、若出乐输而献、则可、以之偿愿而献、则不蒙悦纳、",
      "24": "外肾或损、或伤、或破、或被阉割者、勿献于耶和华、在尔所居之地、勿行阉割、",
      "25": "外人奉此、尔勿受之、献为上帝之食、盖体毁伤而有疵者、不蒙悦纳、○",
      "26": "耶和华谕摩西曰、",
      "27": "凡犊、或绵羊山羊之羔、既字必偕母七日、越至八日、可献于耶和华、以为火祭、始蒙悦纳、",
      "28": "牝牛牝羊、勿偕子同日以宰、",
      "29": "若因感谢、献祭于耶和华、当冀蒙悦纳而献之、",
      "30": "祭肉必于是日食之、勿留于明晨、我乃耶和华也、",
      "31": "当守我诫命、而遵行之、我乃耶和华也、",
      "32": "勿渎我圣名、当尊我为圣于以色列族中、我乃耶和华、使尔成圣、",
      "33": "导尔出埃及、为尔之上帝、我乃耶和华也、"
    },
    "23": {
      "1": "耶和华谕摩西曰、",
      "2": "告以色列族云、耶和华之节期、汝当宣告为圣会、",
      "3": "六日间、宜操作、至七日、乃安息、是为圣会、无论何工、俱勿作、在尔所居之处、必守是日为耶和华之安息日、",
      "4": "此外耶和华之节期、届时、尔必宣告为圣会、",
      "5": "正月十四日薄暮、乃耶和华之逾越节、",
      "6": "是月之望、为除酵节、以奉事耶和华、当食无酵饼、历至七日、",
      "7": "首日有圣会、毋作苦、",
      "8": "此七日间、日献火祭于耶和华、越至七日、亦有圣会、毋作苦、○",
      "9": "耶和华谕摩西曰、",
      "10": "告以色列族云、尔至我所赐尔之地、获田所产、必取初实之谷一束、奉于祭司、",
      "11": "安息日之翌目、祭司以之摇于耶和华前、冀蒙悦纳、",
      "12": "摇谷之日、必取一岁之牡羔、纯全无疵、以为燔祭、献于耶和华、",
      "13": "和油之细面伊法十分之二、以为素祭、献于耶和华、为馨香之火祭、酒一欣四分之一、以为灌祭、",
      "14": "此日之先、未献斯祭于耶和华、饼与烘谷新穗、毋食、在尔所居之处、著为永例、历世弗替、○",
      "15": "自安息日之翌日、摇谷之日、必核七安息日、而盈其数、",
      "16": "于安息日之翌日、计至五旬、献素祭于耶和华、以荐其新、",
      "17": "自尔居所、取细面伊法十分之二、和以酵、制饼二、以为初实之摇祭、献于耶和华、",
      "18": "随饼而献一岁之羔七、纯全无疵、牡犊一、牡绵羊二、与其素祭灌祭、悉燔之、以为馨香之火祭、奉于耶和华、",
      "19": "又献牡山羊一、为赎罪祭、一岁之牡绵羊羔二、为酬恩祭、",
      "20": "祭司取此、与初实之麦所作之饼、以为摇祭、摇于耶和华前、是物于耶和华为圣、必归祭司、",
      "21": "是日必宣告有圣会、毋作苦、在尔所居之处、著为永例、历世弗替、",
      "22": "获田所产、勿刈其隅、勿拾所遗、当留于贫乏及宾旅、我乃耶和华、尔之上帝也、○",
      "23": "耶和华谕摩西曰、",
      "24": "告以色列族云、七月之朔、当守安息日、必有圣会、吹角为记、",
      "25": "是日毋作苦、必献火祭于耶和华、○",
      "26": "耶和华谕摩西曰、",
      "27": "七月十日、为赎罪之期、必守为圣会、当苦其心、献火祭于耶和华、",
      "28": "是日乃赎罪之期、无论何工、俱勿作、而赎尔罪于尔上帝耶和华前、",
      "29": "是日不自苦者、必绝之民中、",
      "30": "于是日操作者、必灭之民中、",
      "31": "是日无论何工、俱勿作、在尔所居之处、著为永例、历世弗替、",
      "32": "当守是日为肃安息日、而苦其心、是月九日薄暮、至明日薄暮、守为安息日、○",
      "33": "耶和华谕摩西曰、",
      "34": "告以色列族云、七月之望、为耶和华守构庐之节期、历至七日、",
      "35": "首日有圣会、毋作苦、",
      "36": "此七日间、日献火祭于耶和华、越至八日、亦为圣会、必献火祭于耶和华、斯为肃会、毋作苦、○",
      "37": "上所言者、乃耶和华之节期、必宣告为圣会、献火祭、燔祭、素祭、灌祭、及他祭于耶和华、各依日之所宜、",
      "38": "此在耶和华之安息日、与偿愿乐输、及献耶和华他祭品之外、○",
      "39": "七月之望、田畴所产、敛藏既毕、必守耶和华之节期、历至七日、首日为肃安息、八日亦为肃安息、",
      "40": "首日必取佳木之果、棕树之条、茂树之枝、溪旁之柳、欣喜欢忭于尔上帝耶和华前、历至七日、",
      "41": "每岁七月间、必守此节七日、以奉事耶和华、著为永例、历世弗替、",
      "42": "凡尔宗族、必处是庐、历至七日、",
      "43": "俾尔子孙、历世知我导其祖出埃及时、使之居庐、我乃耶和华、尔之上帝也、",
      "44": "摩西以耶和华之节期、宣告以色列众、"
    },
    "24": {
      "1": "耶和华谕摩西曰、",
      "2": "告以色列族云、当取橄榄捣油、惟洁是务、携以与尔、使灯常燃、",
      "3": null,
      "4": "必置盏于精金灯台之上、恒理之于耶和华前、○",
      "5": "当取细面、制饼十二、每饼伊法十分之二、",
      "6": "列为二行、行各六饼、置诸精金之几、在耶和华前、",
      "7": "每行饼上、必置乳香、惟洁是务、以为记志、献于耶和华为火祭、",
      "8": "每安息日、陈饼于耶和华前、以色列族守为永约、",
      "9": "斯饼悉归亚伦、及其子孙、当于圣地食之、著为永例、盖献耶和华之火祭中、此为至圣也、○",
      "10": null,
      "11": "以色列族、但之支派、底伯利女、名示罗密、适于埃及人、所生之子、往来以色列族中、与一以色列人鬬于营、亵渎耶和华名、加以咒诅、人曳之至摩西、",
      "12": "禁于狱、俟耶和华口谕于众、○",
      "13": "耶和华谕摩西曰、",
      "14": "咒诅之人、曳出营外、使闻之者、按手其首、会众以石击之、",
      "15": "当告以色列族云、咒诅其上帝者、必负其罪、",
      "16": "亵渎耶和华名者、杀无赦、会众必击以石、无论宗族宾旅、亵渎耶和华名者、杀无赦、",
      "17": "击人致死者、杀无赦、",
      "18": "击人之畜致死者、必偿之、以牲偿牲、",
      "19": "残缺人体者、必依其所行而反之、",
      "20": "伤偿伤、目偿目、齿偿齿、若何使人残缺、必如是反之、",
      "21": "杀人之畜必偿、杀人者、杀无赦、",
      "22": "无论宗族宾旅、俱循一例、我乃耶和华、尔之上帝也、",
      "23": "摩西命以色列人曳咒诅者出营外、击之以石、以色列人遵耶和华谕摩西之命而行、"
    },
    "25": {
      "1": "耶和华于西乃山谕摩西曰、",
      "2": "告以色列族云、尔既入我所锡之地、当为耶和华休息土壤、",
      "3": "六年间、耕种田亩、治理葡萄、敛其所产、",
      "4": "越至七年、土壤安息、为耶和华肃守之、斯时田亩勿耕、葡萄勿治、",
      "5": "禾稼之不殖而生者、勿获、葡萄之不治而实者、勿摘、盖是年其土乃休息、",
      "6": "安息年之土产、为尔及仆婢佣人宾旅所食、",
      "7": "尔之六畜野兽、亦得而食之、○",
      "8": "尔宜核数安息之年凡七、七七相乘、计四十九年、",
      "9": "七月十日、为赎罪之期、当使遍地吹角、大发厥声、",
      "10": "第五十年、当为圣年、普告境内居民、此为禧年、得以自由、人各归其业、返其家、",
      "11": "每五十年必为禧年、田亩勿耕、禾稼之不殖而生者、勿获、葡萄之不治而实者、勿摘、",
      "12": "此乃禧年、必以为圣、田之所产、人俱可食、",
      "13": "禧年既届、各归其业、",
      "14": "如有所鬻于人、或有所购于人、皆勿相欺、",
      "15": "或购或鬻、皆由禧年之后、核其年数、视物产之多寡而计之、",
      "16": "年多增值、年寡减值、盖所鬻者、乃物产之数也、",
      "17": "故勿相欺、当畏上帝、我乃耶和华、尔之上帝也、",
      "18": "宜循我典章、守我律例、而遵行之、藉以安居斯土、",
      "19": "地有所产、使尔果腹、安然居处、",
      "20": "若问既至七年、不稼不穑、将何以食、",
      "21": "我必于第六年、锡嘏于尔、俾收三年之实、",
      "22": "八年耕种、尚食旧谷、至于九年、新谷乃登、",
      "23": "田亩属我、汝乃宾旅、不得永鬻于人、",
      "24": "凡尔所有之地、许人赎之、○",
      "25": "假令宗族贫乏、鬻其产业、近戚当往赎之、",
      "26": "如无赎者、而己积资、足以自赎、",
      "27": "则自鬻时、核其年之多寡、以其余期所值、偿之于人、而归其业、",
      "28": "如己无力以赎、则所鬻之业、存于购者、以待禧年、届期、业归其主、○",
      "29": "如人鬻邑中之宅、则鬻后期年、有权可赎、",
      "30": "如年已周不赎、则邑中之宅、永存于购者、历世弗替、即届禧年、亦不归主、",
      "31": "但宅在乡里、而无城垣、则视如田亩、可得赎之、禧年归主、",
      "32": "惟利未族之邑、即其业中诸邑之宅、随时可赎、",
      "33": "如人赎利未族邑中之宅、届禧年、必归其主、盖在以色列族中、利未人以所得邑中之宅为业、",
      "34": "利未族邑郊之田、为其恒业、不得鬻于人、○",
      "35": "如宗族中、有贫穷者、尔见其手匮乏、当济助之、使之偕居、若旅人然、",
      "36": "勿取其利、宜畏尔之上帝、使之偕居、",
      "37": "贷金与粟、毋取其利、",
      "38": "我乃耶和华、尔之上帝、导尔出埃及、以迦南地赐尔、为尔上帝、○",
      "39": "如宗族中、有匮乏者、自鬻于尔、勿视若奴、",
      "40": "当偕尔居、如佣人旅人然、供尔役事、以待禧年、",
      "41": "届期、彼及子女去尔、而归其家、复得其祖遗业、",
      "42": "我导以色列族出埃及、彼为我仆、不得鬻为奴隶、",
      "43": "勿治以严、宜畏尔之上帝、○",
      "44": "异邦之民、来自四方者、可购为仆婢、",
      "45": "外人旅于尔中、及其子女生于尔地者、可购为尔有、",
      "46": "遗于子孙、恒为尔仆、惟以色列人为尔宗族、勿以严相治、○",
      "47": "如尔中宾旅有丰裕者、尔之同俦穷乏、自鬻于彼、或其戚属、",
      "48": "鬻后可赎、同族亦可代赎、",
      "49": "或叔伯、或叔伯之子、或近亲他人、俱可赎之、如己积资、足以自赎、自赎亦可、",
      "50": "彼与购者、同自鬻时、计至禧年、揆其期之远近、酌佣人之值几何、以偿鬻金之多寡、",
      "51": "年远、付其赎值、偿其鬻金宜多、",
      "52": "年近、付其赎值、偿其鬻金宜少、",
      "53": "岁必偕居、待若佣人、勿治以严、",
      "54": "如未得赎、禧年既届、彼及子女、可出而自由、",
      "55": "我导以色列族出埃及、彼为我仆、我乃耶和华、尔之上帝也、"
    },
    "26": {
      "1": "于尔所居之地、勿作偶像、勿立雕像、或柱像、或勒像之石、而崇拜之、我乃耶和华、尔之上帝、",
      "2": "当守我安息日、敬我圣所、我乃耶和华也、○",
      "3": "尔若循我典章、守我诫命、而遵行之、",
      "4": "我必降以时雨、使土地产物、园树结果、",
      "5": "俾尔碾谷延及摘葡萄、摘葡萄延及播种之时、得以果腹安居、",
      "6": "赐尔境内平康、可以安寝、无人恐尔、我必绝灭暴兽于斯土、刀剑不行于尔地、",
      "7": "尔将追敌、以刃击之、仆于尔前、",
      "8": "尔中之人、五可驱百、百可驱万、以刃击敌、仆于尔前、",
      "9": "我将眷顾尔、使尔繁衍昌炽、践我与尔所立之约、",
      "10": "尔食旧谷、新谷既登、旧谷则徙、",
      "11": "我将立幕于尔中、心不厌尔、",
      "12": "周游尔间、为尔上帝、尔为我民、",
      "13": "我乃耶和华、尔之上帝、导尔出埃及、免为其奴隶、断尔所负之轭、俾尔昂首而行、○",
      "14": "尔若不听我言、弗遵我命、",
      "15": "弃我典章、蔑我律例、违我诫命、背我盟约、",
      "16": "我必加以威烈、使尔身痨体热、以致目盲神败、播种徒劳、为敌所食、",
      "17": "我必敌尔、使见击于敌前、憾尔者将制尔、无人追袭、尔亦遁逃、",
      "18": "尔若仍不听从、将惩尔罪、至于七倍、",
      "19": "尔恃强之骄傲、我必毁之、并使尔天若铁、尔地若铜、",
      "20": "尔徒力作、田无所产、树不结实、",
      "21": "尔尚顽梗、不欲顺从、则按罪降灾、至于七倍、",
      "22": "使暴兽入尔境、攘尔子女、灭尔牲畜、以致户口凋零、道途寂寞、○",
      "23": "尔犹不悛、所行逆我、",
      "24": "我必拂逆尔、缘尔之罪扑责尔、至于七倍、",
      "25": "我使锋刃临尔、以报背约之仇、尔集于邑垣、我则降疫疠于其中、付尔于敌、",
      "26": "既绝糇粮、如折尔杖、十妇炊饼于一炉、权之以给、尔得食而不饱、○",
      "27": "汝犹不听从、所行逆我、",
      "28": "我必震怒、以拂逆尔、督责尔罪、至于七倍、",
      "29": "尔将食子女之肉、",
      "30": "我亦毁尔崇邱、斫尔日像、以尔尸骸、掷于偶像之上、我心必厌恶尔、",
      "31": "俾尔邑垣荒墟、圣所寂寞、不享尔馨香、",
      "32": "使尔土地荒芜、处此之敌、无不骇异、",
      "33": "我必散尔于异邦、袭尔以白刃、荒凉尔土、阒寂尔邑、",
      "34": "尔既寓于敌国、斯土荒寂、其壤则闲、而享安息、",
      "35": "地既荒寂、必享安息、尔居斯土、其壤所未获之安息、此时必得享之、",
      "36": "尔之孑遗、处于敌国、必使其心颓败、风吹叶落、闻声而怖、彼之遁逃、若避锋刃、即无追者、亦必颠仆、",
      "37": "无人追袭、自相蹂躏、如在锋刃之前、无力拒敌、",
      "38": "尔必危亡于异邦、吞噬于敌国、",
      "39": "尔之孑遗、处于敌国、为一己之愆尤、并前人之罪戾、日渐消亡、",
      "40": "是时必承己愆、及前人之罪、自认所行逆我、",
      "41": "我拂逆之、散之敌国、缘其不洁之心、自卑服罪、",
      "42": "我则追忆我与亚伯拉罕以撒雅各所立之约、而俯念斯土、",
      "43": "彼既蔑视我律例、心厌我典章、致离故土、使田荒寂、于无人时、得享安息、代民服罪、",
      "44": "虽然、彼处于敌国、我不屏斥之、厌恶之、歼灭之、致废我约、盖我乃耶和华、彼之上帝、",
      "45": "昔我导其宗祖出于埃及、为其上帝、异邦无不目击、故我必念其约、我乃耶和华也、",
      "46": "以上典章律例法度、乃耶和华于西乃山、藉摩西与以色列人所立者、"
    },
    "27": {
      "1": "耶和华谕摩西曰、",
      "2": "告以色列族云、以人许愿、俾归耶和华、则必估其价、",
      "3": "循圣所权衡、自二十岁至六十岁者、男五十舍客勒、",
      "4": "女三十舍客勒、",
      "5": "自五岁至二十岁者、男二十舍客勒、女十舍客勒、",
      "6": "自一月至五岁者、男五舍客勒、女三舍客勒、",
      "7": "自六十岁以上者、男十五舍客勒、女十舍客勒、",
      "8": "倘其人贫乏、不能如价、则宜携至祭司前、祭司视其力以估之、○",
      "9": "如以可献之牲畜、许于耶和华、则必以为圣、",
      "10": "美恶毋相易、如以此易彼、则所许所易者、俱必为圣、",
      "11": "如所许者、为不洁之畜、不堪以献耶和华、则必置之祭司前、",
      "12": "祭司估其价、或美或恶、依其所估而定、",
      "13": "如欲赎之、必于所估之价、加五分之一、○",
      "14": "如以第宅区别为圣、归于耶和华、祭司必估其价、或美或恶、依其所估而定、",
      "15": "如欲赎之、必于所估之价、加五分之一、宅则归己、○",
      "16": "如以为业之田区别为圣、归于耶和华、当视播种之多寡、以估其价、播大麦一贺梅尔者、价值五十舍客勒、",
      "17": "如其献田自禧年始、则尔所估之价为定、",
      "18": "如其献田在禧年后、则祭司必核其后至禧年之岁月、以减其价、",
      "19": "如献田者自欲赎之、当于所估之价、加五分之一、田则归己、",
      "20": "如不赎之、或鬻于他人、则不可复赎、",
      "21": "禧年既届、必以其田归耶和华为圣、如永献之地然、而为祭司之业、",
      "22": "如以所购于人、非其所受为业之田、献于耶和华为圣、",
      "23": "则祭司必依尔所估之价、视禧年之远近而定、是日彼以其金、归于耶和华为圣、",
      "24": "迨至禧年、田归鬻者、即其原主、",
      "25": "凡尔所估之价、必循圣所权衡、二十季拉为一舍客勒、",
      "26": "惟首生之畜、或牛或羊、既归耶和华为圣、不得再献、乃属于耶和华也、",
      "27": "若为不洁之畜、则必赎之、依尔所估之价、加五分之一、如其不赎、则依所估而鬻之、○",
      "28": "凡献于耶和华之物、无论人畜田亩、俱不得鬻、亦不得赎、凡所献者、乃为至圣、属于耶和华、",
      "29": "凡当灭者、不可复赎、必致之死、○",
      "30": "凡土所产、无论地之谷、树之果、什一归诸耶和华、是为圣物、",
      "31": "所应输之什一、人欲赎之、必加五分之一、",
      "32": "牛羊过于杖下者、必以什一归诸耶和华为圣、",
      "33": "或美或恶、毋庸察、亦毋庸易、如其易之、则二者俱为圣、不得复赎、",
      "34": "以上所载、乃耶和华在西乃山、谕摩西告以色列族之诫命、"
    }
  },
  "Num": {
    "1": {
      "1": "以色列族出埃及后、二年二月朔、耶和华在西乃野、会幕中、谕摩西曰、",
      "2": "以色列会众、循其室家宗族、凡诸丁男、按名以核其数、",
      "3": "自二十岁以上、能临陈之以色列人、尔及亚伦、当依其行伍而计之、",
      "4": "每支派中、当有一人偕尔、为其族长、",
      "5": "偕尔之人、其名列下、属流便者、示丢珥子以利蓿、",
      "6": "属西缅者、苏利沙代子示路蔑、",
      "7": "属犹大者、亚米拿达子拿顺、",
      "8": "属以萨迦者、苏押子拿坦业、",
      "9": "属西布伦者、希伦子以利押、",
      "10": "约瑟之裔、属以法莲者、亚米忽子以利沙玛、属玛拿西者、比大蓿子迦玛列、",
      "11": "属便雅悯者、基多尼子亚比但、",
      "12": "属但者、亚米沙代子亚希以谢、",
      "13": "属亚设者、俄兰子帕结、",
      "14": "属迦得者、丢珥子以利雅萨、",
      "15": "属拿弗他利者、以南子亚希拉、",
      "16": "此乃自会中所简、宗族之牧伯、皆为以色列军中之长、",
      "17": "以上所列诸名、摩西亚伦召之、",
      "18": "二月朔、集会众、循其室家宗族、自二十岁以上、依其名数、述其谱系、",
      "19": "摩西遵耶和华命、在西乃野核其数、○",
      "20": "以色列长子、流便子孙、循其室家宗族、依其名数、自二十岁以上、凡诸丁男、能临陈者、",
      "21": "计四万六千五百、",
      "22": "西缅子孙、循其室家宗族、依其名数、自二十岁以上、凡诸丁男、能临陈者、",
      "23": "计五万九千三百、",
      "24": "迦得子孙、循其室家宗族、依其名数、自二十岁以上、能临陈者、",
      "25": "计四万五千六百五十、",
      "26": "犹大子孙、循其室家宗族、依其名数、自二十岁以上、能临陈者、",
      "27": "计七万四千六百、",
      "28": "以萨迦子孙、循其室家宗族、依其名数、自二十岁以上、能临陈者、",
      "29": "计五万四千四百、",
      "30": "西布伦子孙、循其室家宗族、依其名数、自二十岁以上、能临陈者、",
      "31": "计五万七千四百、",
      "32": "约瑟之裔、以法莲子孙、循其室家宗族、依其名数、自二十岁以上、能临陈者、",
      "33": "计四万有五百、",
      "34": "玛拿西子孙、循其室家宗族、依其名数、自二十岁以上、能临陈者、",
      "35": "计三万二千二百、",
      "36": "便雅悯子孙、循其室家宗族、依其名数、自二十岁以上、能临陈者、",
      "37": "计三万五千四百、",
      "38": "但之子孙、循其室家宗族、依其名数、自二十岁以上、能临陈者、",
      "39": "计六万二千七百、",
      "40": "亚设子孙、循其室家宗族、依其名数、自二十岁以上、能临陈者、",
      "41": "计四万一千五百、",
      "42": "拿弗他利子孙、循其室家宗族、依其名数、自二十岁以上、能临陈者、",
      "43": "计五万三千四百、",
      "44": "以上所载、乃摩西亚伦与以色列之牧伯十二人、各为其宗族所核计、",
      "45": "以色列人、按其宗族、自二十岁以上、能临陈者、",
      "46": "综计六十万三千五百五十人、",
      "47": "利未宗族、不列其数、",
      "48": "盖耶和华曾谕摩西曰、",
      "49": "利未支派勿核、勿与以色列族同计其数、",
      "50": "必立之以理法幕、及其器皿、与其所有、彼必舁幕暨器、供役其中、四周建营、",
      "51": "徙幕时、利未人撤之、张幕时、利未人立之、外人近其侧、必致之死、",
      "52": "以色列众张幕、各在其营、各循其纛、各依其伍、",
      "53": "惟利未人建营、当环法幕、免以色列会众干怒、守卫法幕、乃利未人之责任、",
      "54": "以色列族、遵耶和华所谕摩西之命而行、"
    },
    "2": {
      "1": "耶和华谕摩西亚伦曰、",
      "2": "以色列族建营、当各随其纛、附宗族之斾、在会幕四周、",
      "3": "东方日出之所、凡隶犹大营之纛者、按其行伍建营、亚米拿达子拿顺为其牧伯、",
      "4": "彼之军旅、见核者、计七万四千六百、",
      "5": "以萨迦支派附之建营、苏押子拿坦业为其牧伯、",
      "6": "彼之军旅、见核者、计五万四千四百、",
      "7": "西布伦支派次之、希伦子以利押为其牧伯、",
      "8": "彼之军旅、见核者、计五万七千四百、",
      "9": "凡隶犹大营者、按其行伍、综计十八万六千四百、是为前队、○",
      "10": "南方有流便营之纛、按其行伍、示丢珥子以利蓿为其牧伯、",
      "11": "彼之军旅、见核者、计四万六千五百、",
      "12": "西缅支派附之建营、苏利沙代子示路蔑为其牧伯、",
      "13": "彼之军旅、见核者、计五万九千三百、",
      "14": "迦得支派次之、丢珥子以利雅萨为其牧伯、",
      "15": "彼之军旅、见核者、计四万五千六百五十、",
      "16": "凡隶流便营者、按其行伍、综计十五万一千四百五十、是为二队、○",
      "17": "随后会幕启行、利未营在诸营之中、其启行也、依其建营之序、各归其队、各随其纛、○",
      "18": "西方有以法莲营之纛、按其行伍、亚米忽子以利沙玛为其牧伯、",
      "19": "彼之军旅、见核者、计四万有五百、",
      "20": "玛拿西支派附之建营、比大蓿子迦玛列为其牧伯、",
      "21": "彼之军旅、见核者、计三万二千二百、",
      "22": "便雅悯支派次之、基多尼子亚比但为其牧伯、",
      "23": "彼之军旅、见核者、计三万五千四百、",
      "24": "凡隶以法莲营者、按其行伍、综计十万八千一百、是为三队、○",
      "25": "北方有但营之纛、按其行伍、亚米沙代子亚希以谢为其牧伯、",
      "26": "彼之军旅、见核者、计六万二千七百、",
      "27": "亚设支派附之建营、俄兰子帕结为其牧伯、",
      "28": "彼之军旅、见核者、计四万一千五百、",
      "29": "拿弗他利支派次之、以南子亚希拉为其牧伯、",
      "30": "彼之军旅、见核者、计五万三千四百、",
      "31": "凡隶但之营者、按其行伍、综计十五万七千六百、是为后队、随纛而行、○",
      "32": "以上所载、乃以色列人循其宗族、按其行伍、诸营见核者、综计六十万三千五百五十、",
      "33": "利未族不列其数、遵耶和华所谕摩西之命、",
      "34": "以色列族各随其纛以建营、循其室家宗族而启行、悉遵耶和华所谕摩西之命、"
    },
    "3": {
      "1": "耶和华在西乃山谕摩西时、亚伦摩西之裔如左、",
      "2": "亚伦之子、长拿答、次亚比户、以利亚撒、以他玛、",
      "3": "彼之诸子、咸沐以膏、摩西区别之、俾任祭司职、",
      "4": "拿答亚比户在西乃野、以不圣之火献耶和华、故死于其前、二人无子、以利亚撒以他玛在父亚伦前、供祭司之职、○",
      "5": "耶和华谕摩西曰、",
      "6": "使利未族近前、立于祭司亚伦前、而服事之、",
      "7": "为亚伦及会众、供其役事于幕、",
      "8": "守会幕之器、为以色列族供其役事于幕、",
      "9": "必以利未人畀亚伦及其子、盖彼自以色列族中、归于亚伦、",
      "10": "惟立亚伦及其子为祭司、以守厥职、外人近会幕、必致之死、○",
      "11": "耶和华谕摩西曰、",
      "12": "我自以色列族中、取利未人、代以色列族初胎之男、故利未人属我、",
      "13": "盖首生者、悉属于我、昔在埃及戮其首生者时、我取以色列族之首生者、或人或畜、区别为圣、以归于我、我乃耶和华也、○",
      "14": "耶和华在西乃野、谕摩西曰、",
      "15": "当循利未人之室家宗族、而核其数、凡诸丁男、自一月以上者核之、",
      "16": "摩西遵耶和华命而核之、",
      "17": "利未诸子之名如左、革顺、哥辖、米拉利、",
      "18": "革顺之子、循其室家、其名立尼、示每、",
      "19": "哥辖之子、循其室家、其名暗兰、以斯哈、希伯伦、乌薛、",
      "20": "米拉利之子、循其室家、其名抹利、母示、斯乃利未室家、循其宗族、○",
      "21": "属革顺者、有立尼示每室家二、",
      "22": "见核丁男、自一月以上、计七千五百、",
      "23": "于幕之后、西向建营、",
      "24": "拉伊勒子以利亚萨、为革顺族之牧伯、",
      "25": null,
      "26": null,
      "27": "属哥辖者、有暗兰、以斯哈、希伯伦、乌薛室家四、",
      "28": "见核丁男、自一月以上、计八千六百、以守圣所、",
      "29": "于幕南向建营、",
      "30": "乌薛子以利撒反、为哥辖族之牧伯、",
      "31": null,
      "32": "祭司亚伦子以利亚撒、为利未族牧伯之长、统理守圣所之人、○",
      "33": "属米拉利者、有抹利母示室家二、",
      "34": "见核丁男、自一月以上、计六千二百、",
      "35": "于幕北向建营、亚比亥子苏列、为米拉利二室家之牧伯、",
      "36": "米拉利子孙之职、乃守会幕之板、楗、柱、座、与所用之器皿、",
      "37": "及院四周之柱、座、钉、索、",
      "38": "摩西亚伦及亚伦子、乃于幕前、东向建营、守卫圣所、以代以色列族之任、外人近前、必致之死、",
      "39": "摩西亚伦遵耶和华命、核利未人数、依其室家、凡诸丁男、自一月以上、计二万二千、○",
      "40": "耶和华谕摩西曰、以色列族首生之男、自一月以上者核之、记其名数、",
      "41": "我乃耶和华、当取利未人归我、代以色列族首生之男、并取利未人之畜、代以色列族首生之畜、",
      "42": "摩西循耶和华命为以色列族首生之男、核计其数、",
      "43": "按名见核者、自一月以上、计二万二千二百七十三、○",
      "44": "耶和华谕摩西曰、",
      "45": "取利未人、代以色列族首生之男、取利未人之畜、代其首生之畜、使利未人归我、我乃耶和华也、",
      "46": "以色列族首生之男、其数较诸利未人、多二百七十三人、俱当赎之、",
      "47": "宜为各人取金五舍客勒、循圣所权衡、一舍客勒即二十季拉、",
      "48": "以此赎金、归亚伦及其子、",
      "49": null,
      "50": "利未人所赎者之外、摩西由以色列族首生之男、取其赎金、计一千三百六十五舍客勒、依圣所权衡、",
      "51": "以与亚伦及其子、循耶和华所命、"
    },
    "4": {
      "1": "耶和华谕摩西亚伦曰、",
      "2": "利未族中、哥辖子孙、当核其数循其室家宗族、",
      "3": "自三十岁至五十、凡任职从事于会幕者核之、",
      "4": "哥辖子孙、于会幕所供役者、乃至圣之什物、",
      "5": null,
      "6": "施獭皮其上、覆以纯蓝之布、而贯其杠、",
      "7": "陈饼之几、覆以蓝布、盘匙与灌奠之盂杯、及恒陈之饼、悉置其上、",
      "8": "覆以紫布、盖以獭皮、而贯其杠、",
      "9": "以蓝布盖灯台、及盏剪盘、与所用之油器、",
      "10": "覆以獭皮、悉置于架、",
      "11": "以蓝布覆金坛、盖以獭皮、而贯其杠、",
      "12": "圣所供事之器、裹以蓝布、盖以獭皮、悉置于架、",
      "13": "祭坛之灰必弃、覆以紫布、",
      "14": "火鼎、钩、铲、盆、及凡属坛之器、悉置其上、盖以獭皮、而贯其杠、",
      "15": "移营之时、亚伦及其子、盖圣所诸器已毕、哥辖子孙、则前以舁、惟不可扪圣物、免其死亡、此乃哥辖子孙、在会幕之职任、",
      "16": "祭司亚伦子以利亚撒所守者、乃灯油、芳品、日献之素祭、及膏、统理会幕、暨其中所有、圣所与其器、",
      "17": "耶和华谕摩西亚伦曰、",
      "18": "勿绝哥辖族于利未族中、",
      "19": "彼众近至圣之物时、亚伦及其子、当入圣室、定众所役所荷、如是而行、俾其仍可生存、不致死亡、",
      "20": "惟哥辖人、须臾勿入圣所以观、免其死亡、○",
      "21": "耶和华谕摩西曰、",
      "22": "革顺子孙、宜核其数、循其室家宗族、",
      "23": "自三十岁至五十、凡任职从事于会幕者核之、",
      "24": "革顺人之供役、与其负荷如左、",
      "25": null,
      "26": null,
      "27": "革顺人之供役、与其负荷、悉从亚伦及其子之命、彼之所荷、令其监守、",
      "28": "此乃革顺族之室家、在会幕之职任、祭司亚伦子以他玛统理之、○",
      "29": "米拉利子孙、宜核其数、循其室家宗族、",
      "30": "自三十岁至五十、凡任职从事于会幕者核之、",
      "31": "彼于会幕供役、所当守者、幕之板楗柱座、",
      "32": "院四周之柱座钉索、与供事之器、皆按名指定之、",
      "33": "此乃米拉利族之室家、在会幕之职任、祭司亚伦子以他玛统理之、○",
      "34": "摩西亚伦及会众之牧伯、核数哥辖子孙、循其室家宗族、",
      "35": "自三十岁至五十、凡任职从事于会幕者、",
      "36": "计二千七百五十、",
      "37": "摩西亚伦遵耶和华所谕摩西之命、核数哥辖子孙、凡从事于会幕者、其数即此、○",
      "38": "革顺子孙、循其室家宗族、",
      "39": "自三十岁至五十、凡任职从事于会幕者、",
      "40": "计二千六百三十、",
      "41": "摩西亚伦遵耶和华命、核数革顺子孙、凡从事于会幕者、其数即此、○",
      "42": "米拉利子孙、循其室家宗族、",
      "43": "自三十岁至五十、凡任职从事于会幕者、",
      "44": "计三千二百、",
      "45": "摩西亚伦遵耶和华所谕摩西之命、核数米拉利子孙、其数即此、○",
      "46": "摩西亚伦及以色列牧伯、核数利未人、循其室家宗族、",
      "47": "自三十岁至五十、凡任职从事于会幕、而负重者、",
      "48": "共计八千五百八十、",
      "49": "摩西循其供役负荷、而核数之、悉遵耶和华命、"
    },
    "5": {
      "1": "耶和华谕摩西曰、",
      "2": "命以色列族云、凡患癞疾、白浊、及扪尸蒙污之人、",
      "3": "无论男女、悉当出之、屏于营外、免污其营、我所居者、",
      "4": "以色列族遵耶和华所谕摩西之命、出之营外、○",
      "5": "耶和华谕摩西曰、",
      "6": "告以色列族云、如男女蹈愆、干犯耶和华、自取罪戾、",
      "7": "当认其过、尽偿所负、加五分之一、与所负之人、",
      "8": "倘欲偿之、而其人无戚属、则宜偿于耶和华、而归于祭司、此外、亦献牡绵羊为祭、以赎其罪、",
      "9": "以色列族所有举祭、奉于祭司者、必归祭司、",
      "10": "人所献之圣物、必归祭司、凡与祭司者、必归之、○",
      "11": "耶和华谕摩西曰、",
      "12": "告以色列族云、如人之妻、有违妇道、获罪于夫、",
      "13": "与人有私、以玷其身、事属隐秘、夫不及知、无人为证、亦未被执、",
      "14": "其夫若生疑忌、无论妇之有玷与否、",
      "15": "必携其妻诣祭司、以麰麦面伊法十分之一、奉为礼物、勿倾以油、勿加乳香、乃为疑忌而献之素祭、俾念罪愆、",
      "16": "祭司必使妇进而立于耶和华前、",
      "17": "以瓦器盛圣水、取幕地之尘、置于水中、",
      "18": "妇既立于耶和华前、祭司必散其发、取为疑忌而献之素祭、俾念罪愆者、置于其手、祭司执致诅之苦水、",
      "19": "令妇发誓、谓之曰、如尔未私于人、未尝背夫而行秽事、则愿尔免此致诅苦水之害、",
      "20": "如尔背夫而行秽事、有私于人、为人所玷、",
      "21": "则可发誓、愿耶和华使汝见诅于民中、髀消腹鼓、",
      "22": "此致诅之苦水、将入汝肠、令汝髀消腹鼓、妇宜曰、阿们、阿们、",
      "23": "祭司必书此诅于简、涂其文于苦水、",
      "24": "令妇饮此致诅之水、入腹为苦、",
      "25": "祭司遂自妇手、取为疑忌而献之素祭、摇于耶和华前、携以诣坛、",
      "26": "于其中取一握、以为记志、焚之于坛、然后使妇饮水、",
      "27": "既饮之后、如妇被玷、获罪于夫、则致诅之水、入其腹而为苦、使其腹鼓髀消、见诅于民中、",
      "28": "如妇洁清无玷、则免罪戾、而能怀妊、",
      "29": "此乃妇既有夫、而违妇道、玷及其身、则夫怀疑而忌其妇之法、",
      "30": "置妇于耶和华前、祭司遵法而行、",
      "31": "夫则无愆、妇有罪则负之、"
    },
    "6": {
      "1": "耶和华谕摩西曰、",
      "2": "告以色列族云、如男女许愿为拿细耳人、自为区别、归于耶和华、",
      "3": "清酒醇醪、必戒之、清酒醇醪所酿之酰、及葡萄汁、均勿饮、葡萄或鲜或干、均勿食、",
      "4": "自为区别时、葡萄树所产、自实及皮、均不可食、",
      "5": "既自许愿区别、薙发之刀、勿加于首、迨区别归于耶和华之日既盈、彼必为圣、当留其发、",
      "6": "自为区别、归于耶和华时、毋近尸侧、",
      "7": "既已留发、显其归于上帝、虽其父母兄弟姊妹死、毋为之蒙不洁、",
      "8": "自为区别时、彼归耶和华为圣、",
      "9": "倘有人猝死其侧、致首蒙污、必待七日而后为洁、是日薙发、",
      "10": "越至八日、携鸤鸠二、或雏鸽二、至会幕门、付于祭司、",
      "11": "祭司献之、一为赎罪祭、一为燔祭、赎其近尸之罪、即日俾首成洁、",
      "12": "自为区别时、因其蒙污、宜复区别、归于耶和华、携一岁之牡羔一、为补过祭、既往之日、乃为虚度、○",
      "13": "为拿细耳人者、所许之日既盈、其例如左、当携之至会幕门前、",
      "14": "献礼物于耶和华、一岁之牡羔一、为燔祭、一岁之牝羔一、为赎罪祭、牡绵羊一、为酬恩祭、俱须无疵、",
      "15": "暨无酵饼一筐、和油之细面饼、抹油之无酵薄饼、及相随之素祭灌祭、",
      "16": "祭司取而奉于耶和华前、为之献赎罪祭、及燔祭、",
      "17": "亦献牡绵羊、为酬恩祭、并献无酵饼一筐、与相随之素祭灌祭、",
      "18": "拿细耳人于会幕门、必薙其区别之发、投于酬恩祭下之火、",
      "19": "既薙之后、祭司取所烹之羊肩、与筐中之无酵饼一、无酵薄饼一、付于拿细耳人之手、",
      "20": "祭司必摇于耶和华前、以为摇祭、此物与所摇之腔、所举之腿、同为圣物、归于祭司、厥后拿细耳人方可饮酒、",
      "21": "拿细耳人许愿区别、以礼物奉耶和华、其例若是、外此如能别有所加、必循区别之例、依其所许之愿而行、○",
      "22": "耶和华谕摩西曰、",
      "23": "告亚伦及其子云、尔为以色列族祝嘏、必曰、",
      "24": "愿耶和华福祚尔、护持尔、",
      "25": "愿耶和华使其容光照尔、施恩于尔、",
      "26": "愿耶和华欢颜顾尔、锡尔平康、",
      "27": "如是以我名加以色列族、我必锡嘏焉、"
    },
    "7": {
      "1": "建幕既毕、摩西膏之、及其诸器、区别为圣、亦膏祭坛、及其诸器、区别为圣、",
      "2": "当日以色列族长、即诸支派中见核之人之牧伯、奉献礼物、",
      "3": "携至耶和华前、即蒙幭之车六、牛十有二、每二牧伯献一车、每一牧伯献一牛、奉于幕前、",
      "4": "耶和华谕摩西曰、",
      "5": "尔其收之、以供会幕之用、给予利未人、各循其役事、",
      "6": "摩西遂以车与牛、予利未人、",
      "7": "两车四牛、予革顺子孙、循其役事、",
      "8": "四车八牛、予米拉利子孙、循其役事、祭司亚伦子以他玛统理之、",
      "9": "惟哥辖子孙弗予、因其供圣所之役事、以肩负荷也、",
      "10": "膏坛时、牧伯献礼物于坛前、以区别之、",
      "11": "耶和华谕摩西曰、牧伯各循其日、献礼物以区别其坛、○",
      "12": "首日献礼物者、犹大支派、亚米拿达子拿顺、",
      "13": "所献者、银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "14": "金瓯一、重十舍客勒、盈以香、",
      "15": "牡犊一、牡绵羊一、一岁之牡羔一、为燔祭、",
      "16": "牡山羊一、为赎罪祭、",
      "17": "牛二、牡绵羊五、牡山羊五、一岁之牡羔五、为酬恩祭、皆亚米拿达子拿顺所献、○",
      "18": "二日、以萨迦牧伯、苏押子拿坦业献礼物、",
      "19": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "20": "金瓯一、重十舍客勒、盈以香、",
      "21": "牡犊一、牡绵羊一、一岁之牡羔一、为燔祭、",
      "22": "牡山羊一、为赎罪祭、",
      "23": "牛二、牡绵羊五、牡山羊五、一岁之牡羔五、为酬恩祭、皆苏押子拿坦业所献、○",
      "24": "三日、西布伦牧伯、希伦子以利押献礼物、",
      "25": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "26": "金瓯一、重十舍客勒、盈以香、",
      "27": "牡犊一、牡绵羊一、一岁之牡羔一、为燔祭、",
      "28": "牡山羊一、为赎罪祭、",
      "29": "牛二、牡绵羊五、牡山羊五、一岁之牡羔五、为酬恩祭、皆希伦子以利押所献、○",
      "30": "四日、流便牧伯、示丢珥子以利蓿献礼物、",
      "31": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "32": "金瓯一、重十舍客勒、盈以香、",
      "33": "牡犊一、牡绵羊一、一岁之牡羔一、为燔祭、",
      "34": "牡山羊一、为赎罪祭、",
      "35": "牛二、牡绵羊五、牡山羊五、一岁之牡羔五、为酬恩祭、皆示丢珥子以利蓿所献、○",
      "36": "五日、西缅牧伯、苏利沙代子示路蔑献礼物、",
      "37": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "38": "金瓯一、重十舍客勒、盈以香、",
      "39": "牡犊一、牡绵羊一、一岁之牡羔一、为燔祭、",
      "40": "牡山羊一、为赎罪祭、",
      "41": "牛二、牡绵羊五、牡山羊五、一岁之牡羔五、为酬恩祭、皆苏利沙代子示路蔑所献、○",
      "42": "六日、迦得牧伯、丢珥子以利雅萨献礼物、",
      "43": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "44": "金瓯一、重十舍客勒、盈以香、",
      "45": "牡犊一、牡绵羊一、一岁之牡羔一、为燔祭、",
      "46": "牡山羊一、为赎罪祭、",
      "47": "牛二、牡绵羊五、牡山羊五、一岁之牡羔五、为酬恩祭、皆丢珥子以利雅萨所献、○",
      "48": "七日、以法莲牧伯、亚米忽子以利沙玛献礼物、",
      "49": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "50": "金瓯一、重十舍客勒、盈以香、",
      "51": "牡犊一、牡绵羊一、一岁之牡羔一、为燔祭、",
      "52": "牡山羊一、为赎罪祭、",
      "53": "牛二、牡绵羊五、牡山羊五、一岁之牡羔五、为酬恩祭、皆亚米忽子以利沙玛所献、○",
      "54": "八日、玛拿西牧伯、比大蓿子迦玛列献礼物、",
      "55": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "56": "金瓯一、重十舍客勒、盈以香、",
      "57": "牡犊一、牡绵羊一、一岁之牡羔一、为燔祭、",
      "58": "牡山羊一、为赎罪祭、",
      "59": "牛二、牡绵羊五、牡山羊五、一岁之牡羔五、为酬恩祭、皆比大蓿子迦玛列所献、○",
      "60": "九日、便雅悯牧伯、基多尼子亚比但献礼物、",
      "61": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "62": "金瓯一、重十舍客勒、盈以香、",
      "63": "牡犊一、牡绵羊一、一岁之牡羔一、为燔祭、",
      "64": "牡山羊一、为赎罪祭、",
      "65": "牛二、牡绵羊五、牡山羊五、一岁之牡羔五、为酬恩祭、皆基多尼子亚比但所献、○",
      "66": "十日、但之牧伯、亚米沙代子亚希以谢献礼物、",
      "67": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "68": "金瓯一、重十舍客勒、盈以香、",
      "69": "牡犊一、牡绵羊一、一岁之牡羔一、为燔祭、",
      "70": "牡山羊一、为赎罪祭、",
      "71": "牛二、牡绵羊五、牡山羊五、一岁之牡羔五、为酬恩祭、皆亚米沙代子亚希以谢所献、○",
      "72": "十一日、亚设牧伯、俄兰子帕结献礼物、",
      "73": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "74": "金瓯一、重十舍客勒、盈以香、",
      "75": "牡犊一、牡绵羊一、一岁之牡羔一、为燔祭、",
      "76": "牡山羊一、为赎罪祭、",
      "77": "牛二、牡绵羊五、牡山羊五、一岁之牡羔五、为酬恩祭、皆俄兰子帕结所献、○",
      "78": "十二日、拿弗他利牧伯、以南子亚希拉献礼物、",
      "79": "银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、",
      "80": "金瓯一、重十舍客勒、盈以香、",
      "81": "牡犊一、牡绵羊一、一岁之牡羔一、为燔祭、",
      "82": "牡山羊一、为赎罪祭、",
      "83": "牛二、牡绵羊五、牡山羊五、一岁之牡羔五、为酬恩祭、皆以南子亚希拉所献、○",
      "84": "膏坛时、以色列牧伯所献、银盘十二、银盂十二、金瓯十二、",
      "85": "盘各重一百三十舍客勒、盂各重七十舍客勒、诸器皿之银、共计二千四百舍客勒、循圣所权衡、",
      "86": "金瓯十二、盈以香、瓯各重十舍客勒、共计一百二十舍客勒、循圣所权衡、",
      "87": "牡犊十有二、牡绵羊十有二、一岁之牡羔十有二、以为燔祭、与其素祭、山羊之羔十有二、为赎罪祭、",
      "88": "牡牛二十四、牡绵羊六十、牡山羊六十、一岁之牡羔六十、为酬恩祭、皆膏坛后所献、○",
      "89": "摩西入会幕、与耶和华言、则闻二基路伯间、法匮施恩座上、有声与之言、即耶和华与之言也、"
    },
    "8": {
      "1": "耶和华谕摩西曰、",
      "2": "告亚伦云、燃灯之时、宜使七盏明耀于台前、",
      "3": "亚伦遵耶和华所谕摩西之命而行、燃灯明耀于台前、",
      "4": "灯台以金为之、自座及花、悉用旋法而造、遵耶和华所示摩西之式、○",
      "5": "耶和华谕摩西曰、",
      "6": "于以色列族中、取利未人洁之、",
      "7": "洁礼如左、以赎罪之水洒之、使以薙刀、薙其全体、濯衣洁身、",
      "8": "取牡犊为燔祭、和油之细面为素祭、又取牡犊一、为赎罪祭、",
      "9": "携利未人至会幕前、集以色列会众、",
      "10": "既引利未人于耶和华前、使以色列人按手其首、",
      "11": "亚伦奉利未人于耶和华、为以色列族献之、以为摇祭、供耶和华之役事、",
      "12": "利未人按手于二犊之首、尔则献之、一为赎罪祭、一为燔祭、奉于耶和华、以赎其罪、",
      "13": "使利未人立于亚伦及其子前、奉于耶和华、以为摇祭、",
      "14": "如是区别利未人于以色列族、使之归我、",
      "15": "厥后利未人必入会幕、供其役事、尔必洁之、奉为摇祭、",
      "16": "盖利未人悉归于我、我取其人、代以色列族初胎之男、使为我有、",
      "17": "以色列族诸首生者、或人或畜、咸为我有、我戮埃及首生者时、区别之以归我、",
      "18": "我取利未人、以代以色列族初胎之男、",
      "19": "亦取之、以赐亚伦及其子、于会幕中、为以色列族供其役事、代之赎罪、免以色列族近于圣所、而遭灾祸、",
      "20": "摩西亚伦暨以色列会众、如是待利未人、悉遵耶和华命、",
      "21": "利未人去罪为洁、洗濯其衣、亚伦奉于耶和华、以为摇祭、代为赎罪、使之成洁、",
      "22": "厥后利未人入会幕、于亚伦及其子前、以供役事、耶和华指利未人、所谕摩西者、以色列人悉遵行之、○",
      "23": "耶和华谕摩西曰、",
      "24": "利未人供役事、有定例焉、自二十五岁以上、可入会幕、以供役事、",
      "25": "至于五十、乃罢其役、",
      "26": "偕其兄弟同守会幕、毋再役事、其例若此、"
    },
    "9": {
      "1": "出埃及二年正月、耶和华于西乃野、谕摩西曰、",
      "2": "届期、以色列族当守逾越节、",
      "3": "月之十四日薄暮、遵典章律例、而守节期、",
      "4": "摩西遂告以色列族守逾越节、",
      "5": "正月十四日薄暮、以色列族在西乃野、守逾越节、循耶和华所谕摩西之命、○",
      "6": "有人缘尸蒙污、不得于是日守逾越节、至摩西亚伦前、",
      "7": "曰、吾侪缘尸蒙污、届期奚禁我与以色列族、同献礼物于耶和华、",
      "8": "摩西曰、姑待此、我将听耶和华何以谕尔、○",
      "9": "耶和华谕摩西曰、",
      "10": "告以色列族云、凡尔曹及后裔、若缘尸蒙污、或行远道、亦当守逾越节、以奉事耶和华、",
      "11": "二月十四日薄暮守之、食羔、及无酵饼、与苦菜、",
      "12": "勿留其余于明晨、勿折其骨、悉遵逾越节例而守之、",
      "13": "如人未蒙不洁、未行远道、而弗守逾越节者、必绝于民中、因届期不献礼物于耶和华、必负其罪、",
      "14": "如外人旅于尔中、欲守逾越节、以奉事耶和华、必循典章律例而守之、宾旅宗族、俱为一例、○",
      "15": "张法幕之日、有云覆之、自夕达旦、幕上明耀如火、",
      "16": "恒久如斯、云覆厥幕、夜间其状若火、",
      "17": "云升离幕、以色列族启行、云止之所、以色列族建营、",
      "18": "以色列族启行建营、俱循耶和华命、云覆幕时、民则处营、",
      "19": "云止于幕、历日既久、则以色列族遵耶和华命、而不启行、",
      "20": "云止于幕、为日无几、则处营、或启行、俱循耶和华命、",
      "21": "有时云止、自夕达旦、诘朝而升、民则启行、有时云止、历一昼夜而升、民则启行、",
      "22": "云止于幕、或两日、或一月、或一年、以色列族则处于营、而不前往、以待云升、然后启行、",
      "23": "建营启行、俱循耶和华命、悉遵耶和华所谕摩西之命而行、"
    },
    "10": {
      "1": "耶和华谕摩西曰、",
      "2": "宜用旋法、制银角二、用集会众、使营启行、",
      "3": "吹二角时、会众宜集、就尔于会幕前、",
      "4": "吹一角时、以色列军旅之牧伯、必集就尔、",
      "5": "吹角以警、则东营启行、",
      "6": "二次、则南营启行、启行时、必吹角以警、",
      "7": "集会众时、可吹角、勿警人、",
      "8": "亚伦子孙为祭司者、必吹其角、著为永例、历世弗替、",
      "9": "有敌犯境、尔往攻之、必以角声警人、则耶和华尔之上帝、必垂念尔、拯尔于敌、",
      "10": "乐日、节期、月朔、当因献燔祭、酬恩祭、而吹其角、以为纪念于尔上帝前、我乃耶和华、尔之上帝也、○",
      "11": "二年二月二十日、云离法幕、",
      "12": "以色列族启行、去西乃野、云止于巴兰野、",
      "13": "民遵耶和华所谕摩西之命而启行、乃始于此、",
      "14": "从犹大营之纛者、按其行伍、启行为前队、亚米拿达子拿顺统领其军、",
      "15": "苏押子拿坦业统以萨迦军、",
      "16": "希伦子以利押统西布伦军、",
      "17": "继而彻幕、革顺米拉利子孙、负之启行、",
      "18": "从流便营之纛者、按其行伍启行、示丢珥子以利蓿统领其军、",
      "19": "苏利沙代子示路蔑统西缅军、",
      "20": "丢珥子以利雅萨统迦得军、",
      "21": "哥辖子孙、负圣所什物启行、先行之人、建幕以待其至、",
      "22": "从以法莲营之纛者、按其行伍启行、亚米忽子以利沙玛统领其军、",
      "23": "比大蓿子迦玛列统玛拿西军、",
      "24": "基多尼子亚比但统便雅悯军、",
      "25": "从但营之纛者、启行为后队、亚米沙代子亚希以谢统领其军、",
      "26": "俄兰子帕结统亚设军、",
      "27": "以南子亚希拉统拿弗他利军、",
      "28": "以色列族按其行伍启行如是、○",
      "29": "摩西谓其外戚、米甸人流珥子何巴曰、我侪今往耶和华所许赐我之地、汝且偕行、我善待尔、盖耶和华论以色列族、出以嘉言、",
      "30": "何巴曰、我不偕往、将归故乡、返我宗族、",
      "31": "摩西曰、尔勿弃我、我于旷野建营、尔知其事、可为我目、",
      "32": "如与我侪偕行、则耶和华如何施恩于我、我亦如是施尔、○",
      "33": "以色列族离耶和华之山、历程三日、此三日、耶和华之约匮先行、以择安处之所、",
      "34": "民启行时、耶和华之云、昼覆其上、",
      "35": "约匮移时、摩西曰、耶和华欤、尚其兴起、愿敌溃散、愿憾尔者遁逃、",
      "36": "约匮止时、则曰、耶和华欤、尚其返于以色列亿兆、"
    },
    "11": {
      "1": "民发怨言、耶和华闻其恶语而怒、其火燃于民中、毁营边隅、",
      "2": "民吁摩西、摩西祷于耶和华、火焰随熄、",
      "3": "其地遂称曰他备拉、以耶和华之火燃于民中也、○",
      "4": "杂处流氓、贪欲无厌、以色列族亦哭泣曰、谁予我肉食、",
      "5": "我忆在埃及时、不费财而食鱼、亦有王瓜、瓠、韭、葱、蒜、",
      "6": "今我精神消减、玛那而外、别无所见、",
      "7": "夫玛那状如芫荽之实、色如珍珠、",
      "8": "民众四出、各相敛取、或磨以磨、或捣以臼、或煮于鼎、或以作饼、味若和油之食、",
      "9": "夜间露降于营、玛那随之而下、",
      "10": "摩西闻民室家、各在帐幕门前哭泣、致耶和华震怒、摩西不悦、",
      "11": "告耶和华曰、何虐待尔仆、不施恩于我、而以治民之任加我、",
      "12": "斯民岂我所孕、岂我所育、尔乃谓我、汝其抱之于怀、犹父之怀乳子、携至誓许其祖之地、",
      "13": "彼哭于我前云、以肉食我、我何由得肉、以予有众乎、",
      "14": "治民之任綦重、我不能独负、",
      "15": "如蒙尔恩、与其待我若此、毋宁杀我、免我遭诸困苦、○",
      "16": "耶和华谕摩西曰、于以色列之耆老中、简七十人、皆尔夙知其为民之长老有司、携至会幕前、与尔偕立、",
      "17": "我将临而语尔、取尔所感之神、赋之于彼、使其同负治民之任、免尔独负、",
      "18": "尔语民曰、自洁为圣、以备明日食肉、盖耶和华闻尔哭声云、谁以肉食我、昔在埃及、我侪善矣、故耶和华将赐尔以肉、尔得食之、",
      "19": "非止一日、二日、五日、十日、二十日已也、",
      "20": "必至一月、致由鼻孔喷而出之、为尔厌恶、盖尔厌弃寓于尔中之耶和华、哭于其前曰、我何为出埃及乎、",
      "21": "摩西曰、我偕居之民、步卒六十万、尔言予之肉食、至于一月、",
      "22": "岂宰群羊及牛、抑集海中鳞族、以餍之乎、",
      "23": "耶和华曰、耶和华之臂岂短耶、今必见我言之应否、○",
      "24": "摩西出、以耶和华言告民、集民之长老七十人、立于幕之四周、",
      "25": "耶和华乘云降临、与摩西言、以感摩西之神、赋于长老、既已赋之、则感神而言、厥后不复如此、",
      "26": "所录者中有二人、一名伊利达、一名米达、仍居于营、未适会幕、神既赋之、则在营中感神而言、",
      "27": "有一少者、趋告摩西曰、伊利达米达在营中、感神而言、",
      "28": "嫩之子约书亚自幼为摩西从者、曰、我主摩西欤、请禁之、",
      "29": "摩西曰、尔缘我故、有所嫉乎、愿耶和华以神赋于民众、使之感神而言、",
      "30": "摩西及以色列长老、遂返于营、",
      "31": "有风自耶和华而发、使鹑自海而至、散于营之四周、相去约一日之程、距地二肘、",
      "32": "民起捕鹑、永朝永夕、至于明日、获之少者、尚得十贺梅尔、布于营之四周、",
      "33": "肉在牙间、犹未咀嚼、耶和华怒之、降重灾以击之、",
      "34": "其地遂称曰基博罗哈他瓦、因贪欲之人葬于彼也、",
      "35": "民自基博罗哈他瓦启行、至哈洗录居焉、"
    },
    "12": {
      "1": "昔摩西娶古实女、米利暗亚伦非之、",
      "2": "曰、耶和华岂第语摩西、而不语我侪乎、斯言耶和华闻之、",
      "3": "摩西秉性温柔、胜于世之亿兆、",
      "4": "耶和华猝谕摩西亚伦米利暗曰、尔曹出至会幕、三人乃出、",
      "5": "耶和华乘云柱临于幕门、召亚伦米利暗、二人乃前、",
      "6": "耶和华曰、其听我言、尔中如有先知、我必藉异象而显见、或梦中谕之、",
      "7": "惟于我仆摩西、则不然、彼尽忠于我家、",
      "8": "故我与之晤言、明以相告、不以隐语、彼亦睹耶和华之容、尔曹非之、曷不惧乎、",
      "9": "耶和华怒之而去、",
      "10": "云离会幕、米利暗患癞、色皎如雪、亚伦顾之、见其患癞、",
      "11": "乃谓摩西曰、我侪愚昧、干厥咎戾、请吾主勿加罪、",
      "12": "勿使彼若已死之人、出母胎体已半朽者、",
      "13": "摩西吁耶和华曰、上帝欤、其医之、`",
      "14": "耶和华曰、若彼父唾于其面、岂不蒙羞七日乎、必禁之营外、历至七日、然后可导之入、",
      "15": "遂禁米利暗营外、至于七日、民不启行、待其复入、",
      "16": "厥后离哈洗录、在巴兰野建营、"
    },
    "13": {
      "1": "耶和华谕摩西曰、",
      "2": "于支派中、各简牧伯一人、以窥迦南地、即我所锡以色列族者、",
      "3": "摩西遵耶和华命、自巴兰野遣之、所遣者、悉属以色列族长、",
      "4": "其名如左、属流便支派、撒刻子沙母亚、",
      "5": "属西缅支派、何利子沙法、",
      "6": "属犹大支派、耶孚尼子迦勒、",
      "7": "属以萨迦支派、约色子以迦、",
      "8": "属以法莲支派、嫩之子何西阿、",
      "9": "属便雅悯支派、拉孚子帕提、",
      "10": "属西布伦支派、梭底子迦叠、",
      "11": "约瑟之裔、属玛拿西支派、稣西子迦底、",
      "12": "属但之支派、基玛利子亚米利、",
      "13": "属亚设支派、米迦勒子西帖、",
      "14": "属拿弗他利支派、缚西子拿比、",
      "15": "属迦得支派、玛基子臼利、",
      "16": "摩西所遣以窥地者、即斯人也、嫩之子何西阿、摩西易其名为约书亚、",
      "17": "摩西遣十二人以窥迦南、曰、自其南境而往、入彼山地、",
      "18": "察其土壤、观其居民、强弱众寡、",
      "19": "其处之所、或美或恶、其居之邑、或类营垒、或类城垣、",
      "20": "其土壤、或瘠或腴、有无林木、宜强乃志、彼地之果、可携而归、其时乃葡萄初稔之际、",
      "21": "其人遂往窥地、自寻野至利合、及哈马之道、",
      "22": "转而南向、至希伯仑、此邑之建、前于埃及之琐安七年、在彼有亚衲族亚希幔、示筛、挞买、",
      "23": "至以实各谷、在彼斫葡萄枝、上具葡萄一穗、",
      "24": "故其地名曰以实各谷、",
      "25": "四十日后、窥地而返、",
      "26": "至巴兰野之加低斯、见摩西亚伦、及以色列会众、告以诸事、以厥土之果示之、",
      "27": "谓摩西曰、尔遣我所往之地、我已至焉、果流乳蜜、此其果也、",
      "28": "虽然、居民强悍、其邑广大、俱有城垣、我见亚衲族于彼、",
      "29": "亚玛力族居南方、赫人、耶布斯人、亚摩利人居山地、迦南人濒海与约但河居焉、",
      "30": "迦勒于摩西前、慰安民曰、我侪能克其地、其往取之、",
      "31": "偕行者曰、彼强于我、不可往攻、",
      "32": "遂毁所窥之地、谓以色列族曰、我所窥之地、吞噬居民、我所见之人、躯干修伟、",
      "33": "在彼见伟人亚衲族、我自较之、形犹蟿虫、彼之视我亦若是、"
    },
    "14": {
      "1": "会众大声号呼、是夜咸哭、",
      "2": "以色列族怨摩西亚伦、佥曰、愿我亡于埃及、或殒于斯野为幸、",
      "3": "耶和华何为导我至此、使我仆于刃、妻孥被虏、我归埃及、不犹美乎、",
      "4": "遂相议曰、莫若立帅、以归埃及、",
      "5": "摩西亚伦俯伏于以色列会众前、",
      "6": "窥其地者、间有嫩之子约书亚、耶孚尼子迦勒、自裂其衣、",
      "7": "告以色列会众曰、我所经行、窥察之地、厥土甚美、",
      "8": "流乳与蜜、如耶和华悦我、必导我至其地、以之锡我、",
      "9": "勿叛耶和华、勿畏其地之民、彼无扞卫、必为我食、耶和华与我偕、勿惧之、",
      "10": "会众命击以石、耶和华之荣光、显于会幕、在以色列众前、○",
      "11": "耶和华谕摩西曰、斯民轻我、将至何时、我于其中行斯异迹、而彼仍弗信我、将至何时、",
      "12": "我必降疫疠以击之、绝之于其业、使尔后裔为国、较彼尤大且强、",
      "13": "摩西对耶和华曰、如是、埃及人必闻其事、盖尔昔施大能、率斯民出其中、",
      "14": "埃及人必以告斯土之民、彼已闻尔耶和华居以色列族中、因尔显见、为众目击、尔云止于其上、昼导以云柱、夜导以火柱、",
      "15": "今尔若歼斯民、如戮一人、尝闻尔名之国必曰、",
      "16": "耶和华不能导斯民、入所誓许之地、故灭之于野、",
      "17": "兹求我主、施厥大力、如昔所言曰、",
      "18": "耶和华迟于发怒、富有恩惠、宥愆赦过、惟当罚者、必不义之、以父之罪、加诸子孙、至三四世、",
      "19": "今求依尔鸿慈、宥民之罪、如昔宥之、自出埃及、迄于今日、",
      "20": "耶和华曰、我从尔言、而行赦宥、",
      "21": "虽然、我指我生、及我荣必充于天下而誓、",
      "22": "斯民既于埃及暨旷野、见我荣光、及所行之异迹、而犹试我、至于十次、不听我言、",
      "23": "必不得见我所誓于厥祖之地、凡轻视我者、皆不得见之、",
      "24": "惟我仆迦勒、性质殊异于众、专从乎我、所往之地、必导之入、其裔据以为业、",
      "25": "今亚玛力与迦南人、居于斯谷、诘旦尔其旋返、道由红海、而往旷野、○",
      "26": "耶和华谕摩西亚伦曰、",
      "27": "此恶会众、我忍之将至何时、以色列族怨我之言、我闻之矣、",
      "28": "当告之曰、耶和华云、我指己生以誓、必依尔言而行、",
      "29": "尔尸必僵于斯野、尔中见核而怨我者、自二十岁以上、",
      "30": "俱不得入、我誓赐尔以居之地、惟耶孚尼子迦勒、及嫩之子约书亚入之、",
      "31": "尔之幼稚、尔言将被掳者、我必导入、得识尔所蔑视之土、",
      "32": "惟尔之尸、必僵于野、",
      "33": "尔之子女、缘尔徇欲、必负其罪、流离于野、历四十年、迨尔尸骸消灭、",
      "34": "尔窥厥地、历四十日、今将以日易年、尔负其罪、历四十载、使知我离逖焉、",
      "35": "我耶和华既言之、必行之于此恶会众、集攻我者、俾其亡于斯野、尽皆消灭、",
      "36": "摩西所遣窥地之人、返而毁之、致会众怨摩西、",
      "37": "咸遘疫疠、死于耶和华前、",
      "38": "惟其中二人、嫩之子约书亚、耶孚尼子迦勒生存、",
      "39": "摩西以此告以色列族、民忧甚、",
      "40": "夙兴登山巅、曰、我侪有罪、今集于斯、愿往耶和华所许之地、",
      "41": "摩西曰、奚违耶和华命、此行不利、",
      "42": "耶和华不在尔中、勿往、恐为敌所败、",
      "43": "亚玛力及迦南人在尔前、尔必仆于其刃、缘尔违逆、不从耶和华、耶和华必不偕尔、",
      "44": "民擅登山巅、惟摩西与耶和华约匮未离营、",
      "45": "亚玛力人、及居山之迦南人、下而击之、至于何珥玛、"
    },
    "15": {
      "1": "耶和华谕摩西曰、",
      "2": "告以色列族云、既至我所赐尔以居之地、",
      "3": "欲以牛羊奉于耶和华为火祭、即燔祭、或他祭、以之偿愿、或以为乐献祭、或届节期、以为馨香、奉于耶和华、",
      "4": "则献祭者、必取细面伊法十分之一、和油一欣四分之一、为素祭、奉于耶和华、",
      "5": "并为各羔、取酒一欣四分之一、为灌祭、与燔祭、或他祭同献、",
      "6": "如献牡绵羊、则必取细面伊法十分之二、和油一欣三分之一、为素祭、",
      "7": "酒一欣三分之一、为灌祭、以为馨香、奉于耶和华、",
      "8": "如以牡犊为燔祭、或他祭、或以之偿愿、或为酬恩祭、以献耶和华、",
      "9": "则必取细面伊法十分之三、和油一欣之半、为素祭、与牡犊同献、",
      "10": "酒一欣之半、为灌祭、以为馨香之火祭、奉于耶和华、",
      "11": "每献牡犊、牡绵羊、绵羊羔、山羊羔、所备者必如是、",
      "12": "依所献之数而备之、",
      "13": "凡生于本土者、欲献火祭于耶和华、以为馨香、必遵是例、",
      "14": "外人之旅于尔中、或历世与尔偕居者、欲以馨香之火祭献于耶和华、亦必如是而行、",
      "15": "凡尔会众、及旅于尔中者、典章相同、历世弗替、在耶和华前、尔众若何、宾旅亦若何、",
      "16": "尔及寓于尔中之宾旅、俱循一律一例、○",
      "17": "耶和华谕摩西曰、",
      "18": "告以色列族云、尔至我所导入之土、",
      "19": "既食其所产、必以举祭献于耶和华、",
      "20": "当取初稔之麦、为屑作饼、以为举祭、与举禾场之谷一例、",
      "21": "必取初稔之麦为屑、以为举祭、献于耶和华、历世弗替、○",
      "22": "尔或误犯、不从耶和华所谕摩西之命、",
      "23": "既自昔迄今、及厥后历世所谕之命、",
      "24": "或有所犯、而会众不知、则必献牡犊一、为燔祭、以为馨香、奉于耶和华、与其素祭、灌祭、悉循常例、亦献牡山羊一、为赎罪祭、",
      "25": "祭司遂为以色列会众赎罪、俾蒙赦宥、因系误犯、且为其咎、已献火祭、及赎罪祭于耶和华、",
      "26": "如是、则以色列会众、及旅于尔中者、俱蒙赦宥、缘其所犯、出于无知、",
      "27": "如一人误干罪戾、则必献一岁之牝山羊、为赎罪祭、",
      "28": "祭司当在耶和华前、为误犯者赎罪、俾蒙赦宥、",
      "29": "凡误干罪戾、无论生于以色列本土、或旅于其中者、俱为一例、",
      "30": "如其故犯、乃亵渎耶和华、不论宗族宾旅、必绝于民中、",
      "31": "既藐视耶和华之言、干犯其命、则必见绝、厥罪归之、○",
      "32": "以色列族居野时、遇人于安息日采薪、",
      "33": "携之至摩西亚伦及会众前、",
      "34": "囚之于狱、因未定拟何以处之、",
      "35": "耶和华谕摩西曰、其人必杀勿赦、会众当于营外击之以石、",
      "36": "遂携出营外、以石击毙之、遵耶和华所谕摩西之命、○",
      "37": "耶和华谕摩西曰、",
      "38": "当令以色列族、衣边之下作?、各?之上、缘以蓝带、历世弗替、",
      "39": "尔观其?、可忆耶和华诫、而遵行之、不致随尔心目、徇欲如故、",
      "40": "宜忆我诫、而为圣于上帝、",
      "41": "我乃尔之上帝耶和华、导尔出埃及、为尔之上帝、我乃耶和华、尔之上帝也、"
    },
    "16": {
      "1": "利未之裔、哥辖孙、以斯哈子可拉、流便之裔、以利押子大坍、亚比兰、比勒子安、",
      "2": "与以色列会众之牧伯、即有名誉之议士、二百五十人、集攻摩西亚伦、",
      "3": "曰、尔逾分矣、会众尽皆为圣、耶和华亦在其中、尔奚自大、欲超轶于耶和华之会众乎、",
      "4": "摩西闻而俯伏、",
      "5": "语可拉及其党曰、诘朝、耶和华必明示尔曹、谁属之、谁为圣、俾进其前、彼所简者、得以近之、",
      "6": "尔可拉及尔党、当如是行、",
      "7": "明日执鼎盛火、置香于耶和华前、耶和华所简者、即以为圣、汝利未裔逾分矣、",
      "8": "又语可拉曰、汝利未裔、宜听我言、",
      "9": "以色列之上帝、区别尔曹于会众、使近其前、服役于耶和华幕、立会众前、以为供役、其事岂微细哉、",
      "10": "既使尔及兄弟利未裔、近于其前、尔犹觊觎祭司之职乎、",
      "11": "尔及尔党之集、乃攻耶和华、亚伦何人、致尔怨之、",
      "12": "摩西使人召以利押子大坍、亚比兰、对曰、不往、",
      "13": "尔携我侪出流乳与蜜之地、欲杀于野、其事岂微细哉、尚欲自立、为我君乎、",
      "14": "尔未导我至流乳与蜜之地、未尝赐我田畴、及葡萄园、岂欲抉斯众之目乎、我不往、",
      "15": "摩西怒甚、谓耶和华曰、勿眷顾其所献、我未取其一驴、害其一人、",
      "16": "乃谓可拉曰、明日尔与尔党、偕亚伦诣耶和华前、",
      "17": "人各执鼎、置香于中、共二百五十鼎、尔及亚伦、亦各执鼎、诣耶和华前、",
      "18": "遂各执鼎、燃火置香、与摩西亚伦立于会幕门、",
      "19": "可拉集会众、至幕门攻之、耶和华之荣光显见、会众目击、○",
      "20": "耶和华谕摩西亚伦曰、",
      "21": "尔其离此会众、俟我灭之于俄顷、",
      "22": "二人俯伏曰、上帝、世人诸神之上帝欤、曷因一人干罪、而怒及会众乎、",
      "23": "耶和华谕摩西曰、",
      "24": "尔命会众、离可拉大坍亚比兰幕之四周、",
      "25": "摩西乃起、往大坍亚比兰所、以色列长老随其后、",
      "26": "摩西谓会众曰、离此恶党之幕、勿扪其物、恐与其罪、与之偕亡、",
      "27": "众遂离可拉大坍亚比兰幕之四周、大坍亚比兰出、立于幕门、妻孥偕之、",
      "28": "摩西曰、耶和华遣我行此、非由我意、尔可知焉、",
      "29": "倘彼如常而终、所遇与众无异、则知耶和华未尝遣我、",
      "30": "倘耶和华创行新事、使地张口、吞噬其众、及凡所有、生堕阴府、则知其人藐视耶和华矣、",
      "31": "言竟、其下土壤坼裂、",
      "32": "地张厥口、吞噬可拉徒党、与其眷属什物、",
      "33": "彼暨所有、悉生堕于阴府、地复合之、致彼绝于会中、",
      "34": "以色列族在于四周、闻其号呼而遁、曰、恐我侪亦为地所吞、",
      "35": "火自耶和华出、毁其焚香者二百五十人、○",
      "36": "耶和华谕摩西曰、",
      "37": "告祭司亚伦子以利亚撒云、取鼎于火中、倾其爇炭于他处、盖鼎为圣、",
      "38": "人虽犯罪、自殒厥命、然其鼎尝奉于耶和华、故为圣、当取而捣之成片、以包祭坛、为以色列族之鉴戒、",
      "39": "祭司以利亚撒遂取奉火见毁者之铜鼎、捣之以包祭坛、",
      "40": "为以色列族之记志、以示外人非亚伦之裔者、不得近而焚香于耶和华前、恐遭厥害、若可拉及其党然、遵耶和华所谕摩西之命、○",
      "41": "诘旦、以色列会众怨摩西亚伦曰、耶和华之民、为尔所戮、",
      "42": "会众集攻摩西亚伦时、瞻望会幕、为云所覆、耶和华之荣光显见、",
      "43": "摩西亚伦至会幕前、",
      "44": "耶和华谕摩西曰、",
      "45": "离此会众、我将灭之于俄顷、二人俯伏、",
      "46": "摩西告亚伦曰、耶和华震怒、疫疠已起、尔当执鼎、取坛上之火、置香、急诣会众、代为赎罪、",
      "47": "亚伦循摩西言取鼎、趋诣会中、疫疠已起、",
      "48": "乃立于生者死者间、焚香为民赎罪、疫疠始弭、",
      "49": "缘可拉事而殒者外、遘疫而死者、计一万四千七百人、",
      "50": "疫疠既止、亚伦反见摩西于会幕门、"
    },
    "17": {
      "1": "耶和华谕摩西曰、",
      "2": "尔谕以色列人、由之取杖、按宗族之牧伯、取杖十二、宗族各一、书名其上、",
      "3": "亚伦名书于利未族之杖、牧伯各有其杖、",
      "4": "以杖置于会幕法匮前、我所莅临之处、",
      "5": "我所简者、其杖必萌芽、使以色列族怨尔之言息焉、",
      "6": "摩西以此言告以色列人、诸牧伯各付其杖、循其宗族、计十有二、亚伦之杖在其中、",
      "7": "摩西置诸法幕、在耶和华前、",
      "8": "翌日、摩西入法幕、见亚伦之杖、属利未族者、萌芽舒蕊、结杏已稔、",
      "9": "摩西取杖于耶和华前、携至以色列众、彼既观之、各取其杖、",
      "10": "耶和华谕摩西曰、反亚伦杖于法匮前、存之为志、使此叛逆之辈、息怨于我、免其陨没、",
      "11": "摩西遵耶和华命而行、○",
      "12": "以色列族谓摩西曰、我将死矣、我其亡乎、我悉亡矣、",
      "13": "凡近耶和华之幕者死、我将皆亡乎、"
    },
    "18": {
      "1": "耶和华谕亚伦曰、人若干犯圣所、尔及子孙宗族、必负其罪、尔及子孙、为祭司而溺职、亦必负其罪、",
      "2": "可携尔兄弟、即属汝祖利未支派者、偕汝而供役事、惟尔及子孙、宜在法幕前、",
      "3": "彼为尔服役、且守会幕、惟不可近圣所之器皿及坛、免其与尔俱致死亡、",
      "4": "彼偕尔而守会幕、供其役事、外人勿近乎尔、",
      "5": "圣所及坛、尔当恪守、俾以色列族免遭震怒、",
      "6": "我于以色列族中、已取尔兄弟利未人归耶和华、今赐于汝、以供会幕役事、",
      "7": null,
      "8": "耶和华谕亚伦曰、所献之举祭、即以色列族区别为圣之物、我付尔守之、缘尔受膏、是物归尔、爰及子孙、著为永例、",
      "9": "凡奉我之素祭、赎罪祭、补过祭、其中不焚以火者、皆为至圣、必归于尔、爰及子孙、",
      "10": "既为至圣之物、于尔为圣、诸丁男可食之、",
      "11": "以色列族所献举祭摇祭之礼物、咸为尔有、我赐于汝、爰及子女、家中凡为洁者、可得而食、著为永例、",
      "12": "油与葡萄酒、及谷之嘉者、所献于耶和华初稔之物、我以锡尔、",
      "13": "其地初稔之物、所献于耶和华者、俱归诸尔、家中凡为洁者、可得而食、",
      "14": "以色列族区别之物、皆必归尔、",
      "15": "凡初胎男子、首生牡畜、奉于耶和华者、皆必归尔、惟首生之男必赎、首生不洁之畜亦必赎、",
      "16": "其中所当赎者、诞已弥月赎之、其价依尔所估、五舍客勒、循圣所权衡、一舍客勒、即二十季拉、",
      "17": "首生之牛、绵羊、山羊、俱为圣物、毋赎之、以其血洒于坛、焚其脂、以为馨香之火祭、奉于耶和华、",
      "18": "厥肉归尔、与摇腔右腿同、",
      "19": "凡以色列族所献圣物之中、奉于耶和华之举祭、我锡于尔、及尔子女、著为永例、此于耶和华前、为尔及裔所立之盐约、",
      "20": "耶和华谕亚伦曰、尔于以色列人境内、不得有产有业、在以色列族中、我为尔之业、尔之产、○",
      "21": "我于以色列族之土产、什取其一、以锡利未人、为其供役会幕之值、",
      "22": "自是以后、以色列族不可近会幕、免其负罪而死、",
      "23": "利未人供役于会幕、如有干犯、必负其罪、著为永例、厥世弗替、于以色列族中、不得业产、",
      "24": "以色列人什输其一、献于耶和华为举祭者、我赐于利未人为业、故曰、彼不得业于以色列人中也、○",
      "25": "耶和华谕摩西曰、",
      "26": "告利未人云、尔得以色列族所输之什一、我所锡尔为业者、必于其中、复取什一、以为举祭、献于耶和华、",
      "27": "尔之举祭、视为尔曹禾场之谷、酒醡之汁、",
      "28": "尔自以色列族所得之什一、当复取其什一、献于耶和华、使献耶和华之举祭、归祭司亚伦、",
      "29": "所得礼物、必取其嘉者、区别为圣、献于耶和华为举祭、",
      "30": "宜命利未人曰、既举而献其嘉者、必视为禾场酒醡之所出、",
      "31": "尔与眷属、随在可食、盖尔供役于会幕、得此为值、",
      "32": "既举而献其嘉者、则不负罪、勿渎以色列之圣物、免致死亡、"
    },
    "19": {
      "1": "耶和华谕摩西亚伦曰、",
      "2": "耶和华所命之法典、今示于尔、宜令以色列族、牵牝犊一、其色维骍、纯全无疵、未尝负轭者诣尔、",
      "3": "付于祭司以利亚撒、牵出营外、宰于其前、",
      "4": "祭司以利亚撒以指取血、洒于会幕前凡七、",
      "5": "焚犊于祭司前、皮肉血矢、悉焚之、",
      "6": "祭司取香柏、牛膝草、绛色线、投诸焚犊之火、",
      "7": "祭司当浣衣濯身、而后入营、其蒙不洁、迨夕乃免、",
      "8": "焚犊者当浣衣濯身、其蒙不洁、迨夕乃免、",
      "9": "洁者必取犊灰、置于营外洁地、和为去污之水、为以色列族存之、此亦赎罪之祭也、",
      "10": "取犊灰者、当浣厥衣、其蒙不洁、迨夕乃免、此乃以色列族、及旅于其中者之永例也、",
      "11": "凡扪人尸、必蒙不洁、历至七日、",
      "12": "迨及三日、必以斯水自涤、历至七日则洁、若三日不自涤、则七日不为洁、",
      "13": "凡扪死者之尸、而不自涤、玷耶和华之幕、必绝于以色列中、去污之水未洒其身、必为不洁、其污仍存、",
      "14": "人死于幕、有定例焉、凡入此幕、或在幕中者、必蒙不洁、历至七日、",
      "15": "凡开启之器、未覆以盖者、亦蒙不洁、",
      "16": "在野见杀于刃者、或自毙之尸、或人骨、或荒冢、扪之者必蒙不洁、历至七日、",
      "17": "当为不洁者、取所焚赎罪祭之灰、置于器中、加以活水、",
      "18": "必洁者一人、浸牛膝草于水中、洒幕与其诸器、及在幕中之众、与扪见杀者自毙者之尸、扪骨扪冢者、",
      "19": "三日及七日、洁者必洒不洁者、至七日、使之成洁、其人浣衣濯身、迨夕乃洁、",
      "20": "人蒙不洁、而不自涤、玷耶和华圣所、必绝于民中、去污之水未洒其身、必为不洁、",
      "21": "凡洒去污之水、当浣厥衣、凡扪去污之水、必蒙不洁、迨夕乃免、著为永例、",
      "22": "蒙不洁者所扪之物、皆为不洁、扪其物者、亦蒙不洁、迨夕乃免、"
    },
    "20": {
      "1": "正月以色列会众至寻野、居于加低斯、米利暗死、葬于彼、",
      "2": "会众无水、集攻摩西亚伦、",
      "3": "与摩西争曰、昔我兄弟死于耶和华前、我侪甚愿与之偕亡、",
      "4": "曷导耶和华之会众、至斯旷野、使我与牲畜悉死于此、",
      "5": "奚令我出埃及、至此恶地、无田可种、不产无花果、与葡萄石榴、亦无水可饮、",
      "6": "摩西亚伦离会众、至会幕门俯伏、耶和华之荣光显见、",
      "7": "耶和华谕摩西曰、",
      "8": "尔其执杖、与汝兄亚伦集会众、于其前命磐出水、必使水出于磐、遍饮会众、及厥牲畜、",
      "9": "摩西遵命、取杖于耶和华前、",
      "10": "与亚伦集会众于磐前、摩西曰、尔叛逆之辈听之、我为尔取水于磐乎、",
      "11": "摩西举杖击磐者二、水即汨汨其来、会众群畜共饮焉、",
      "12": "耶和华谕摩西亚伦曰、汝不我信、不尊我为圣于以色列族前、不得导斯众入我所赐之地、",
      "13": "以色列族与耶和华争、致耶和华显为圣于其中、故斯水称曰米利巴、米利巴译即争○",
      "14": "摩西自加低斯遣使诣以东王曰、尔之兄弟以色列人云、我侪遭遇多艰、尔所知也、",
      "15": "我祖往埃及、居彼日久、埃及人虐待我祖、爰及我侪、",
      "16": "我呼吁耶和华、蒙其垂听、遣使导我出埃及、今在加低斯、尔国之疆隅也、",
      "17": "请容我过尔地、我不越田亩、不入葡萄园、不饮井水、行由大道、不偏于左、不偏于右、以过尔境、",
      "18": "以东人对曰、勿过我境、免我执刃、出而攻尔、",
      "19": "以色列族曰、我行由大道、如我与牲畜饮尔之水、必偿厥值、不图其他、第欲徒行、以过尔境、",
      "20": "曰、尔毋过焉、以东王率其群众、大力以御之、",
      "21": "如是以东不许以色列族过其境、以色列族遂转离之、○",
      "22": "以色列会众自加低斯启行、至何珥山、",
      "23": "山在以东之边隅、耶和华谕摩西亚伦曰、",
      "24": "昔在米利巴水、尔曹逆我命、故亚伦必归其祖、不得入我所赐以色列人之地、",
      "25": "当携亚伦及其子以利亚撒、陟何珥山、",
      "26": "解亚伦之衣、以衣其子、亚伦必没、",
      "27": "摩西遵耶和华命而行、三人陟山、会众目击、",
      "28": "摩西解亚伦之衣、以衣其子、亚伦死于山巅、摩西以利亚撒乃下、",
      "29": "以色列会众见亚伦死、为之哀哭三旬、"
    },
    "21": {
      "1": "居南方之迦南人亚拉得王、闻以色列族由亚他林道而进、则与之战、虏其数人、",
      "2": "以色列族指耶和华许愿曰、若以此民付于我手、我必尽灭其邑、",
      "3": "耶和华应以色列族所求、以迦南人付之、遂尽灭厥众、及其邑、故其地称曰何珥玛、○",
      "4": "以色列族自何珥山启行、由红海道、绕以东地、因路艰难、民心恇怯、",
      "5": "怨上帝及摩西曰、奚导我出埃及、使死于野、无粮无水、所食淡薄、我心厌之、",
      "6": "耶和华遣火蛇、入民中啮之、以色列族多死亡者、",
      "7": "民就摩西曰、我怨耶和华及尔、干厥罪戾、请祈耶和华、为我驱蛇、摩西为之祈、",
      "8": "耶和华谕摩西曰、尔造火蛇之象、悬之于竿、被啮者望之而得生、",
      "9": "摩西遂造铜蛇、悬之于竿、为蛇所啮者、观之而得生、○",
      "10": "以色列族启行、建营于阿伯、",
      "11": "自阿伯启行、建营于以耶亚巴琳、在摩押野之东、",
      "12": "由此而往、建营于撒烈谷、",
      "13": "再往、建营于亚嫩溪东、其溪在野、源出亚摩利境、原为摩押及亚摩利之界、",
      "14": "耶和华战纪曰、苏法之哇哈伯及亚嫩谷、",
      "15": "诸谷之地势、斜趋亚珥乡、附近摩押界、",
      "16": "由此而往、至于比珥、在彼有井、昔耶和华谕摩西曰、汝集人民、我饮以水、",
      "17": "时、以色列族讴歌曰、井泉涌兮、尔曹咏之、",
      "18": "惟此井兮、牧伯凿之、民之长者、以梃以杖掘之、",
      "19": "厥后离野、往玛他拿、自玛他拿往拿哈列、自拿哈列往巴末、",
      "20": "自巴末往摩押郊之谷、至毗斯迦山巅、与野相望之处、○",
      "21": "以色列族遣使诣亚摩利王西宏曰、",
      "22": "请容我过尔地、我不偏入田亩、及葡萄园、不饮井水、行由大道、以过尔境、",
      "23": "西宏不许、乃集厥民、往于旷野、至雅杂、与以色列族战、",
      "24": "以色列族以刃击之、据有其地、自亚嫩迄于雅博溪、至亚扪而止、盖亚扪族之边境险固、",
      "25": "亚摩利人之邑希实本、及其乡里、以色列族悉取之、居处其中、",
      "26": "昔亚摩利王西宏、与摩押先王战、遍取斯地、至亚嫩溪、希实本乃其都也、",
      "27": "诗人咏之曰、希实本、尔其诣之、西宏邑、愿建筑之、",
      "28": "火自希实本而出、焰自西宏邑而发、毁摩押之亚珥、及亚嫩崇邱之牧伯、",
      "29": "摩押其有祸兮、基抹之民其将亡兮、厥子遁逃、厥女见攘、为亚摩利王西宏所获、",
      "30": "我已射之、希实本危亡、爰及底本、我已灭之、至于挪法、迄米底巴、○",
      "31": "于是以色列族、居亚摩利人之地、",
      "32": "摩西遣人窥察雅谢、遂取其乡里、驱遂亚摩利人、",
      "33": "以色列族旋返、往巴珊道、巴珊王噩率众出而攻之、在以得来与之战、",
      "34": "耶和华谕摩西曰、毋畏之、我以斯王、及其人民土地、咸付尔手、汝待遇之、如都希实本之亚摩利王西宏然、",
      "35": "遂击王、及其子其民、靡有孑遗、据有其地、"
    },
    "22": {
      "1": "以色列族启行、建营于摩押平原、约但之东、近耶利哥、○",
      "2": "以色列族于亚摩利人所行之事、西拨子巴勒目击、",
      "3": "摩押人又缘斯民众多、恐惧忧戚、",
      "4": "告米甸长老曰、此众将吞我四方、如牛啮田野之草、时、西拨子巴勒为摩押王、",
      "5": "遣使往比珥子巴兰本族之地、即河滨之毗夺、召之曰、有民出自埃及、周遍于地、实逼处此、",
      "6": "斯民强甚、我非其敌、请汝至此、为我诅之、庶我击之获胜、驱之出境、盖我素知尔所祝者、则必受祝、尔所诅者、则必受诅、",
      "7": "摩押及米甸长老、手执卜筮之值、往见巴兰、以巴勒言告之、",
      "8": "巴兰曰、今夕宿此、待聆耶和华之谕、以复于尔、摩押使臣、遂与巴兰同处、",
      "9": "上帝临格、问巴兰曰、偕尔者为谁、",
      "10": "对曰、摩押王西拨子巴勒、遣人就我曰、",
      "11": "有民出自埃及、周遍于地、愿尔式临、为我诅之、庶可战而驱之、",
      "12": "上帝曰、尔勿偕往、亦勿诅民、盖斯民受祝矣、",
      "13": "巴兰夙兴、告巴勒使臣曰、汝返故土、盖耶和华不许我偕往、",
      "14": "摩押使臣乃归、告巴勒曰、巴兰不与我偕来、",
      "15": "巴勒又遣使臣、较之于前、位尊且众、",
      "16": "既至、谓巴兰曰、西拨子巴勒有言、尔勿有所扞格、而不我临、",
      "17": "我将使尔尊显、凡尔所言、我必依行、请尔莅临、以诅斯民、",
      "18": "巴兰告其臣曰、即使巴勒以盈室之金银馈我、无论事之巨细、不可逾越我上帝耶和华之命、",
      "19": "今夕尔姑宿此、俟耶和华更有所谕、",
      "20": "是夜上帝临格、谕巴兰曰、如其人来招、姑与偕往、然我所谕、汝必遵循、",
      "21": "巴兰夙兴备驴、与摩押使臣偕往、",
      "22": "上帝因其往而怒、耶和华之使者立于途以御之、巴兰乘驴、二役相随、",
      "23": "驴见使者拔刃立于途、遂离其道、入于田间、巴兰策驴、使归于道、",
      "24": "耶和华之使者立于狭路、在二葡萄园间、左右有垣、",
      "25": "驴见之、冲突垣侧、挤伤巴兰之足于垣、又策之、",
      "26": "耶和华之使者前往、立于途之隘处、左右无地转移、",
      "27": "驴见使者、则伏地、巴兰怒、以杖策之、",
      "28": "耶和华使驴启口、谓巴兰曰、我于尔何为、致尔策我者三、",
      "29": "巴兰曰、汝戏我、愿有刃在我手、我必杀汝、",
      "30": "驴曰、我非尔驴、尔毕生所乘者乎、我素有是行否、曰、无之、",
      "31": "耶和华明巴兰目、乃见使者拔刃立于途、遂俯首伏地、",
      "32": "使者曰、三策尔驴何也、尔所行者逆我、故我出以御尔、",
      "33": "驴见我而避者三、不然、我已杀尔、使驴得生、",
      "34": "巴兰曰、获罪矣、不识尔立途中以御我、尔若不悦我往、我将返、",
      "35": "曰、姑与其人偕往、惟我所谕、尔必言之、于是巴兰与巴勒使臣偕往、",
      "36": "巴勒闻其至、则往国之边界、亚嫩溪滨、摩押都以迎之、",
      "37": "巴勒谓巴兰曰、我非特遣使召尔乎、尔曷不至、我岂不能举尔致尊显乎、",
      "38": "巴兰曰、我今已至、我岂能自擅而言、上帝授我之言、我必言之、",
      "39": "巴兰与巴勒偕行、至基列胡琐、",
      "40": "巴勒宰牛羊、馈于巴兰、及与偕之使臣、",
      "41": "诘旦、巴勒引巴兰至巴力崇邱、观以色列营之边隅、"
    },
    "23": {
      "1": "巴兰谓巴勒曰、尔于此筑坛七、备牡牛七、牡绵羊七、",
      "2": "巴勒遵言而行、二人在各坛、献牛一羊一、",
      "3": "巴兰谓巴勒曰、汝立于燔祭侧、我且前往、庶几耶和华临我、其所示者、我必告尔、遂陟童山、",
      "4": "上帝临巴兰、巴兰曰、我备七坛、各献牛一羊一、",
      "5": "耶和华以言授巴兰曰、返见巴勒、以此言告之、",
      "6": "巴兰返、见巴勒与摩押使臣、立于燔祭侧、",
      "7": "乃作歌曰、巴勒招我于亚兰、摩押王导我于东岳、曰来、为我诅雅各、詈以色列、",
      "8": "上帝未诅者、我焉能诅之、耶和华未詈者、我焉能詈之、",
      "9": "我自山岩而视之、我自陵巅而望之、斯族乃独居、不列于万国、",
      "10": "雅各之尘、孰能核之、以色列族四分之一、孰能计之、善人之死、我愿如之、义者之终、我愿似之、",
      "11": "巴勒谓巴兰曰、尔于我何为、我召尔诅敌、尔竟祝之、",
      "12": "对曰、耶和华授我之言、我不慎述之乎、",
      "13": "巴勒曰、请偕我之他、而瞻望之、勿观其全营、只窥其一隅、为我诅之、",
      "14": "乃导至琐腓野毗斯迦山巅、爰筑七坛、各献牛一羊一、",
      "15": "谓巴兰曰、汝立于燔祭侧、我往于彼、以觐耶和华、",
      "16": "耶和华临巴兰、以言授之曰、返见巴勒、以此言告之、",
      "17": "至则见巴勒与摩押使臣、立于燔祭侧、巴勒问曰、耶和华语尔何词、",
      "18": "巴兰作歌曰、巴勒其起以听、西拨子听我言、",
      "19": "上帝非人、致诳于言、亦非人子、致回厥意、既有言、讵不行之、既出辞、讵不践之、",
      "20": "我受命以祝嘏、上帝祝之、我难反之、",
      "21": "上帝未见雅各家有愆尤、以色列有乖谬、彼之上帝耶和华与之偕、其中有欢然呼王之声焉、",
      "22": "上帝导之出埃及、有力可拟于兕、",
      "23": "无术数以害雅各家、无卜筮以攻以色列、于斯时也、人论雅各以色列云、上帝待之、何其奇欤、",
      "24": "斯民之兴也如牝狮、其动也如牡狮、未食被攫之物、不饮见杀之血、则不偃卧、○",
      "25": "巴勒谓巴兰曰、尔勿诅之、亦勿祝之、",
      "26": "巴兰对曰、我岂不语汝、耶和华所谕、我必遵循、",
      "27": "巴勒曰、尔来、我将引尔之他、庶几上帝使尔于彼、为我诅之、",
      "28": "遂引至毗珥山巅、与野相望之处、",
      "29": "巴兰曰、于此筑坛七、备牛七羊七、",
      "30": "巴勒从其言、坛上各献牛一羊一、"
    },
    "24": {
      "1": "巴兰见耶和华欲锡嘏于以色列、不复用术、如昔所为、乃瞻于野、",
      "2": "举目观以色列族、循其支派、爰居爰处、则感于上帝之神、",
      "3": "作歌曰、比珥子巴兰云、明目者有词、",
      "4": "闻上帝之言、睹全能者之异象、身卧而目明者云、",
      "5": "美哉、雅各之幕、以色列之居欤、",
      "6": "如陵谷之延袤、如园囿之临河、如耶和华所植之沉香、如溪旁之香柏、",
      "7": "厥水溢于其器、厥种播于河滨、其王尊于亚甲、其国得而振兴、",
      "8": "上帝导之出埃及、有力可拟于兕、必吞敌国、而碎其骨、穿之以矢、",
      "9": "蹲如牡狮、卧如牝狮、孰敢撄之、祝尔者必见祝、诅尔者必见诅、",
      "10": "巴勒怒巴兰、拊掌而言曰、我召尔诅敌、尔乃祝之者三、",
      "11": "尔须速返故土、我意使尔尊显、而耶和华禁之、",
      "12": "巴兰谓巴勒曰、我岂不告尔使臣、",
      "13": "即使巴勒以盈室之金银馈我、亦不可逾越耶和华之命、擅行善恶、惟耶和华所谕、我则言之、",
      "14": "今我将归、尔其来前、此民至于季世、所以待尔民者、我将告汝、",
      "15": "乃作歌曰、比珥子巴兰云、明目者有词、",
      "16": "闻上帝之言、知至上者之智慧、睹全能者之异象、身卧而目明者曰、",
      "17": "我见之不于今日、我观之非在近时、有一星焉、自雅各家而出、有一杖焉、自以色列而兴、击破摩押之隅、歼灭鼓噪之士、",
      "18": "以东必为所获、其敌西珥必为其业、以色列族毅然而行、",
      "19": "操权者将出自雅各、歼灭斯邑之遗民、",
      "20": "又望亚玛力作歌曰、亚玛力为列国之初兴、终亦必亡、",
      "21": "又望基尼族作歌曰、尔居巩固、尔巢在于岩穴、",
      "22": "虽然、基尼必将衰微、终为亚述所虏、",
      "23": "乃赓载歌曰、噫嘻乎、上帝行是、孰能得生、",
      "24": "有舟至自基提、虐遇亚述、苛待希伯、彼亦沦亡、",
      "25": "巴兰乃返故土、巴勒亦归、"
    },
    "25": {
      "1": "以色列族居什亭、淫于摩押女、",
      "2": "盖其女请民至、同祭其神、民遂食其祭品、共拜其神、",
      "3": "以色列族附于巴力毗珥、耶和华怒之、",
      "4": "谕摩西曰、取彼民长、向日悬于耶和华前、使耶和华释怒于以色列族、",
      "5": "摩西告以色列士师曰、凡附于巴力毗珥者、尔曹各诛其人、",
      "6": "摩西与以色列会众、号哭于会幕门、时、有以色列人携米甸女、适其同侪、为众目击、",
      "7": "祭司亚伦孙、以利亚撒子非尼哈见之、遂离会众、取戟于手、",
      "8": "袭彼以色列人之后、入其穹庐、以戟刺其人、及女之腹、疫疠遂止于以色列族中、",
      "9": "遘疫而死者、计二万四千人、○",
      "10": "耶和华谕摩西曰、",
      "11": "祭司亚伦孙、以利亚撒子非尼哈、以我嫉邪为心、致我释怒于以色列人、当嫉邪时、不行歼灭、",
      "12": "尔其告之、我将赐以平康之约、",
      "13": "使彼及裔恒为祭司、盖为其上帝嫉邪、为以色列民赎罪、",
      "14": "与米甸女同戮之以色列人、乃西缅族长、撒路子心利、",
      "15": "被诛之女、乃米甸族长苏珥之女哥斯比、○",
      "16": "耶和华谕摩西曰、",
      "17": "尔必扰害米甸人而击之、",
      "18": "盖米甸人扰害尔曹、于奉毗珥、及其姊妹、米甸牧伯女哥斯比之事、诡计诱尔、是女于遘疫时、因奉毗珥之事、亦见杀焉、"
    },
    "26": {
      "1": "疫疠之后、耶和华谕摩西、及祭司亚伦子以利亚撒曰、",
      "2": "当核以色列会众、循其室家、自二十岁以上、能临陈者核之、",
      "3": "遂在摩押平原、约但河滨、近耶利哥、摩西及祭司以利亚撒告众云、",
      "4": "当核民数、自二十岁以上者、循耶和华所谕出自埃及之摩西、与以色列众之命、○",
      "5": "以色列长子流便、流便之子哈诺、为哈诺族祖、法路、为法路族祖、",
      "6": "希斯仑、为希斯仑族祖、迦米、为迦米族祖、",
      "7": "此流便之室家、见核者、计四万三千七百三十人、",
      "8": "法路子以利押、",
      "9": "以利押子尼母利、大坍、亚比兰、大坍亚比兰乃在会中被简者、与可拉党同攻摩西亚伦、以逆耶和华、",
      "10": "地张厥口而吞之、与可拉党偕亡、当时二百五十人为火所毁、垂为鉴戒、",
      "11": "惟可拉子孙未亡焉、○",
      "12": "西缅之子、循其室家、尼母利、为尼母利族祖、雅悯、为雅悯族祖、雅斤、为雅斤族祖、",
      "13": "谢拉、为谢拉族祖、扫罗、为扫罗族祖、",
      "14": "此西缅之室家、见核者、计二万二千二百人、○",
      "15": "迦得之子、循其室家、洗分、为洗分族祖、哈基、为哈基族祖、书尼、为书尼族祖、",
      "16": "阿斯尼、为阿斯尼族祖、以利、为以利族祖、",
      "17": "亚律、为亚律族祖、亚利利、为亚利利族祖、",
      "18": "此迦得之室家、见核者、计四万有五百人、○",
      "19": "犹大子珥、俄南、俱死于迦南、",
      "20": "犹大之子、循其室家、示拉、为示拉族祖、法勒斯、为法勒斯族祖、谢拉、为谢拉族祖、",
      "21": "法勒斯之子希斯仑、为希斯仑族祖、哈母勒、为哈母勒族祖、",
      "22": "此犹大之室家、见核者、计七万六千五百人、○",
      "23": "以萨迦之子、循其室家、陀拉、为陀拉族祖、普瓦、为普瓦族祖、",
      "24": "雅述、为雅述族祖、伸仑、为伸仑族祖、",
      "25": "此以萨迦之室家、见核者、计六万四千三百人、○",
      "26": "西布伦之子、循其室家、西列、为西列族祖、以伦、为以伦族祖、雅利、为雅利族祖、",
      "27": "此西布伦之室家、见核者、计六万有五百人、○",
      "28": "约瑟之子、循其室家、玛拿西、以法莲、",
      "29": "玛拿西之子玛吉、为玛吉族祖、玛吉生基列、为基列族祖、",
      "30": "基列之子伊以谢、为伊以谢族祖、希勒、为希勒族祖、",
      "31": "亚斯烈、为亚斯烈族祖、示剑、为示剑族祖、",
      "32": "示米大、为示米大族祖、希弗、为希弗族祖、",
      "33": "希弗子西罗非哈无子、有女名玛拉、挪阿、曷拉、密迦、得撒、",
      "34": "此玛拿西之室家、见核者、计五万二千七百人、○",
      "35": "以法莲之子、循其室家、书提拉、为书提拉族祖、比结、为比结族祖、他罕、为他罕族祖、",
      "36": "书提拉之子以兰、为以兰族祖、",
      "37": "此以法莲之室家、见核者、计三万二千五百人、以上所载、乃约瑟之子孙、循其室家、○",
      "38": "便雅悯之子、循其室家、比拉、为比拉族祖、亚实别、为亚实别族祖、亚希兰、为亚希兰族祖、",
      "39": "书反、为书反族祖、户反、为户反族祖、",
      "40": "比拉之子亚勒、乃幔、亚勒、为亚勒族祖、乃幔、为乃幔族祖、",
      "41": "此便雅悯之子孙、循其室家、见核者、计四万五千六百人、○",
      "42": "但之子、循其室家、书含、为书含族祖、",
      "43": "书含之室家见核者、计六万四千四百人、○",
      "44": "亚设之子、循其室家、音拿、为音拿族祖、亦施韦、为亦施韦族祖、比利亚、为比利亚族祖、",
      "45": "比利亚之子希别、为希别族祖、玛结、为玛结族祖、",
      "46": "亚设之女名西拉、",
      "47": "此亚设之子孙、循其室家、见核者、计五万三千四百人、○",
      "48": "拿弗他利之子、循其室家、雅薛、为雅薛族祖、沽尼、为沽尼族祖、",
      "49": "耶色、为耶色族祖、示冷、为示冷族祖、",
      "50": "此拿弗他利之子孙、循其室家、见核者、计四万五千四百人、",
      "51": "以色列族见核者、共计六十万一千七百三十人、○",
      "52": "耶和华谕摩西曰、",
      "53": "分土与众为业、循其名数、",
      "54": "人众则给业多、人寡则给业少、所给之业、依其所核之数、",
      "55": "惟地必掣签而分之、循厥祖之支派、而得其业、",
      "56": "众寡之间、所当分者、掣签而定、",
      "57": "利未之族、循其室家、见核者、革顺、为革顺族祖、哥辖、为哥辖族祖、米拉利、为米拉利族祖、",
      "58": "利未之室家、乃立尼家、希伯伦家、玛利家、母示家、可拉家、",
      "59": "哥辖生暗兰、暗兰之妻、乃利未之孙、生于埃及、名约基别、适暗兰生亚伦、摩西、与其姊米利暗、",
      "60": "亚伦生拿答、亚比户、以利亚撒、以他玛、",
      "61": "拿答亚比户以不圣之火、献于耶和华而死、",
      "62": "利未族之丁男、自一月以上见核者、计二万有三千、未与以色列族同核、因于以色列中未得其业、",
      "63": "以上所载、乃在摩押平原、约但河滨、耶利哥相对之所、摩西与祭司以利亚撒、所核以色列之众、",
      "64": "昔在西乃野、摩西与祭司亚伦所核以色列人中、今无一人在其数者、",
      "65": "盖耶和华曾有言曰、其人必死于旷野、故耶孚尼子迦勒、嫩之子约书亚而外、靡有孑遗、"
    },
    "27": {
      "1": "约瑟子玛拿西族、玛拿西元孙、玛吉曾孙、基列孙、希弗子西罗非哈之女玛拉、挪阿、曷拉、密迦、得撒、",
      "2": "俱至会幕门、立于摩西与祭司以利亚撒、及会长会众之前曰、",
      "3": "我父死于旷野、不在可拉党中、集攻耶和华、第为己罪而死、而无子嗣、",
      "4": "何因无子、而删其名、绝于谱系、请在叔伯之中、以产予我、",
      "5": "摩西以其事呈于耶和华、",
      "6": "耶和华谕摩西曰、",
      "7": "西罗非哈女之言是也、必以其父之产归之、俾在叔伯中有其恒业、",
      "8": "尔告以色列族云、如人死而无子、就必归其业于女、",
      "9": "无女则归诸兄弟、",
      "10": "无兄弟则归诸叔伯、",
      "11": "无叔伯则归诸近亲、为以色列族之典章律例、循耶和华所谕摩西之命、○",
      "12": "耶和华谕摩西曰、尔陟亚巴琳山、观我所赐以色列族之地、",
      "13": "尔既观之、必归乃祖、如尔兄亚伦然、",
      "14": "昔在寻野水滨、会众纷争、尔曹悖逆我命、不于民前尊我为圣、所言之水、在加低斯米利巴、",
      "15": "摩西吁耶和华曰、",
      "16": "请耶和华、世人诸神之上帝、简立一人、统辖会众、",
      "17": "出入其前、导之往返、免耶和华会众、犹羊之无牧、",
      "18": "耶和华谕摩西曰、嫩之子约书亚、乃感于神、汝可取之、按手其上、",
      "19": "置于祭司以利亚撒及会众前、付托以命、",
      "20": "以汝尊荣、加诸其身、使以色列会众无不听从、",
      "21": "彼必立于祭司以利亚撒前、以利亚撒为之咨诹乌陵于耶和华前、彼及以色列会众、必听其命而出、亦听其命而入、",
      "22": "摩西遵耶和华命、取约书亚、使立于祭司以利亚撒及会众前、",
      "23": "按手其上、以命托之、循耶和华所谕摩西之命、"
    },
    "28": {
      "1": "耶和华谕摩西曰、",
      "2": "命以色列族云、所献于我之食、为馨香之火祭、当循其期以献、",
      "3": "更告之曰、所当日献耶和华之火祭、即一岁之牡羔二、纯全无疵、恒为燔祭、",
      "4": "朝一暮一、",
      "5": "又献细面伊法十分之一、和清油一欣四分之一、为素祭、",
      "6": "昔在西乃山、所命恒献燔祭、以为馨香之火祭、奉于耶和华者、即此、",
      "7": "献其一羔、所奉灌祭之酒、一欣四分之一、必以醇醪奠于圣所、以为灌祭、奉于耶和华、",
      "8": "薄暮献其一羔、循其清晨素祭灌祭之例、以为馨香之火祭、奉于耶和华、○",
      "9": "值安息日、献一岁之牡羔二、纯全无疵、和油之细面伊法十分之二、为素祭、及其灌祭、",
      "10": "此每安息日所献之燔祭、在恒献之燔祭、及灌祭而外也、○",
      "11": "月朔、必以燔祭献耶和华、牡犊二、牡绵羊一、一岁之羔七、纯全无疵、",
      "12": "为每牡犊、献和油之细面伊法十分之三、为素祭、为牡绵羊、献和油之细面伊法十分之二、为素祭、",
      "13": "为每羔羊、献和油之细面伊法十分之一、为素祭、均为燔祭、以为馨香之火祭、奉于耶和华、",
      "14": "所奉灌祭、为每牡犊、用酒一欣之半、为牡绵羊、用一欣三分之一、为每羔羊、用一欣四分之一、一岁之中、每月所献为燔祭者、即此、",
      "15": "恒献之燔祭、及灌祭而外、亦献一牡山羊于耶和华、为赎罪祭、○",
      "16": "正月十四日、为耶和华之逾越节、",
      "17": "是月之望、必守节期、当食无酵饼、历至七日、",
      "18": "节之首日、必有圣会、毋作苦、",
      "19": "取牡犊二、牡绵羊一、一岁之羔七、纯全无疵、献于耶和华为火祭、",
      "20": "所献素祭、乃和油之细面、为每牡犊、用伊法十分之三、为牡绵羊、用伊法十分之二、",
      "21": "为每羔羊、用伊法十分之一、",
      "22": "更献牡山羊一、为赎罪祭、以赎尔罪、",
      "23": "上所献者、乃在清晨恒献燔祭之外、",
      "24": "恒献之燔祭、及灌祭而外、宜循此例、七日中、每日献火祭之食、以为馨香、奉于耶和华、",
      "25": "越至七日、必有圣会、毋作苦、○",
      "26": "七七日节、初实之际、献新素祭于耶和华时、必有圣会、毋作苦、",
      "27": "取牡犊二、牡绵羊一、一岁之羔七、献为燔祭、以为馨香、奉于耶和华、",
      "28": "所献素祭、乃和油之细面、为每牡犊、用伊法十分之三、为牡绵羊、用伊法十分之二、",
      "29": "为每羔羊、用伊法十分之一、",
      "30": "更献牡山羊一、以赎尔罪、",
      "31": "上所献者、必纯全无疵、乃在恒献之燔祭、及其素祭灌祭之外、"
    },
    "29": {
      "1": "七月朔、乃吹角之期、必有圣会、毋作苦、",
      "2": "取牡犊一、牡绵羊一、一岁之羔七、纯全无疵、献为燔祭、以为馨香、奉于耶和华、",
      "3": "所献素祭、乃和油之细面、为牡犊、用伊法十分之三、为牡绵羊、用伊法十分之二、",
      "4": "为每羔羊、用伊法十分之一、",
      "5": "更献牡山羊一、为赎罪祭、以赎尔罪、",
      "6": "此在月朔之燔祭素祭、与恒献之燔祭素祭、及循例之灌祭之外、以为馨香之火祭、奉于耶和华、○",
      "7": "七月十日、必有圣会、当苦其心、勿操作、",
      "8": "取牡犊一、牡绵羊一、一岁之羔七、纯全无疵、献为燔祭、以为馨香、奉于耶和华、",
      "9": "所献素祭、乃和油之细面、为牡犊、用伊法十分之三、为牡绵羊、用伊法十分之二、",
      "10": "为每羔羊、用伊法十分之一、",
      "11": "更献牡山羊一、为赎罪祭、此在赎罪之祭、与恒献之燔祭、及其素祭灌祭之外、○",
      "12": "七月十五日、必有圣会、毋作苦、七日守节、以奉事耶和华、",
      "13": "取牡犊十三、牡绵羊二、一岁之羔十四、纯全无疵、献为燔祭、以为馨香之火祭、奉于耶和华、",
      "14": "所献素祭、乃和油之细面、为十三牡犊、各用伊法十分之三、为二牡绵羊、各用伊法十分之二、",
      "15": "为十四羔羊、各用伊法十分之一、",
      "16": "更献牡山羊一、为赎罪祭、此在恒献之燔祭、及其素祭灌祭之外、○",
      "17": "二日必献牡犊十二、牡绵羊二、一岁之羔十四、纯全无疵、",
      "18": "所献素祭、灌祭、均依牡犊牡绵羊及羔之数、俱循其例、",
      "19": "更献牡山羊一、为赎罪祭、此在恒献之燔祭、及其素祭灌祭之外、○",
      "20": "三日必献牡犊十一、牡绵羊二、一岁之羔十四、纯全无疵、",
      "21": "所献素祭灌祭、均依牡犊牡绵羊及羔之数、俱循其例、",
      "22": "更献牡山羊一、为赎罪祭、此在恒献之燔祭、及其素祭灌祭之外、○",
      "23": "四日必献牡犊十、牡绵羊二、一岁之羔十四、纯全无疵、",
      "24": "所献素祭灌祭、均依牡犊牡绵羊及羔之数、俱循其例、",
      "25": "更献牡山羊一、为赎罪祭、此在恒献之燔祭、及其素祭灌祭之外、○",
      "26": "五日必献牡犊九、牡绵羊二、一岁之羔十四、纯全无疵、",
      "27": "所献素祭灌祭、均依牡犊牡绵羊及羔之数、俱循其例、",
      "28": "更献牡山羊一、为赎罪祭、此在恒献之燔祭、及其素祭灌祭之外、○",
      "29": "六日必献牡犊八、牡绵羊二、一岁之羔十四、纯全无疵、",
      "30": "所献素祭灌祭、均依牡犊牡绵羊及羔之数、俱循其例、",
      "31": "更献牡山羊一、为赎罪祭、此在恒献之燔祭、及其素祭灌祭之外、○",
      "32": "七日必献牡犊七、牡绵羊二、一岁之羔十四、纯全无疵、",
      "33": "所献素祭灌祭、均依牡犊牡绵羊及羔之数、俱循其例、",
      "34": "更献牡山羊一、为赎罪祭、此在恒献之燔祭、及其素祭灌祭之外、○",
      "35": "八日必有肃会、毋作苦、",
      "36": "取牡犊一、牡绵羊一、一岁之羔七、纯全无疵、献为燔祭、以为馨香之火祭、奉于耶和华、",
      "37": "所献素祭灌祭、均依牡犊牡绵羊及羔之数、俱循其例、",
      "38": "更献牡山羊一、为赎罪祭、此在恒献之燔祭、及其素祭灌祭之外、○",
      "39": "值节期、必以上所言者、献于耶和华、以为燔祭、素祭、灌祭、酬恩祭、此在许愿乐献之祭而外、",
      "40": "摩西告以色列族、俱循耶和华所命、"
    },
    "30": {
      "1": "摩西告以色列族长曰、耶和华命曰、",
      "2": "如人指耶和华许愿、或发誓以制其心、则勿食言、必循其口所出、",
      "3": "若女年幼、尚在父家、指耶和华许愿、以束其身、",
      "4": "若父闻其所许之愿、制心之约、默然无语、则其所许之愿、制心之约为定、",
      "5": "如父闻而不允、则其所许之愿、制心之约弗定、耶和华必宥之、因其父不允也、",
      "6": "如女许愿、或造次出言、以制其心、而后适人、",
      "7": "夫闻之日、默然无语、则其所许之愿、制心之约为定、",
      "8": "如夫闻而不允、则其所许之愿、造次制心之言以废、耶和华必宥之、",
      "9": "惟嫠妇弃妇、所许的愿当偿、制心之约为定、",
      "10": "如妇在夫家许愿、或发誓以制其心、",
      "11": "夫闻默然、而不之禁、则其所许之愿、制心之约为定、",
      "12": "如夫闻而废之、则其许愿所出之言、制心之约弗定、耶和华必宥之、因其夫废之也、",
      "13": "妇或许愿、或发誓束身、以苦其心、夫可成之、亦可废之、",
      "14": "如夫历日默然无语、则其所许之愿、束身之约、为夫所定、盖闻之而默然也、",
      "15": "如夫闻而废之、必负其罪、",
      "16": "以上所载、乃耶和华所谕摩西、夫于其妇、父于在家之幼女、其例若此、"
    },
    "31": {
      "1": "耶和华谕摩西曰、",
      "2": "当击米甸人、为以色列族报仇、后归乃祖、",
      "3": "摩西告民曰、尔中简人、执兵出征、攻米甸人、为耶和华复仇、",
      "4": "以色列支派、各出千人临陈、",
      "5": "于是以色列支派各出千人、总计一万二千、执兵备战、",
      "6": "摩西遣之、又遣祭司以利亚撒子非尼哈、执圣所之器、与示警之角、",
      "7": "遂遵耶和华所谕摩西之命、与米甸战、歼其丁男、",
      "8": "又杀米甸五王、以未、利金、苏珥、户珥、利巴、亦以刃戮比珥子巴兰、",
      "9": "以色列人虏其妇孺、夺其牛羊、及其货财、",
      "10": "所居之城邑、暨营垒、毁之以火、",
      "11": "货财人物、劫之以归、",
      "12": "以所虏之人与财物、携至摩押平原、约但河滨、耶利哥相对之营垒、诣摩西及祭司以利亚撒、与以色列会众、○",
      "13": "摩西及祭司以利亚撒、暨诸会长、出营以迓、",
      "14": "摩西见自陈而归之军长、千夫长、百夫长、怒之曰、",
      "15": "尔生存众妇乎、",
      "16": "彼从巴兰之谋、使以色列族因奉毗珥、干罪于耶和华、致疫行于耶和华之会、",
      "17": "当杀幼稚中诸男、并杀与男同寝诸妇、",
      "18": "惟未与男同寝之幼女、尔可为己存其生命、",
      "19": "尔曹居于营外七日、凡杀人、或扪尸者、必于三日七日自洁、所虏之人亦然、",
      "20": "当缘衣皮毛木诸物自洁、",
      "21": "祭司以利亚撒告临陈之军士曰、耶和华所谕摩西之典章、即此、",
      "22": "惟金银铜铁锡铅、",
      "23": "能胜火者、当使经火、然后为洁、亦当涤以去污之水、如不克胜火之物、必涤以水、",
      "24": "越至七日、尔当浣衣、然后为洁、可入于营、○",
      "25": "耶和华谕摩西曰、",
      "26": "汝与祭司以利亚撒、暨会中族长、宜计所虏之人与畜、",
      "27": "分之为二、一归临陈之军士、一归会众、",
      "28": "临陈军士所得之半、人驴牛羊、五百输一、贡于耶和华、",
      "29": "付诸祭司以利亚撒、以为举祭、献于耶和华、",
      "30": "以色列人所得之半、人驴牛羊、与各牲畜、五十输一、以给守耶和华幕之利未人、",
      "31": "摩西及祭司以利亚撒、遵耶和华所谕而行、",
      "32": "军士所虏之物外、计获羊六十七万五千、",
      "33": "牛七万二千、",
      "34": "驴六万一千、",
      "35": "未与男同寝之女、三万二千、",
      "36": "临陈者所得之半、计羊三十三万七千五百、",
      "37": "贡于耶和华者、六百七十五、",
      "38": "牛三万六千、贡于耶和华者七十二、",
      "39": "驴三万有五百、贡于耶和华者六十一、",
      "40": "人一万六千、贡于耶和华者三十二、",
      "41": "所贡于耶和华、以为举祭者、摩西付诸祭司以利亚撒、遵耶和华所命、",
      "42": "军士所获之物、摩西取其半、归以色列会众者、",
      "43": "计羊三十三万七千五百、",
      "44": "牛三万六千、",
      "45": "驴三万有五百、",
      "46": "人一万六千、",
      "47": "摩西由斯人畜、五十取一、以给守耶和华幕之利未人、遵耶和华所命、○",
      "48": "军长、千夫长、百夫长、咸就摩西、",
      "49": "曰、尔仆核所统之军士、不损一人、",
      "50": "兹携礼物、献于耶和华、各随所得之金珠、足链、手钏、指环、耳环、臂钏、以为己命赎罪于耶和华前、",
      "51": "摩西与祭司以利亚撒、收其金制之宝、",
      "52": "千夫长百夫长所献于耶和华之举祭、其金计一万六千七百五十舍客勒、",
      "53": "军士所获者为己有、",
      "54": "摩西与祭司以利亚撒、取千夫长百夫长之金、携入会幕、以为以色列族之记志、在耶和华前、"
    },
    "32": {
      "1": "流便族、迦得族、牲畜众多、见雅谢基列二地、堪为牧畜之所、",
      "2": "乃就摩西及祭司以利亚撒、暨诸会长曰、",
      "3": "亚大录、底本、雅谢、宁拉、希实本、以利亚利、示班、尼波、比稳、",
      "4": "即耶和华于以色列族前、所攻取之地、堪为牧畜之所、仆有群畜、",
      "5": "如沾尔恩、请以斯地锡我为业、毋庸携我渡约但、",
      "6": "摩西曰、汝之昆弟往战、汝安坐于此乎、",
      "7": "奚使以色列族灰心、不济至耶和华所锡之地、",
      "8": "昔在加低斯巴尼亚、我遣尔祖窥察斯土、彼亦如是而行、",
      "9": "既至以实各谷、而见其地、则使以色列族灰心、不入耶和华所锡之地、",
      "10": "当日耶和华怒而誓曰、",
      "11": "出埃及之众、自二十岁以上者、既不专从乎我、皆不获见我所誓于亚伯拉罕以撒雅各之地、",
      "12": "惟基尼洗人耶孚尼子迦勒、嫩之子约书亚得见之、以其专从耶和华也、",
      "13": "维时、耶和华怒以色列族、使流离于旷野、历四十年、迨及斯代之民、违逆耶和华者、尽皆灭没、",
      "14": "今尔继祖、增益罪人之数、使耶和华怒以色列族愈甚、",
      "15": "如尔违逆不从、彼必复遣以色列族于野、是尔灭斯有众也、",
      "16": "其人进曰、我必在此、为群畜作牢、为幼稚建邑、",
      "17": "我必备执兵械、为以色列族之先导、携入其所、惟我幼稚、缘畏斯土之民、必居于坚城、",
      "18": "我不旋返、迨以色列族各得其业、",
      "19": "我不与彼得业于约但西、因已得之约但东矣、",
      "20": "摩西曰、若尔如是而行、执兵为战于耶和华前、",
      "21": "所有军士济约但河、迨耶和华驱逐诸敌、",
      "22": "俾其地服耶和华、然后旋返、则在耶和华及以色列族前无辜、此地归尔为业、",
      "23": "不然、则干犯耶和华、当知罪必及尔、",
      "24": "可依所言而行、为幼稚筑邑、为群畜作牢、",
      "25": "迦得流便二族、对摩西曰、仆循我主之命、",
      "26": "妻孥牛羊、留于基列诸邑、",
      "27": "仆必济河、所有执兵之士、为战于耶和华前、从我主所言、○",
      "28": "摩西命祭司以利亚撒、嫩之子约书亚、及以色列支派之族长、",
      "29": "曰、如迦得流便二族、凡执兵备战者、偕尔有众、于耶和华前、济约但河、攻取其地、则必以基列地与之为业、",
      "30": "若不执兵偕济、则必得业于尔中、在迦南地、",
      "31": "迦得流便二族对曰、耶和华所命、仆将遵行、",
      "32": "我必于耶和华前、执兵济河、至迦南地、惟我之业、在约但东、",
      "33": "于是摩西以亚摩利王西宏、巴珊王噩之地、及境内之城邑、四周之乡里、俱给迦得流便二族、约瑟子玛拿西支派之半、○",
      "34": "迦得人建筑底本、亚他录、亚罗珥、",
      "35": "亚他录朔反、雅谢、约比哈、",
      "36": "伯宁拉、伯哈兰、皆为坚城、亦作羊牢、",
      "37": "流便人建筑希实本、以利亚利、基列亭、",
      "38": "尼波、巴力免、此二邑易其名、又建筑西比玛、俱以新名称之、",
      "39": "玛拿西子玛吉之裔、往取基列、驱逐亚摩利人、",
      "40": "摩西即以其地锡之、遂处其中、",
      "41": "玛拿西子睚珥、往取其乡里、称之为哈倭特睚珥、",
      "42": "挪巴往取基纳与其乡里、以己名称之为挪巴、"
    },
    "33": {
      "1": "以色列族循其行伍、从摩西亚伦出埃及地、历程如左、",
      "2": "摩西遵耶和华命、以其所历之程、笔之于书、",
      "3": "正月之望、逾越节之翌日、以色列族自兰塞启行、昂然而出、为埃及人目击、",
      "4": "时埃及人丧其长子、为耶和华所击者、彼之诸神、耶和华亦谴之、",
      "5": "以色列族自兰塞启行、建营于疏割、",
      "6": "自疏割启行、建营于滨野之以倘、",
      "7": "自以倘启行、返而至于比哈希录、巴力洗分相对之所、建营于密夺、",
      "8": "自比哈希录启行、经海而入伊坦之野、历程三日、建营于玛拉、",
      "9": "自玛拉启行、至以琳、在彼有水泉十二、棕树七十、遂建营焉、",
      "10": "自以琳启行、建营于红海之滨、",
      "11": "自红海滨启行、建营于汛野、",
      "12": "自汛野启行、建营于脱加、",
      "13": "自脱加启行、建营于亚录、",
      "14": "自亚录启行、建营于利非订、在彼、民众无水可饮、",
      "15": "自利非订启行、建营于西乃野、",
      "16": "自西乃野启行、建营于基博罗哈他瓦、",
      "17": "自基博罗哈他瓦启行、建营于哈洗录、",
      "18": "自哈洗录启行、建营于利提玛、",
      "19": "自利提玛启行、建营于临门帕烈、",
      "20": "自临门帕烈启行、建营于立拿、",
      "21": "自立拿启行、建营于勒撒、",
      "22": "自勒撒启行、建营于基希拉他、",
      "23": "自基希拉他启行、建营于沙斐山、",
      "24": "自沙斐山启行、建营于哈拉大、",
      "25": "自哈拉大启行、建营于玛吉希录、",
      "26": "自玛吉希录启行、建营于他哈、",
      "27": "自他哈启行、建营于他拉、",
      "28": "自他拉启行、建营于密加、",
      "29": "自密加启行、建营于哈摩拿、",
      "30": "自哈摩拿启行、建营于摩西录、",
      "31": "自摩西录启行、建营于比尼雅干、",
      "32": "自比尼雅干启行、建营于曷哈及甲、",
      "33": "自曷哈及甲启行、建营于约巴他、",
      "34": "自约巴他启行、建营于阿博拿、",
      "35": "自阿博拿启行、建营于以旬迦别、",
      "36": "自以旬迦别启行、建营于寻野、即加低斯、",
      "37": "自加低斯启行、建营于何珥山、在以东界、",
      "38": "以色列族出自埃及、历四十年、五月朔、祭司亚伦遵耶和华命、陟何珥山而死、",
      "39": "时亚伦年一百二十三、",
      "40": "当时亚拉得王居于迦南之南、闻以色列族至、",
      "41": "以色列族自何珥山启行、建营于撒摩拿、",
      "42": "自撒摩拿启行、建营于普嫩、",
      "43": "自普嫩启行、建营于阿伯、",
      "44": "自阿伯启行、建营于以耶亚巴琳、在摩押界、",
      "45": "自以耶亚巴琳启行、建营于底本迦得、",
      "46": "自底本迦得启行、建营于亚门低比拉太音、",
      "47": "自亚门低比拉太音启行、建营于尼波前、亚巴琳山、",
      "48": "自亚巴琳山启行、建营于摩押平原、约但河滨、耶利哥相对之所、",
      "49": "沿约但河建营、自伯耶施末、至摩押平原之亚伯什亭、○",
      "50": "在摩押平原、约但河滨、耶利哥相对之所、耶和华谕摩西曰、",
      "51": "告以色列族云、汝渡约但入于迦南、",
      "52": "必于尔前驱其居民、坏其雕刻之木石、镕铸之偶像、毁厥崇邱、",
      "53": "必取其地而居之、盖我以斯土赐汝为业、",
      "54": "必掣签分地、按尔室家、人众则给地多、人寡则给地少、各随所掣之签、循其宗族、得以为业、",
      "55": "斯土之民、尔不驱逐、则尔所遗者、必为尔目中之刺、胁下之棘、扰尔于所居之地、",
      "56": "如是我将罚尔、犹欲罚彼然、"
    },
    "34": {
      "1": "耶和华谕摩西曰、",
      "2": "告以色列族云、汝入迦南地、得其四境为业、",
      "3": "尔之南境、起于寻野、近乎以东、南界自盐海之极处而东、",
      "4": "绕亚克拉滨山之南、延至于寻、出加低斯巴尼亚之南、越哈萨亚达、至于押们、",
      "5": "自押们绕至埃及溪、止于大海、",
      "6": "西界大海、",
      "7": "北界起于大海、延至何珥山、",
      "8": "自何珥山至哈马郊、延及西达达、",
      "9": "自西斐仑而往、至哈萨以难为极、是为尔之北界、",
      "10": "东界起于哈萨以难、延至示番、",
      "11": "自示番延至利比拉、在亚延之东、又至基尼烈海之东隅、",
      "12": "沿约但河、至盐海为极、尔地四界、即此、",
      "13": "摩西告以色列族曰、斯即耶和华所命、掣签分于九支派、及半支派之地、",
      "14": "盖流便迦得二支派、及玛拿西半支派、循其宗族、已得其业、",
      "15": "在约但东、与耶利哥相对、日出之处、○",
      "16": "耶和华谕摩西曰、",
      "17": "为尔分地为业者、乃祭司以利亚撒、嫩之子约书亚、",
      "18": "又简各支派牧伯一人、",
      "19": "其人之名、犹大支派、耶孚尼子迦勒、",
      "20": "西缅支派、亚米忽子示母利、",
      "21": "便雅悯支派、基斯仑子以利达、",
      "22": "但之支派、约利子布基、",
      "23": "约瑟子玛拿西支派、以弗子汉聂、",
      "24": "以法莲支派、拾弗但子基母利、",
      "25": "西布伦支派、帕纳子以利撒番、",
      "26": "以萨迦支派、阿散子帕铁、",
      "27": "亚设支派、示罗米子亚希忽、",
      "28": "拿弗他利支派、亚米忽子比大黑、",
      "29": "以上所载、即耶和华所命、以迦南地分以色列族为业者、"
    },
    "35": {
      "1": "在摩押平原、约但河滨、耶利哥相对之处、耶和华谕摩西曰、",
      "2": "命以色列族于其所得之业、以邑与郊予利未人、",
      "3": "其邑为民居处、其郊为置牛羊牲畜物产之所、",
      "4": "所予利未人者、邑垣而外、四周一千肘为郊、",
      "5": "邑外之地、东西南北、各量二千肘、邑在其中、此即邑之郊也、",
      "6": "所予利未人之邑、其中有逃城六、使误杀人者可遁于彼、此外又予邑四十有二、",
      "7": "所予利未人之邑与郊、共四十有八、",
      "8": "以色列族所得之业、必视邑之多寡、以予利未人、邑多则所予者多、邑寡则所予者寡、各循所得之业而予焉、○",
      "9": "耶和华谕摩西曰、",
      "10": "告以色列族云、汝渡约但、入于迦南、",
      "11": "必简邑为逃城、使误杀人者可遁于彼、",
      "12": "此邑为避复仇者之所、俾误杀人者不致死亡、俟见鞫于会众、",
      "13": "逃城必有其六、",
      "14": "约但东三、迦南地三、",
      "15": "此六邑、为以色列族、及旅于其中者之避所、凡误杀人者、可遁于彼、",
      "16": "若以铁器击人至死、是为故杀、故杀人者杀毋赦、",
      "17": "若以石击人至死、是为故杀、故杀人者杀毋赦、",
      "18": "若以木器击人至死、是为故杀、故杀人者杀毋赦、",
      "19": "故杀人者、复仇者必杀之、遇即杀之、",
      "20": "若蓄怨而仆人、或潜伏而以物掷人至死、",
      "21": "或因憾而手击人至死、是为故杀、故杀人者杀毋赦、复仇者遇即杀之、",
      "22": "如无衅隙、而猝然刺人、或非潜伏、而以物掷人、",
      "23": "或未之见、而以石掷人至死、本非结仇、亦非加害、",
      "24": "则会众必于杀人复仇者之间、循例而剖析、",
      "25": "救误杀人者、脱于复仇者之手、使遁逃城以居、待受圣膏之祭司长终焉、",
      "26": "如误杀人者出逃城之境、",
      "27": "复仇者在邑外、遇而杀之、则无流血之罪、",
      "28": "缘彼当居逃城、待祭司长死、祭司长既死、杀人者返其故土可也、",
      "29": "于尔所居之地、此为律例、历世弗替、",
      "30": "故杀人者、有人为证、必杀毋赦、但证人惟一则不可、",
      "31": "故杀人者、不得以金赎其命、必杀毋赦、",
      "32": "遁于逃城者、祭司长未死之先、不可取其赎金、使归故土、",
      "33": "如是、则不污尔所居之地、盖流人血、乃污其地、非流杀人者之血、则无以洁之、",
      "34": "我耶和华居以色列族中、勿污尔土、我所处者、"
    },
    "36": {
      "1": "约瑟曾孙、玛拿西孙、玛吉子基列后裔之族长、",
      "2": "就摩西及以色列族长之为牧伯者曰、耶和华命我主、掣签分土、予以色列族为业、亦命我主、以我昆弟西罗非哈之业予其女、",
      "3": "如适以色列他支派之人、则减我祖之业、而加于其夫之支派、如是、于我签分之业有损、",
      "4": "值以色列族禧年、则女之业、必归于其夫之支派、而我祖之业必减焉、",
      "5": "摩西遵耶和华命、告以色列族曰、约瑟子之支派、所言是也、",
      "6": "耶和华命曰、西罗非哈之女、任其适人、惟必适父同宗支派之人、",
      "7": "如是、以色列族之业、不至由此移彼、以色列各支派之人、守祖遗业、",
      "8": "凡以色列支派中、承业之女、必适其父同宗支派之人、使以色列族各承厥祖之遗业、",
      "9": "如是、则业不至由此移彼、以色列支派、必各守其业、",
      "10": "西罗非哈之女、遂遵耶和华命摩西之言而行、",
      "11": "其女玛拉、得撒、曷拉、密迦、挪阿、俱适叔伯之子、",
      "12": "归于约瑟子玛拿西宗族、其业存于父之同宗支派、",
      "13": "以上所载、乃于摩押平原、约但河滨、耶利哥相对之所、耶和华藉摩西、告以色列族之诫命律例也、"
    }
  },
  "Deu": {
    "1": {
      "1": "此乃摩西宣于以色列众之言、在约但东之旷野、疏弗相对之亚拉巴、巴兰陀弗拉班哈洗录底撒哈之间、",
      "2": "自何烈启行、经西珥山、至加低斯巴尼亚、历程十有一日、",
      "3": "四十年十一月朔、摩西遵耶和华命、悉谕以色列人、",
      "4": "时、摩西已戮居希实本之亚摩利王西宏、并在以得来、戮居亚斯他录之巴珊王噩、",
      "5": "在约但东摩押地、始宣此律、曰、",
      "6": "昔在何烈、我上帝耶和华谕我侪云、尔居此山已久、",
      "7": "当启行、改道至亚摩利山地、与附近之处、亚拉巴、山地、洼地、南土、沿海一带、迦南地、利巴嫩、抵伯拉大河、",
      "8": "昔耶和华誓以斯土、锡尔祖亚伯拉罕以撒雅各、及其苗裔、今地具在尔前、可入而据之、○",
      "9": "当时我告尔曰、我不能独负尔任、",
      "10": "尔上帝耶和华使尔昌炽、今尔如天星之多、",
      "11": "愿尔祖之上帝耶和华、更增尔数千倍、循其所许、锡嘏于尔、",
      "12": "尔之繁剧、尔之重负、尔之争竞、我焉能独任、",
      "13": "当循尔之支派、简众所识之明哲练达人、我立之为尔长、",
      "14": "尔曹对曰、尔所言者、我侪行之、善也、",
      "15": "我遂于尔支派为首者中、简众所识之明哲人、依尔支派、立之为长、即千夫长、百夫长、五十夫长、十夫长、及有司、",
      "16": "当时我命尔士师曰、尔听讼、或人与宗族、或人与宾旅、当秉公以行鞫、",
      "17": "鞫时、毋行偏视、无论贵贱、必听其词、不可畏人、盖鞫事属上帝也、事遇难断、则呈我听之、",
      "18": "彼时我以尔所当行者、悉谕于尔、○",
      "19": "厥后、我侪遵我上帝耶和华命、自何烈启行、经历旷野、大而可畏、尔所目睹、道由亚摩利山地、至加低斯巴尼亚、",
      "20": "我告尔曰、尔已至亚摩利山地、即我上帝耶和华所赐我者、",
      "21": "试观尔上帝耶和华备斯土于尔前、当循尔祖之上帝耶和华言、前往据之、毋惧毋怯、",
      "22": "尔众诣我曰、不如先遣人为我窥其地、返而告我、当行何道、将至何邑、",
      "23": "斯事我视为善、简人十二、支派各一、",
      "24": "遂启行登山、至以实各谷探之、",
      "25": "取其土产、携至我所、复我曰、我上帝耶和华所赐我者、肥美之地也、",
      "26": "乃尔不愿前往、逆尔上帝耶和华之命、",
      "27": "在幕中兴怨言曰、耶和华憾我、故导我出埃及、付于亚摩利人之手、以歼灭我、",
      "28": "我将何往、我同侪使我丧胆、言斯土之民、较我修伟、城垣广大巩固、高可参天、且见亚衲族在彼、",
      "29": "我告尔曰、毋惧、毋畏之、",
      "30": "尔上帝耶和华为尔先导、必为尔战、如昔行于埃及、尔所目击者然、",
      "31": "又在旷野、由尔所经之道、至于此地、尔上帝耶和华保抱尔、如人之保抱其子、为尔所见、",
      "32": "然在此事、尔不信尔上帝耶和华、",
      "33": "彼为尔先导、择张幕之所、夜以火、昼以云、示尔当行之道、",
      "34": "耶和华闻尔言、怒而誓曰、",
      "35": "昔我誓以沃壤赐尔祖、此恶世之人、必无一得见者、",
      "36": "惟耶孚尼子迦勒专从耶和华、必得见之、其所履之地、我将赐之、及其子孙、",
      "37": "耶和华缘尔故、亦怒我曰、尔亦不得入此地、",
      "38": "惟侍尔者、嫩之子约书亚得入、当坚厥志、彼必使以色列人据有斯土、",
      "39": "尔之幼稚、所言必被虏者、尔之子女、不能别善恶者、必得入之、我将赐彼、使之据有其地、",
      "40": "惟尔当由红海之道、而入旷野、",
      "41": "尔曹对曰、我获罪于耶和华、愿遵我上帝耶和华命、前往以战、于是各佩军器、急欲入山、",
      "42": "耶和华命我告民曰、毋往、毋战、恐败于敌、盖我不在尔中、",
      "43": "我以告尔、尔不听从、违耶和华命、擅自登山、",
      "44": "居山之亚摩利人、出而攻尔、追尔、势若蜂拥、自西珥击尔、至何珥玛、",
      "45": "尔曹乃返、哭于耶和华前、耶和华不为侧耳、不听尔声、",
      "46": "于是尔居加低斯、积有多日、"
    },
    "2": {
      "1": "厥后、我侪遵耶和华命、启行旋返、由红海之道、而入旷野、绕西珥山多日、",
      "2": "耶和华谕我曰、",
      "3": "尔绕此山已久、可转而北行、",
      "4": "宜谕民曰、尔同族以扫子孙、居西珥山、尔过其境、彼必畏惧、尔其慎之、",
      "5": "勿与之争、其地即容一足之区、我不尔予、盖我已将西珥山赐以扫为业、",
      "6": "尔必以金、购粮而食、购水而饮、",
      "7": "盖尔上帝耶和华、于尔凡百所为、锡嘏于尔、彼知尔行于大野、偕尔历四十年、尔无所缺、",
      "8": "于是我侪离我同族、即以扫子孙、居于西珥山者、由亚拉巴之道、及以拉他以旬迦别、转向摩押旷野而行、○",
      "9": "耶和华谕我曰、勿扰摩押、勿与之战、其地我不尔予、盖我已将亚珥赐罗得子孙为业、",
      "10": "昔以米族居彼、其民众多、躯干修伟、如亚衲族然、",
      "11": "斯民与亚衲族、同为利乏音族、摩押人称之为以米族、",
      "12": "昔何利人居西珥、以扫子孙灭之、继居其地、如以色列人所行于耶和华赐以为业之地者然、",
      "13": "耶和华亦谕我曰、今起、渡撒烈溪、我侪遂渡之、",
      "14": "自离加低斯巴尼亚、至渡撒烈溪时、历三十有八年、斯时也、此代武士俱绝于营中、如耶和华所誓之言、",
      "15": "盖耶和华攻之、使尽灭于营中、○",
      "16": "民中武士、既已尽灭、",
      "17": "耶和华谕我曰、",
      "18": "今日尔经摩押边隅之亚珥、",
      "19": "近亚扪族、勿扰之、勿与战、其地我不尔予、盖我已赐罗得子孙为业、",
      "20": "斯土亦属利乏音、昔为利乏音族所居、亚扪人称之为散送冥、",
      "21": "其民众多、躯干修伟、如亚衲族然、耶和华灭之于亚扪人前、使继居其地、",
      "22": "如为以扫子孙、居西珥者、灭何利人于其前、使继居其地、以至今日、",
      "23": "又有亚卫人村居、延及迦萨、迦斐托人出而灭之、继居其地、",
      "24": "耶和华亦谕我曰、尔起前往、度亚嫩谷、我以亚摩利人希实本王西宏、及其土地、付于尔手、可与之战、肇业于斯、",
      "25": "自今日始、我使天下万民、缘尔而惧、彼闻尔名、无不战栗憯怛、○",
      "26": "摩西曰、我自基底莫野、遣使往见希实本王西宏、以和好之言告之云、",
      "27": "请容我经尔地、必由大道、不偏于左、不偏于右、",
      "28": "尔受我金、鬻我以粮、给我以水、第容我过尔境、",
      "29": "待遇我侪、若居西珥之以扫子孙、居亚珥之摩押人所为、迨我渡约但、至我上帝耶和华赐我之地、",
      "30": "乃希实本王西宏、不容我过其境、盖尔上帝耶和华使其心志顽梗、致付尔手、有如今日、",
      "31": "耶和华又谕我曰、我今以西宏及其地、始付于尔、据以为业、",
      "32": "西宏率其民众、出而攻我、战于雅杂、",
      "33": "我上帝耶和华付之于我、我遂击之、爰及其子与民、",
      "34": "取其诸邑、歼灭居民、暨厥妇孺、靡有孑遗、",
      "35": "惟彼牲畜、与诸邑之财物、为我所得、",
      "36": "自亚嫩谷滨之亚罗珥、及谷中之邑、至于基列、无一崇高之城、不为我所拔者、我上帝耶和华、尽付于我矣、",
      "37": "惟亚扪人之境、即沿雅博溪之地、山中之邑、凡我上帝耶和华所禁者、尔未近之、"
    },
    "3": {
      "1": "我侪转由巴珊之道、巴珊王噩、率其民众咸出、与我战于以得来、",
      "2": "耶和华谕我曰、毋畏之、彼及其民与地、我悉付于尔手、尔待之、如昔待居希实本之亚摩利王西宏然、",
      "3": "于是我上帝耶和华、以巴珊王噩及其民、付于我手、我击之、至无所遗、",
      "4": "取其诸邑、无邑不为我侪所得、邑凡六十、乃亚珥歌伯全境、即噩之国巴珊也、",
      "5": "诸邑俱有高垣、与门及楗、此外无垣之乡里甚众、",
      "6": "我灭其邑、歼厥居民、及其妇孺、如昔行于希实本王西宏者然、",
      "7": "惟彼牲畜、与邑中财物、为我所得、",
      "8": "当时我自约但东、亚摩利二王之手、取其土地、自亚嫩谷、至黑门山、",
      "9": "黑门山、西顿人称为西连、亚摩利人称为示尼珥、",
      "10": "其平原诸邑、基列全地、巴珊全地、以及撒迦与以得来、乃噩之国、巴珊之邑、悉为我取、",
      "11": "利乏音族所存者、惟巴珊王噩、其床以铁为之、长九肘、广四肘、以人肘为度、今在亚扪人之拉巴邑、",
      "12": "时、我侪既得斯土、自亚嫩谷滨之亚罗珥、及基列山之半、与其诸邑、我以之予流便族、迦得族、",
      "13": "基列余地、及噩之国巴珊全地、亚珥歌伯四境、我以之予玛拿西支派之半、巴珊昔称为利乏音地、",
      "14": "玛拿西裔睚珥、得亚珥歌伯四境、至基述玛迦二族之界、依其名、称巴珊为哈倭特睚珥、以至今日、",
      "15": "我以基列予玛吉、",
      "16": "自基列至亚嫩谷、以谷中为界、抵亚扪界之雅博溪、",
      "17": "及亚拉巴、沿约但河之地、自基尼列、至亚拉巴之盐海、并毗斯迦山麓以东之地、悉以予流便族、迦得族、○",
      "18": "时、我命尔曰、尔上帝耶和华、既以斯土锡尔为业、尔之勇士、必皆执兵、先尔兄弟以色列人而往、",
      "19": "我知尔牲畜众多、尔之妻孥牲畜、可留于我予尔之邑、",
      "20": "迨尔兄弟于约但西、得尔上帝耶和华所锡之地、而享安息、与尔无异、后则返我予尔为业之地、",
      "21": "我又命约书亚曰、尔上帝耶和华所行于二王者、尔悉目击、今尔所往诸国、耶和华亦如是待之、",
      "22": "毋畏之、盖为尔战者、尔上帝耶和华也、○",
      "23": "时、我祈耶和华曰、",
      "24": "主耶和华欤、尔以大威大能、显示尔仆、在天在地、尚有何神、能为尔所为、行尔所行大能之事乎、",
      "25": "求尔容我渡约但、观河西之美地佳山、及利巴嫩、",
      "26": "惟耶和华缘尔曹故怒我、不允我所求、谕我曰、如是足矣、勿以此事、再言于我、",
      "27": "尔可登毗斯迦巅、向东西南北而瞻望、以目观之、不得渡约但、",
      "28": "当命约书亚、勖之壮之、因其必率斯民而渡、俾承尔所将见之地、",
      "29": "我侪遂居伯毗珥相对之谷中、"
    },
    "4": {
      "1": "以色列人欤、我今教尔遵守之典章律例、宜听从之以得生、尔祖之上帝耶和华赐尔之地、可入而承之、",
      "2": "我所谕尔之言、不可增、亦不可减、惟遵尔上帝耶和华之诫命、我所谕尔者、",
      "3": "耶和华缘巴力毗珥所行之事、乃尔目击、凡从巴力毗珥者、尔上帝耶和华已灭之于尔中、",
      "4": "惟尔附尔上帝耶和华者、迄今尚存、",
      "5": "我遵我上帝耶和华所命、教尔以典章律例、使行于入而为业之地、",
      "6": "守之行之、是为尔之智慧通达、在列邦民前、彼闻此典章、必曰、此大国、乃智慧通达之民也、",
      "7": "有何大国、得神近之、犹我上帝耶和华于我祷时之近我乎、",
      "8": "有何大国、典章律例、如是公平、若我今日所宣于尔者乎、○",
      "9": "惟当自慎、谨守乃心、免忘尔目所见、毕生不去于怀、以之示尔子孙、",
      "10": "昔尔在何烈、立于尔上帝耶和华前时、耶和华谕我曰、当集斯民、我使之听我言、俾其在世、一生学寅畏我、而教子女、",
      "11": "尔遂来前、立于山下、火焚于山、其焰冲天、阴云密布、幽暗晦冥、",
      "12": "耶和华由火中谕尔、尔闻其声、不见其象、",
      "13": "彼以尔所当守之约示尔、十诫是也、并书之二石版、",
      "14": "耶和华命我以典章律例教尔、使尔行于所往据以为业之地、",
      "15": "昔在何烈、耶和华由火中谕尔时、尔曹未见何像、故当谨慎、",
      "16": "恐尔自败、雕偶以仿诸像、或男或女、",
      "17": "或地上走兽、空中飞禽、",
      "18": "或地上昆虫、水中鳞介、",
      "19": "又恐尔仰观于天、见日月星诸象、乃尔上帝耶和华为天下万民所陈者、受惑而崇事之、",
      "20": "耶和华导尔出埃及、脱于冶炉、以为其业之民、有如今日、",
      "21": "耶和华缘尔故怒我、誓不容我渡约但、入其锡尔为业之美地、",
      "22": "我必死于此、不得渡约但、惟尔其济、得彼沃土、",
      "23": "尔当谨慎、免忘尔上帝耶和华与尔所立之约、为己雕偶、仿其所禁诸物之像、",
      "24": "盖尔上帝耶和华乃烈火、忌邪之上帝、○",
      "25": "厥后、尔久居斯土、生子生孙、如其自败、依像雕偶、作恶于尔上帝耶和华前、以激其怒、",
      "26": "我今日吁天地为证、尔于济约但所承之地、必速绝灭、不得延年、沦胥以亡、",
      "27": "耶和华必散尔于列邦、在其导尔所至之国、余者无几、",
      "28": "尔曹在彼、将事人手所造木石之神、不能见闻食嗅者、",
      "29": "惟尔在彼、尽心尽意求尔上帝耶和华、则必得之、",
      "30": "迨至季世、尔遇苦难、所言诸事、临及尔身、尔必归尔上帝耶和华、而听其命、",
      "31": "尔上帝耶和华、乃仁慈之上帝、必不弃尔、不灭尔、不忘与尔列祖所立之约、",
      "32": "粤稽往古、自上帝造人于世、由天涯至地极、有如此之大事乎、曾闻之乎、",
      "33": "曾有国民、闻上帝出自火中之言、如尔所闻、而犹生存者乎、",
      "34": "上帝岂曾以试链、异迹、奇事、争战、能手、奋臂、大而可畏之事、于他国中导出他民、如尔上帝耶和华为尔所行于埃及、尔所目击者乎、",
      "35": "以此显示于尔、俾知耶和华乃上帝、其外无他、",
      "36": "自天令尔闻其声、以教诲尔、在地使尔见其大火、由火中闻其言、",
      "37": "因爱尔祖、选其后裔、施厥大能、亲导尔出埃及、",
      "38": "为尔驱逐较尔强大之民、导尔入境、赐尔以为业、有如今日、",
      "39": "今尔当知、中心思维、天上地下、惟耶和华为上帝、其外无他、",
      "40": "我今以其典章诫命谕尔、尔当遵守、则尔与子孙、皆可得福、亦可延年、于尔上帝耶和华所赐之地、○",
      "41": "当时摩西在约但东、日出之处、区别三邑、",
      "42": "使素无仇怨、而误杀人者、可逃入之、以保其生、",
      "43": "一为原野之比悉、为流便人而设、一为基列之拉末、为迦得人而设、一为巴珊之哥兰、为玛拿西人而设、○",
      "44": "以上所载、乃摩西为以色列人所宣之律也、",
      "45": "法度典章律例、出埃及后、摩西以之谕于以色列人、",
      "46": "在约但东、伯毗珥相对之谷中、此地昔属居希实本之亚摩利王西宏、摩西与以色列人出埃及时击之、",
      "47": "取其地以为业、又得巴珊王噩之地、此二人、俱为亚摩利王、在约但东、日出之处、",
      "48": "其地自亚嫩谷滨之亚罗珥、至西云山、即黑门山、",
      "49": "又得约但东之亚拉巴全地、至亚拉巴之海、近毗斯迦山麓、"
    },
    "5": {
      "1": "摩西召以色列众、告之曰、以色列人欤、我所谕尔之典章律例、尔当听从、学习遵行、",
      "2": "我上帝耶和华在何烈、与我侪立约、",
      "3": "非与我祖立约、乃与我侪今日在此尚存者也、",
      "4": "耶和华在山上、由火中与尔晤对而言、",
      "5": "当时尔曹惧火、不敢登山、我立于耶和华与尔曹之间、以耶和华言告尔曰、",
      "6": "我乃尔之上帝耶和华、导尔出埃及、脱于奴隶之室、○",
      "7": "余而外、勿更有他神、○",
      "8": "勿雕偶像、勿造上天下地、地下水中、百物之像、",
      "9": "勿拜跪、勿崇奉、以我耶和华尔之上帝、乃忌邪之上帝、恶我者讨其罪、自父及子、至三四世、",
      "10": "爱我守我诫者、锡之慈惠、至千百世、○",
      "11": "勿妄称尔上帝耶和华之名、盖耶和华必不以妄称者为无罪、○",
      "12": "当守安息日、以为圣日、遵尔上帝耶和华所命、",
      "13": "六日间、宜勤劳、作尔庶务、",
      "14": "惟七日、乃尔上帝耶和华之安息、是日尔与子女、仆婢牛驴、暨诸牲畜、及寓尔家之远人、皆毋操作、使尔仆婢休憩、与尔无异、",
      "15": "当忆昔在埃及、服役于人、尔上帝耶和华以能手奋臂、导尔出之、故命尔守安息日、○",
      "16": "遵尔上帝耶和华命、敬尔父母、以致延年纳福、于尔上帝耶和华所锡之地、○",
      "17": "毋杀人、○",
      "18": "毋行淫、○",
      "19": "毋攘窃、○",
      "20": "毋妄证以陷人、○",
      "21": "毋贪人之妻室、与其第宅田畴、仆婢牛驴、及凡所有、○",
      "22": "以上诸言、耶和华在山上、由火云幽暗中、大声谕尔会众、此外无复增益、书之二石版、以授于我、",
      "23": "当时火焚于山、声出晦冥、尔既闻之、尔之族长长老、进于我前、",
      "24": "曰、我上帝耶和华显其大荣大威、俾我目睹、我闻其声、由火中出、今日乃知上帝与人言、而人犹得生存、",
      "25": "今我胡为致死、此大火将灭我、如我再闻我上帝耶和华之声、则必陨没、",
      "26": "凡有血气者、谁如我闻维生上帝出自火中之声、而犹生存者乎、",
      "27": "尔其近前、听我上帝耶和华所言、我上帝耶和华所谕尔者、以告于我、我必听从遵行、○",
      "28": "尔以此言告我、耶和华悉闻之、谕我曰、我闻斯民所语于尔、皆善言也、",
      "29": "愿其存心畏我、恒守我诫、俾受福祉、爰及子孙、历世靡暨、",
      "30": "尔往告曰、当归汝幕、",
      "31": "惟尔侍立我侧、我将以诫命典章律例示尔、以教斯民、使行于我所赐为业之地、",
      "32": "故尔上帝耶和华所命尔者、尔当谨守遵行、勿偏于左、勿偏于右、",
      "33": "遵行尔上帝耶和华所命之道、致尔生存纳福、延年于尔所得为业之地、"
    },
    "6": {
      "1": "此诫命典章律例、乃尔上帝耶和华所命、以教尔者、使尔行之于尔所得为业之地、",
      "2": "俾尔及子孙、毕生寅畏尔上帝耶和华、守其典章诫命、凡我所命尔者、以致延年、",
      "3": "以色列欤、尔其听之、谨守遵行、致可纳福昌炽、于彼流乳与蜜之地、如尔祖之上帝耶和华所许尔者、○",
      "4": "以色列欤、尔其听之、我上帝耶和华、惟一而已、",
      "5": "当尽心尽性尽力、爱尔上帝耶和华、",
      "6": "我今命尔之言、当存于心、",
      "7": "勤诲子女、坐于室、行于路、或寝或兴、恒论乎此、",
      "8": "击于手以为号、戴于额以为饰、",
      "9": "书于尔室门柱、及尔邑门、○",
      "10": "昔尔上帝耶和华、誓于尔祖亚伯拉罕以撒雅各、赐尔之地、既导尔入、使得大而且美之邑、非尔所自建者、",
      "11": "得其第宅、充以嘉物、非尔所自充者、得已凿之井、非尔所自凿者、得所植之葡萄园、橄榄树、非尔所自植者、尔食之而饱、",
      "12": "当斯时也、慎勿忘耶和华、即导尔出埃及、脱于奴隶之室者、",
      "13": "宜寅畏尔上帝耶和华、而崇事之、指其名而发誓、",
      "14": "勿从四周诸民之神、",
      "15": "恐尔上帝耶和华震怒、灭尔于地、盖在尔中之上帝耶和华、乃忌邪之上帝也、○",
      "16": "勿试尔上帝耶和华、如昔在玛撒然、",
      "17": "尔上帝耶和华所谕尔之诫命法度典章、尔当恪守、",
      "18": "凡耶和华所视为正为善者、尔宜行之、致受福祉、可入而得耶和华所誓许尔祖之美地、",
      "19": "耶和华亦必驱逐诸敌、践其前言、○",
      "20": "厥后尔子若问尔曰、我上帝耶和华、以此法度典章律例谕尔、其意云何、",
      "21": "必告之曰、我侪昔在埃及、为法老之奴隶、耶和华以大能手、导我出之、",
      "22": "在我目前、施行既大且剧之异迹奇事于埃及、与法老及其全家、",
      "23": "导我出彼、俾入其所誓许我祖、锡我之地、",
      "24": "故耶和华命我守此典章、寅畏我上帝耶和华、永享福祚、保全生命、有如今日、",
      "25": "我侪若守我上帝耶和华所谕之诫命、而遵行之、是即我之义也、"
    },
    "7": {
      "1": "迨尔上帝耶和华、导尔入所往据之地、驱逐诸族、即赫人、革迦撒人、亚摩利人、迦南人、比利洗人、希未人、耶布斯人、此七族较尔强大、",
      "2": "尔上帝耶和华既付于尔、为尔所击、必歼灭之、勿与立约、勿加矜恤、",
      "3": "勿相嫁娶、尔女勿嫁其子、尔子勿娶其女、",
      "4": "彼必诱尔子、不从耶和华、而事他神、致耶和华震怒、灭尔甚速、",
      "5": "尔当毁其坛、碎其柱像、斫其木偶、火其雕像、必如是待之、",
      "6": "盖尔乃尔上帝耶和华之圣民、尔上帝耶和华于寰区亿兆中、特选尔为己民、",
      "7": "耶和华悦尔选尔、非为尔多于他邦之民、尔数较之维寡、",
      "8": "惟因耶和华悦尔、欲践所誓尔祖之言、以大能手导尔出、赎尔于奴隶之室、拯尔于埃及王法老之手、",
      "9": "当知惟尔上帝耶和华为上帝、乃信实之上帝、爱之而守其诫者、彼必为之践约施恩、迄于千代、",
      "10": "恶之者、彼必报之、灭之、凡恶之者、必报弗缓、",
      "11": "故我今所谕尔之诫命、典章律例、尔宜谨守遵行、○",
      "12": "尔若听从律例、而遵行之、则尔上帝耶和华、必践与尔祖以誓而立之约、施恩于尔、",
      "13": "亦必眷爱尔、福祚尔、昌炽尔、且于誓许尔祖、赐尔之地、锡嘏尔身所出、尔土所产、及尔谷酒与油、使尔牛羊蕃滋、",
      "14": "尔将蒙福、胜于万民、男女牲畜、无不生育、",
      "15": "耶和华必除尔诸病、尔所识埃及之恶疾、不加诸尔、而加诸敌、",
      "16": "尔上帝耶和华所付尔之民、必翦灭之、勿加顾惜、勿事其神、盖为尔之坎阱、○",
      "17": "尔若意谓、此诸族较多于我、何能驱逐、",
      "18": "勿惧之、当忆尔上帝耶和华、所行于法老与埃及之事、",
      "19": "即尔所目睹之试链、异迹、奇事、能手、奋臂、尔上帝耶和华用以导尔出者、尔所惧之诸族、尔上帝耶和华亦必如是待之、",
      "20": "尔上帝耶和华必使大蜂至其中、迨藏匿之遗民、灭于尔前、",
      "21": "勿因之而惧、尔上帝耶和华在尔中、乃大而可畏之上帝、",
      "22": "尔上帝耶和华将渐逐斯族、勿速灭之、恐野兽孳生而害尔、",
      "23": "尔上帝耶和华必以之付尔、大扰乱之、至于尽绝、",
      "24": "亦付其王于尔手、尔必灭其名于天下、莫能御尔、迨尔歼之、",
      "25": "其神之雕像、必焚以火、其上金银、勿贪勿取、免尔因此陷于坎阱、以其为尔上帝耶和华所恶也、",
      "26": "可憎之物、勿携入室、恐尔亦成为当灭者、与物无异、必憾之甚、憎之极、以其为当灭之物也、"
    },
    "8": {
      "1": "我今所谕诸诫、尔必谨守遵行、得以生存繁衍、入耶和华所誓尔祖之地、据以为业、",
      "2": "当忆尔上帝耶和华、此四十年、于野导尔之路、卑抑尔、试验尔、欲知尔心、守其诫否、",
      "3": "彼卑抑尔、任尔饥饿、食以玛那、尔与尔祖所未识者、俾知人之生、不第恃食、惟恃耶和华口所出之言、",
      "4": "此四十年、尔衣不敝、尔足不肿、",
      "5": "当思尔上帝耶和华督责尔、如人督责其子、",
      "6": "必寅畏尔上帝耶和华、守其诫、行其道、",
      "7": "尔上帝耶和华导尔入腴壤、其地有溪、有泉有源、自陵与谷而出、",
      "8": "有小麦、麰麦、葡萄、无花果、石榴、橄榄诸树、与蜜、",
      "9": "尔在斯土、粮食罔缺、无所匮乏、其石乃铁、其山出铜、",
      "10": "必食而饱、因所赐之腴壤、颂美尔上帝耶和华、",
      "11": "慎勿忘尔上帝耶和华、不守其诫命、律例典章、即我今日所谕尔者、",
      "12": "恐尔饱食、华屋而居、",
      "13": "牛羊蕃滋、金银增益、所有之物、既丰且盛、",
      "14": "心遂高傲、忘尔上帝耶和华、导尔出埃及、脱于奴隶之室、",
      "15": "引尔经历大而可畏之野、中有火蛇与蝎、旱干无水之域、为尔使坚石出水、",
      "16": "又于野间、食尔以玛那、乃尔祖所未识者、卑抑尔、试验尔、俾终获福、",
      "17": "恐尔自谓、得此货财、乃我之能、与我之力、",
      "18": "当忆尔上帝耶和华、因彼赐尔以力、俾得货财、以践所誓尔祖之约、有如今日、",
      "19": "如尔忘尔上帝耶和华、而从他神、事之拜之、必致灭亡、今日我以戒尔、",
      "20": "耶和华灭诸族于尔前、尔曹亦必如是见灭、因不听尔上帝耶和华命故也、"
    },
    "9": {
      "1": "以色列欤、尔其听之、尔今济约但、据有其国、其民较尔强大、其邑宏广、其垣参天、",
      "2": "其民乃亚衲族、躯干修伟、尔所识者、亦尝闻语云、孰能敌亚衲族乎、",
      "3": "今当知尔上帝耶和华必如烈火、为尔先导、毁败之、伏之于尔前、尔则驱逐之、速灭之、如耶和华所谕尔者、",
      "4": "尔上帝耶和华既驱逐之、尔勿意谓因我有义、故耶和华导我入据斯土、实因斯族之恶、而驱逐之、",
      "5": "尔之入据其地、非为尔义、及心之正、乃尔上帝耶和华因斯族之恶、而驱逐之、以践所誓尔祖亚伯拉罕以撒雅各之言、",
      "6": "当知尔上帝耶和华非为尔义、锡尔沃壤为业、尔乃强项之民、",
      "7": "当忆弗忘、尔在旷野、激尔上帝耶和华之怒、自出埃及至此、尔违逆耶和华、",
      "8": "尔在何烈、激耶和华怒、耶和华意欲灭尔、",
      "9": "当时我登山受石版、即耶和华与尔所立之约、居山四十昼夜、不食不饮、",
      "10": "耶和华授我二石版、其上所载、乃上帝手书者、即尔大会之日、耶和华在山、由火中谕尔之言、",
      "11": "四十昼夜后、耶和华以盟约之二版授我、",
      "12": "谕曰、尔其速下、尔之民、尔所导出埃及者、已自败坏、我所谕之道、彼速违之、为己铸像、",
      "13": "又曰、我观斯民、强项者流、",
      "14": "尔且听我、我歼灭之、涂其名于天下、使尔后裔为国、较彼尤大且强、",
      "15": "我转而下山、厥火炎炎、盟约之版、在于我手、",
      "16": "我乃望见、尔获罪于尔上帝耶和华、铸造犊像、速违耶和华所谕之道、",
      "17": "我掷手中二版、碎于尔前、",
      "18": "如昔伏于耶和华前、四十昼夜、不食不饮、因尔犯罪行恶、激耶和华怒、",
      "19": "耶和华忿怒威烈、将歼灭尔、我畏惧之、然彼尚允我所祈、",
      "20": "时、耶和华甚怒亚伦、将行翦灭、我为之祈、",
      "21": "尔之罪戾、即造犊像、我毁之以火、捣磨成尘、扬于自山而流之溪、",
      "22": "尔在他备拉、玛撒、基博罗哈他瓦、激耶和华怒、",
      "23": "耶和华命尔离加低斯巴尼亚、曰、往得我所赐尔之地、是时尔乃逆尔上帝耶和华、不信其言、不听其命、",
      "24": "自我识尔之日、尔违逆耶和华、",
      "25": "我因耶和华言、必歼灭尔、伏于耶和华前、四十昼夜、",
      "26": "我祷耶和华曰、主耶和华欤、勿灭尔民尔业、尔所赎以大威、以大能导出埃及者、",
      "27": "求忆尔仆亚伯拉罕以撒雅各、勿视斯民之刚愎、及其邪恶罪愆、",
      "28": "恐尔导我所出之地、其民曰、耶和华因不能导斯民入其所许之地、又因憾之、故导之出、灭之于野、",
      "29": "然彼诚为尔民尔业、尔以大能奋臂导出者也、"
    },
    "10": {
      "1": "维时、耶和华谕我曰、尔琢石版二、其式如前、陟山诣我、且以木作匮、",
      "2": "尔前所碎之版、我复书其文于此版、尔置于匮、",
      "3": "我遂以皂荚木造匮、又琢石版二、其式如前、执以登山、",
      "4": "耶和华乃循其前文、以尔大会之日、在山由火中所谕尔之十诫、书于版以赐我、",
      "5": "我转而下山、置诸所造之匮、遵耶和华所命、至今犹存、○",
      "6": "以色列人自比罗比尼亚干启行、至摩西拉、亚伦死、葬于彼、其子以利亚撒继任祭司之职、",
      "7": "由此启行、至谷歌大、自谷歌大至约巴他、其地有溪、",
      "8": "时、耶和华区别利未支派、使舁耶和华约匮、立于耶和华前、以崇事之、奉其名而祷祝、迄于今日、",
      "9": "故利未人在昆弟中、无分无业、耶和华为其业、循尔上帝耶和华所言、",
      "10": "我居于山、四十昼夜如昔、此次耶和华又复垂听、不歼灭尔、",
      "11": "耶和华谕我曰、尔其启行、导民入据我所誓许厥祖、赐彼之地、○",
      "12": "以色列人欤、尔上帝耶和华何求于尔、第寅畏之、遵行其道、一心一意、爱之事之、",
      "13": "守耶和华之诫命典章、我今日所谕尔者、俾尔获益、",
      "14": "天与天上之天、地与地上所有、俱属尔上帝耶和华、",
      "15": "惟耶和华悦尔祖而爱之、于万民中、选其苗裔即尔、有如今日、",
      "16": "故当祛除尔心之污、勿复强项、",
      "17": "盖尔上帝耶和华、为万神之神、万主之主、惟皇上帝、有能可畏、不偏视、不受贿、",
      "18": "为孤寡行鞫、为羇旅施仁、赐之衣食、",
      "19": "尔亦当爱旅人、缘尔曾旅于埃及、",
      "20": "当寅畏尔上帝耶和华、事之附之、指其名而发誓、",
      "21": "彼乃尔所颂美、尔之上帝、为尔行此大而可畏之事、尔所目击、",
      "22": "昔尔列祖下埃及时、惟七十人、今尔上帝耶和华、使尔如天星之多焉、"
    },
    "11": {
      "1": "故当爱尔上帝耶和华、恒守其谕、及其典章、律例诫命、",
      "2": "尔之子女、我不与之言、因其未知未见尔上帝耶和华之督责、及其大威、能手奋臂、",
      "3": "异迹奇事、所行于埃及法老王、与其全国、",
      "4": "及于埃及军旅车马追尔时、使红海之水覆没之、翦灭之、以迄今日、",
      "5": "尔由旷野至此、所行于尔、",
      "6": "及于流便裔、以利押子大坍、亚比兰、使地启口吞之、与其眷属、帷幕人物、绝于以色列族中、",
      "7": "耶和华所为之大事、惟尔目击、",
      "8": "故我今日所谕尔之诫命、尔当恪守、致强厥志、以入所往而得之地、",
      "9": "延年于耶和华誓赐尔祖、及其后裔之土、即流乳与蜜之地、",
      "10": "尔所出之埃及地、既播其种、以足导水灌之、如灌蔬圃、",
      "11": "惟尔所往而得之地不然、乃有陵谷、自受天雨、",
      "12": "乃尔上帝耶和华眷顾之地、自年始迄岁终、垂顾不已、○",
      "13": "我今所谕之诫命、尔若听从、爱尔上帝耶和华、一心一意而奉事之、",
      "14": "则必降雨于地、春秋以时、使尔获谷、及酒与油、食之而饱、",
      "15": "野有草莱、以养牲畜、",
      "16": "尔其慎之、勿受惑而转移、崇事他神、",
      "17": "致耶和华震怒击尔、使天闭塞不雨、物产不生、尔则于耶和华所赐之美地、必速灭亡、",
      "18": "故尔必以我言、藏于衷、存于心、系于手以为号、戴于额以为饰、",
      "19": "诲尔子女、坐于室、行于路、或寝或兴、恒论乎此、",
      "20": "书于尔室门柱、及尔邑门、",
      "21": "俾尔与子、增加时日、于耶和华誓赐尔祖之地、如天覆地之久、",
      "22": "若守我所谕尔之诫命、于尔上帝耶和华爱之附之、而行其道、",
      "23": "则耶和华必于尔前、逐此较尔强大之族、使尔据有其土、",
      "24": "尔足所履之地、必为尔有、自旷野至利巴嫩、自伯拉大河至西海、悉为尔境、",
      "25": "必无人能御尔、于尔所履之地、尔上帝耶和华、必使其民悚惧恐惶、以践其言、○",
      "26": "今日我以祝与诅置于尔前、",
      "27": "尔若听尔上帝耶和华之诫命、即我所谕尔者、则必受祝、",
      "28": "若弗听之、转离我今所谕尔之道、而从素所未识之神、则必受诅、",
      "29": "既至尔上帝耶和华导入为业之地、当以祝词宣于基利心山、以诅词宣于以巴路山、",
      "30": "此二山、非在约但西、日入之处、居亚拉巴之迦南人境内、与吉甲相对、近摩利之橡林乎、",
      "31": "尔将渡约但、入据尔上帝耶和华所赐之地、而居于彼、",
      "32": "我今陈于尔前之典章律例、当谨守遵行焉、"
    },
    "12": {
      "1": "尔在尔祖之上帝耶和华所赐之地、毕生所当守之典章律例、我今谕尔、",
      "2": "尔所驱逐诸族、事神之处、或山邱之上、或绿树之下、俱当毁灭、",
      "3": "毁其坛、碎其柱像、焚其木偶、斫其雕像、灭其名于斯土、",
      "4": "勿效其俗、以事尔上帝耶和华、",
      "5": "尔上帝耶和华于尔支派中、所选寄名之处、尔当诣而求之、",
      "6": "奉献尔之燔祭、他祭、所应输之什一、举祭、许愿祭、乐献祭、及首生之牛羊、",
      "7": "在彼食于尔上帝耶和华前、与尔眷属、乐乎尔手所为、即尔上帝耶和华锡嘏之事、",
      "8": "我今在此、各行其是、后勿复尔、",
      "9": "尔上帝耶和华赐尔安居为业之地、尔尚未至、",
      "10": "既渡约但、居于尔上帝耶和华使尔所据之地、脱于四周诸敌之扰、得其绥安、",
      "11": "所命尔之燔祭、他祭、所应输之什一、举祭、及许愿于耶和华之美祭、俱当携之、至尔上帝耶和华所选寄名之处、",
      "12": "尔与子女仆婢、及居尔邑无分无业之利未人、咸乐于尔上帝耶和华前、",
      "13": "慎勿随在献尔燔祭、",
      "14": "惟当献于耶和华在尔支派中所选之处、在彼行我所命、",
      "15": "然于诸邑、可以随意宰牲食肉、依尔上帝耶和华所赐之福、洁与不洁之人、俱可食之、犹食獐鹿、",
      "16": "惟勿食血、必倾于地、有如倾水、",
      "17": "谷与酒油之什一、首生之牛羊、许愿祭、乐献祭、举祭、不可食于诸邑、",
      "18": "惟于尔上帝耶和华所选之处、尔与子女仆婢、及居尔邑之利未人食之、乐乎尔手所为、于尔上帝耶和华前、",
      "19": "尔其慎之、居于斯土、毕生勿遗利未人、○",
      "20": "迨尔上帝耶和华践其前言、辟尔土宇、如尔意谓、我欲食肉、则可随其所欲、",
      "21": "若尔上帝耶和华所选寄名之处、离尔甚远、则可取耶和华所赐尔之牛羊宰之、随意食于诸邑、循我所命、",
      "22": "食之如食獐鹿、洁与不洁之人、俱可食之、",
      "23": "惟当决志、勿食其血、盖血乃生命也、不可并生命而食之、",
      "24": "必倾于地、有如倾水、",
      "25": "毋食之、以行耶和华所视为正者、而享福祉、爰及子孙、",
      "26": "惟尔所有圣物、与许愿所献者、必携至耶和华所选之处、",
      "27": "燔祭之肉与血、当献于尔上帝耶和华之坛、此外牺牲之血、必倾于坛、而食其肉、",
      "28": "我所命尔之言、当听而守之、致行尔上帝耶和华所视为善为正者、而享福祉、爰及子孙、历世靡暨、○",
      "29": "迨尔上帝耶和华、在尔将往而据之地、灭其族于尔前、尔得其地而居之、",
      "30": "彼既灭于尔前、尔当慎之、勿受诱而从之、勿问其神、自谓斯族若何事神、我亦如之、",
      "31": "尔事尔上帝耶和华、不可效之、盖耶和华所憎之恶事、彼悉行之于其神、至以子女焚而献之、",
      "32": "凡我所谕尔者、尔必谨守遵行、毋增毋减、"
    },
    "13": {
      "1": "如尔中有先知、或作梦者起、施行异迹奇事、",
      "2": "所言有验、遂语尔曰、宜从他神而事之、乃尔素所未识者、",
      "3": "毋听其言、盖尔上帝耶和华试尔、欲知尔果一心一意、爱尔上帝耶和华否、",
      "4": "当顺从尔上帝耶和华、而寅畏之、守其诫、听其命、事之附之、",
      "5": "尔上帝耶和华导尔出埃及、脱于奴隶之室、惟彼先知、与作梦者、以言逆之、诱尔违尔上帝耶和华所命行之道、则必杀之、以除尔中之恶、○",
      "6": "如尔同母兄弟、或尔子女、或怀中之妻、或如命之友、私诱尔曰、我其往事他神、尔与尔祖所未识者、",
      "7": "即尔四周诸族之神、或近或远、自地极至天涯、",
      "8": "尔毋从之、毋听之、毋惜之、毋恤之、毋匿之、必杀勿赦、",
      "9": "尔先加手击之、众后击之、",
      "10": "尔上帝耶和华导尔出埃及、脱于奴隶之室、彼欲诱尔离之、故当以石击之致死、",
      "11": "以色列众闻之必惧、不复行此恶于尔中、○",
      "12": "尔上帝耶和华赐尔诸邑、俾尔居之、",
      "13": "若闻一邑之中、有匪类出、诱居民曰、我其往事他神、乃尔所未识者、",
      "14": "则当究问详察、如得其情、果于尔中有此可恶之事、",
      "15": "必以刃击其邑民、与其牲畜、及凡所有、而殄灭之、",
      "16": "聚其货财于衢、为尔上帝耶和华焚之、并焚其邑、俾为邱墟、毋得再建、",
      "17": "应灭之物、毋少存于尔手、使耶和华息其烈怒、矜尔恤尔、俾尔昌炽、践其所誓尔祖之言、",
      "18": "缘尔听尔上帝耶和华之言、守我今日所谕之诫、行其所视为正者也、"
    },
    "14": {
      "1": "尔曹皆尔上帝耶和华之子、毋为死者割肉薙额、",
      "2": "盖尔乃尔上帝耶和华之圣民、耶和华于天下万民中、特选尔为己民、○",
      "3": "可憎之物、尔不可食、",
      "4": "畜中所可食者、牛与绵羊山羊、",
      "5": "鹿、獐、赤鹿、麇、麢羊、麈、麋、",
      "6": "畜之分蹄支趾而反啮者、可食、",
      "7": "惟反啮分蹄之畜中、有不可食者、若驼、兔、沙番、反啮而不分蹄、当以为不洁、",
      "8": "豕虽分蹄、而不反啮、当以为不洁、斯畜之肉毋食、其尸毋扪、○",
      "9": "水中百族、有翅有鳞者、俱可食、",
      "10": "无翅无鳞者、不可食、当以为不洁、",
      "11": "羽族之洁者、俱可食、",
      "12": "其不可食者、即鹰、鹗、雕、",
      "13": "鸢、鹯、鹞、与其类、",
      "14": "鸦、与其类、",
      "15": "鸵鸟、夜鹰、鱼鹰、雀鹰、与其类、",
      "16": "鸬鹚、鹭鸶、角鸱、",
      "17": "鹈鹕、爰居、鱼狗、",
      "18": "白鹤、苍鹭、与其类、戴鵀、蝙蝠、",
      "19": "凡飞虫、必以为不洁、不可食、",
      "20": "羽族之洁者、俱可食、○",
      "21": "尔乃尔上帝耶和华之圣民、凡自毙之物不可食、旅于尔中者、可予之食、鬻于外人亦可、毋以羔母之乳烹羔、○",
      "22": "每岁播种所产、田畴所出、当什输其一、",
      "23": "尔谷与酒与油、什输其一、及牛羊之首生者、皆必食于尔上帝耶和华前、在其所选寄名之处、以习恒畏尔上帝耶和华、",
      "24": "尔上帝耶和华锡尔嘏时、如其所选寄名之处、离尔甚远、不能携之至彼、",
      "25": "则必易之以金、包而执之、往尔上帝耶和华所选之处、",
      "26": "以金市物、牛羊、清酒、醇醪、随心所欲、食于尔上帝耶和华前、与尔眷属同乐、",
      "27": "居于尔邑之利未人、无分无业、亦勿遗之、○",
      "28": "每三年中、必以是年所产、什输其一、贮于尔邑、",
      "29": "使无分无业之利未人、与居尔邑之宾旅、以及孤寡、皆来食之而饱、致尔上帝耶和华、于尔凡百所为、锡嘏于尔、"
    },
    "15": {
      "1": "每届七年、当有豁免、",
      "2": "其例如左、耶和华之豁免、既经布告、凡借贷于邻者、必豁免之、不索其偿、",
      "3": "如外人可索之、惟属己之物、贷于兄弟者、则当豁免、",
      "4": null,
      "5": "尔若听尔上帝耶和华之命、守我今日所谕尔之诫、则尔中必无贫乏者、盖尔上帝耶和华、必在所赐为业之地、锡嘏于尔、",
      "6": "尔上帝耶和华必践其言、锡嘏于尔、尔则贷金于列邦、不贷列邦之金、可辖列邦、不受列邦之辖、○",
      "7": "尔上帝耶和华赐尔之地、无论何邑、有穷乏之昆弟、毋顽尔心、握手而不之济、",
      "8": "必启尔手、贷之以补其缺、",
      "9": "慎勿恶念是怀、谓七年豁免之期伊迩、遂睥睨贫乏之昆弟、而弗之给、致彼吁耶和华、归罪于尔、",
      "10": "尔必给之、给时心不忧郁、为此之故、尔上帝耶和华、必于凡尔所行、及手所为、锡嘏于尔、",
      "11": "其地不无贫人、故我命尔、必启尔手、以济境内穷乏之昆弟、○",
      "12": "如尔昆弟希伯来人、或男或女鬻于尔、服役六年、越至七年、必释之、",
      "13": "既释之、毋使徒手而去、",
      "14": "必由羊群、禾场、酒醡、取而予之、依尔上帝耶和华锡嘏于尔者、从优给之、",
      "15": "当忆尔昔在埃及为奴、尔上帝耶和华赎尔、故我今日以此谕尔、",
      "16": "仆若爱尔及尔家、以与尔同居为善、谓尔、不愿离尔而去、",
      "17": "则当取锥贯耳于门、俾其永为尔仆、待婢亦然、",
      "18": "彼事尔六年、较之佣人、其值维倍、故释之时、勿以为难、尔上帝耶和华、必于凡尔所为、锡嘏于尔、○",
      "19": "牛羊首生之牡者、当区别为圣、献于尔上帝耶和华、首生之牛、毋令其耕、首生之羊、毋剪其毛、",
      "20": "尔与眷属、每岁于尔上帝耶和华所选之处食之、",
      "21": "如有残缺、或跛或瞽、无论何疵、不可以祭尔上帝耶和华、可于尔邑食之、洁与不洁之人、俱可食之、如食獐鹿、",
      "22": "惟毋食其血、必倾于地、有如倾水、",
      "23": null
    },
    "16": {
      "1": "届亚笔月、必为尔上帝耶和华守逾越节、因于是月之夜尔上帝耶和华导尔出埃及、",
      "2": "必在耶和华所选寄名之处、献牛羊于尔上帝耶和华、以为逾越之祭、",
      "3": "毋食有酵之饼、七日之内、必食无酵饼、即困苦饼、以尔昔出埃及维速、当忆是日、毕生勿忘、",
      "4": "七日间、尔四境毋存酵、首日薄暮、所献祭肉、毋留于明晨、",
      "5": "勿于尔上帝耶和华所赐诸邑、献逾越之祭、",
      "6": "惟献于尔上帝耶和华所选寄名之处、在薄暮日入时、即尔出埃及时也、",
      "7": "在尔上帝耶和华所选之处、烹而食之、明晨归于己幕、",
      "8": "六日间、必食无酵饼、越至七日、必有肃会、以事尔上帝耶和华、是日不可操作、○",
      "9": "当核七七日、自刈麦之首日始、",
      "10": "守七七节、以事尔上帝耶和华、依尔上帝耶和华所锡之嘏、以乐献祭奉之、",
      "11": "尔与子女仆婢、暨居尔中之利未人、以及宾旅孤寡、咸在尔上帝耶和华所选寄名之处、乐于其前、",
      "12": "尔当追忆、昔在埃及为奴、必守此典、而遵行之、○",
      "13": "禾场酒醡所出、尔既敛藏、当守构庐节七日、",
      "14": "节期之间、尔与子女仆婢、暨居尔邑之利未人、以及宾旅孤寡、俱必喜乐、",
      "15": "七日必守节于尔上帝耶和华前、在其所选之处、盖尔上帝耶和华、于尔物产、及凡所为、锡嘏于尔、必当喜乐不胜、",
      "16": "除酵节、七七节、构庐节、尔之丁男、每岁三觐尔上帝耶和华、于其所选之处、毋徒手而至、",
      "17": "各依尔上帝耶和华所锡之嘏、随力以献、○",
      "18": "于尔上帝耶和华所赐之邑、按各支派、设立士师、有司、秉公鞫民、",
      "19": "毋反其正、毋偏视人、毋受贿赂、盖贿赂使明者目盲、义者词屈、",
      "20": "必循至公、则可生存、得尔上帝耶和华所锡之土、",
      "21": "为尔上帝耶和华筑坛、毋树木偶于侧、",
      "22": "毋立柱像、乃尔上帝耶和华所恶者也、"
    },
    "17": {
      "1": "牛羊如有残缺、或有恶疾、勿献于尔上帝耶和华、盖此为尔上帝耶和华所恶也、○",
      "2": "在尔上帝耶和华所赐之邑、尔中如有男女、作恶于尔上帝耶和华前、违背其约、",
      "3": "往事他神、而崇拜之、或日月、或天象、非我所命者、",
      "4": "或以告尔、尔既闻之、则必详察、如得其情、果于以色列中、有此可恶之事、",
      "5": "必携行恶之男女、至于邑门、以石击之致死、",
      "6": "当杀之人、必有二三人为证、则可杀、证人惟一、则不可、",
      "7": "证者先加手击之、众后击之、以除尔中之恶、○",
      "8": "如尔邑中有讼事、为流血、为争竞、为鬬殴、尔所难鞫者、则当诣尔上帝耶和华所选之处、",
      "9": "见利未人祭司、与在位之士师、而询问之、彼必示尔如何判断、",
      "10": "在耶和华所选之处、凡其所示所教者、尔当遵行、",
      "11": "彼所教之法律、所示之判断、所谕之语言、尔必遵行、毋偏于左、毋偏于右、",
      "12": "有人擅行、不从立于尔上帝耶和华前服役之祭司、或不从士师、其人必死、除恶于以色列中、",
      "13": "民众闻此必惧、不复擅行、○",
      "14": "既至尔上帝耶和华所锡之地、据而居之、意谓必立王以治我、如四周之国然、",
      "15": "则必以尔上帝耶和华所选者、立之为王、必尔同侪方可、外族之人不可治尔、",
      "16": "王勿增马、勿使民返埃及、以增其马、盖耶和华曾谕尔曰、不可复往此途、",
      "17": "毋多置妃嫔、恐致心偏、毋广积金银、",
      "18": "既登国位、当从利未人祭司所存之法律、录为一册、",
      "19": "置于其侧、毕生诵之、以习寅畏其上帝耶和华、遵守法律之言、及厥典章、",
      "20": "免其对于昆弟、中心骄矜、违此诫命、偏于左右、则可延年于国、在以色列中、爰及子孙、"
    },
    "18": {
      "1": "利未人祭司、及其全支派、在以色列中无分无业、可食献于耶和华之火祭、及其产业、",
      "2": "彼在昆弟中无业、耶和华为其业、如其所谕、",
      "3": "民献祭、或牛或羊、祭司所当得者、前腿两颊与胃、",
      "4": "初熟之谷、及酒与油、首剪之羊毛、亦必给之、",
      "5": "盖尔上帝耶和华于尔诸支派中、选彼及其子孙、藉耶和华之名、侍立服役、历世靡暨、○",
      "6": "如有利未人离其所居以色列之邑、一心愿至耶和华所选之处、",
      "7": "则亦可藉其上帝耶和华之名、以供役事、如其昆弟立于耶和华前之利未人然、",
      "8": "分其所得之食、而己鬻祖业所得之金不与焉、○",
      "9": "既至尔上帝耶和华所赐之地、勿效其民所为可恶之事、",
      "10": "凡使子女经火者、卜筮者、观兆者、用法术者、行邪术者、",
      "11": "持咒者、交鬼者、为觋者、招魂者、勿留之于尔中、",
      "12": "凡行此者、皆为耶和华所恶、诸族行此可恶之事、故尔上帝耶和华逐之于尔前、",
      "13": "尔于尔上帝耶和华、当为纯全之人、",
      "14": "尔所将逐之族、听从观兆者、卜筮者、惟尔上帝耶和华、不容尔行是、",
      "15": "尔上帝耶和华将于尔昆弟中、为尔挺生先知若我、尔宜听之、",
      "16": "昔在何烈大会之日、尔求尔上帝耶和华曰、我上帝耶和华之声、勿使再闻、烈火勿令复见、免我死亡、",
      "17": "时、耶和华谕我曰、彼所言者善也、",
      "18": "我将于其昆弟中、为彼挺生先知如尔、以我言授于其口、使以我命悉告于众、",
      "19": "彼藉我名所传之言、凡不听从者、我必讨之、",
      "20": "如有先知擅藉我名、言我所未谕者、或藉他神之名而言、必致之死、",
      "21": "如尔意谓、耶和华所未谕之言、何以知之、",
      "22": "凡先知藉耶和华之名而言、事有不成不验、则非耶和华之言、乃先知自擅而言耳、尔勿畏之、"
    },
    "19": {
      "1": "尔上帝耶和华既灭诸族、以地锡尔、使尔继之、居于其邑、其室、",
      "2": "则当于尔上帝耶和华所赐为业之地、区别三邑、",
      "3": "以其所赐之地、分为三区、修筑道途、俾误杀人者可遁于彼、",
      "4": "误杀人者遁于彼而得生、有定例焉、素无仇怨、而误杀人、",
      "5": "如人结侣入林伐木、斫时斧脱于柯、中侣致死、其人必遁于斯邑而得生、",
      "6": "免报复者、心急追之、以路遥远、及而杀之、然彼与见杀者、素无仇怨、罪不应死、",
      "7": "故我谕尔区别三邑、",
      "8": null,
      "9": "我今所谕之命、尔果谨守、爱尔上帝耶和华、恒行其道、蒙尔上帝耶和华践其所誓尔祖之言、恢廓尔境、以所许赐尔祖之地锡尔、则必于三邑之外、别设三邑、",
      "10": "免无辜之血、流于尔上帝耶和华所赐为业之地、流血之罪归尔、",
      "11": "如人憾其邻里、伏而击之致死、逃于斯邑之一、",
      "12": "其邑之长老、必遣人执之、付于报复者之手、而致之死、",
      "13": "尔勿惜之、必除无辜之血于以色列中、俾尔获福、○",
      "14": "尔于尔上帝耶和华所赐之地、既得为业、则邻里之界址、前人所定者、毋得迁移、○",
      "15": "人有所犯、无论何罪、证者惟一、毋听之、必凭二三证者之言、以定其谳、",
      "16": "如有妄证、起而罪人、",
      "17": "讼者二人当就耶和华、立于当时之祭司士师前、",
      "18": "士师详察、其证果伪、欲害昆弟、",
      "19": "则必以其所欲加诸昆弟者、加乎其身、以除恶于尔中、",
      "20": "他人闻之必惧、不复行此恶事、",
      "21": "尔毋惜之、必以命偿命、目偿目、齿偿齿、手偿手、足偿足、"
    },
    "20": {
      "1": "尔出与敌战、见车马人民、较尔尤众、毋畏之、盖尔上帝耶和华、导尔出埃及者偕尔、",
      "2": "临陈时、祭司当至民前、",
      "3": "告之曰、以色列欤、尔其听之、今日临敌而战、毋怯心、毋畏惧、毋战栗、毋因敌而惊恐、",
      "4": "盖尔上帝耶和华与尔偕往、攻敌拯尔、",
      "5": "族长当告民曰、筑室未贺者可归、免亡于陈、而他人贺之、",
      "6": "植葡萄园、未食其果者可归、免亡于陈、而他人食之、",
      "7": "聘妻未娶者可归、免亡于陈、而他人娶之、",
      "8": "族长又当告民曰、畏葸心怯者可归、免使同侪亦丧胆、",
      "9": "族长言竟、当立军长以率众、○",
      "10": "尔临城攻之、先告以和、",
      "11": "如以和应、自启邑门、则邑民必纳贡而事尔、",
      "12": "如不欲和而欲战、则必环而攻之、",
      "13": "迨尔上帝耶和华以邑付尔、必刃击其丁男、",
      "14": "惟其妇女、孩提牲畜、与邑中所有之货财、尔可取之、尔上帝耶和华所赐敌人之物、尔可享之、",
      "15": "离尔甚远之邑、不属斯族者、必如是待之、",
      "16": "惟此诸族之邑、尔上帝耶和华赐尔为业、凡有气息者、勿留其一、",
      "17": "赫人、亚摩利人、迦南人、比利洗人、希未人、耶布斯人、尔必尽行殄灭、循尔上帝耶和华命、",
      "18": "免彼教尔、效其行于诸神可恶之事、致获罪于尔上帝耶和华、○",
      "19": "尔欲取城、环攻日久、毋以斧斫树、其果可食、故勿伐之、田间之树、岂人也耶、而可攻乎、",
      "20": "惟尔所知非结果之树、则可伐之、以为营垒、迨至敌城破降之日、"
    },
    "21": {
      "1": "在尔上帝耶和华所锡为业之地、若见有被杀者、卧于田间、不知谁杀、",
      "2": "则尔之长老士师、必至其处、于四周之邑、度其远近、",
      "3": "最近之邑、其长老必取牝犊、未负轭服役者、",
      "4": "牵至活水之谷、其地未经耕种、则于谷中折犊之颈、",
      "5": "利未人祭司必适其所、盖其为尔上帝耶和华所简、以供役事、藉耶和华之名、为民祝嘏、凡诸争竞鬬殴、俱凭其言而定、",
      "6": "离见杀者最近之邑、其长老必在谷中、盥手于折颈之犊上、",
      "7": "曰、我手未流此血、我目亦未之见、",
      "8": "耶和华欤、尔所赎之以色列族、求尔宥之、勿使无辜之血、归于尔名、于是流血之罪得赦、",
      "9": "尔行耶和华所视为正者、则流血之罪、可除于尔中、○",
      "10": "尔出与敌战、尔上帝耶和华付之尔手、尔即虏之、",
      "11": "其间见有美女、尔恋慕之、欲纳为妻、",
      "12": "可携之归、使薙发修甲、",
      "13": "去被虏时所衣之衣、居于尔家、哀其父母、历至一月、然后与之同寝、成为夫妇、",
      "14": "如后不见悦于尔、可容之去、俾其自由、尔既玷之、勿鬻而得金、勿待之若婢、○",
      "15": "人有二妻、一见爱、一被恶、均生子、而被恶者之子居长、",
      "16": "使子承业时、不可废被恶者之子、而立见爱者之子为长子、",
      "17": "必认被恶者之子为长子、倍其业以与之、盖彼为强健时所首生者、宜得长子之业、○",
      "18": "人有悖逆之子、不听父母之言、虽责之仍不听、",
      "19": "父母当执之、携至其邑门长老前、",
      "20": "告曰、此子悖逆、不听我言、饕餮沉湎、",
      "21": "其邑之民、必石击之致死、以除恶于尔中、使以色列众闻之而惧、○",
      "22": "人犯死罪、而致之死、悬之于木、",
      "23": "毋使其尸悬木竟夕、必是日葬之、免污尔上帝耶和华所赐为业之地、盖被悬者、乃上帝所诅也、"
    },
    "22": {
      "1": "尔见昆弟之牛羊、迷于歧路、勿佯为不见、必反之于昆弟、",
      "2": "如昆弟离尔远、或不相识、则牵之归、留于尔家、待其求之、然后反之、",
      "3": "其驴其衣、凡昆弟所失之物、为尔所得、俱必如是反之、勿佯为不见、",
      "4": "尔见昆弟之牛驴、踬于途间、勿佯为不见、必助其主起之、○",
      "5": "女勿衣男衣、男勿衣女衣、凡行此者、乃尔上帝耶和华所恶也、○",
      "6": "途间如遇鸟巢、在树在地、有雏有卵、母鸟伏之、不可母子兼取、",
      "7": "必纵其母、惟取其雏、则可纳福、且以延年、○",
      "8": "尔建新室、其顶必环以堞、免人堕落、流血之罪、归于尔家、",
      "9": "葡萄园中、勿播二种、若然、则种之所产、园之所出、俱为圣物、○",
      "10": "勿以牛驴并耕、",
      "11": "勿衣麻毛杂织之衣、○",
      "12": "所披之衣、当于四周、缘之以?、○",
      "13": "人若娶妻、同室后而恶之、",
      "14": "谤以恶事、加以恶名、曰、我娶此女、与之同室、见非童贞、",
      "15": "女之父母、必携童贞之据、至邑门长老前、",
      "16": "其父告曰、我以女适此人、而为其所恶、",
      "17": "谤以恶事、谓非童贞、然我女诚童贞、确据在此、遂展其布于长老前、",
      "18": "长老必执其人而责之、",
      "19": "罚金一百、予女之父、因加恶名于以色列处女故也、使女仍为其妻、毕生不休、",
      "20": "如所告属实、童贞无据、",
      "21": "乃行不端于以色列中、在父家为妓、则必携女至父家门、邑人以石击之致死、以除恶于尔中、○",
      "22": "人与有夫之妇同寝、为人所见、则奸夫淫妇俱致之死、以除恶于以色列中、",
      "23": "处女受聘于人、而他人遇于邑中、与之苟合、",
      "24": "其女既在邑中、而不呼号、其男玷辱他人之妻、则必携至邑门、俱以石击毙之、以除恶于尔中、",
      "25": "人遇受聘之女在田、强之苟合、则独杀淫女之人、",
      "26": null,
      "27": "女无当死之罪、不可惩之、人遇女于田、女呼号而无救、其事与攻杀邻里同、",
      "28": "人遇未聘之女、强之苟合、为人所见、",
      "29": "则淫女之人、必以金五十、予女之父、既辱是女、必娶为妻、毕生不休、○",
      "30": "勿烝父之继室、勿辱父、"
    },
    "23": {
      "1": "外肾受伤、与被阉者、不得入耶和华会、",
      "2": "奸生之子、虽至十世、亦不得入耶和华会、○",
      "3": "亚扪人、摩押人、不得入耶和华会、凡属斯族者、虽历十世、至于永远、亦不得入耶和华会、",
      "4": "因尔昔出埃及、彼不以饼与水、迎尔于途、且买米所波大米之比夺人、比珥子巴兰诅尔、",
      "5": "惟尔上帝耶和华爱尔、不听巴兰、变诅为祝、",
      "6": "缘此、尔毕生勿求其平安、祈其利达、○",
      "7": "勿憾以东人、以其为尔同族、勿憾埃及人、以尔曾旅其地、",
      "8": "彼之子孙、至于三世、可入耶和华会、○",
      "9": "尔出列营攻敌、宜戒诸恶、",
      "10": "若有夜间遗泄、以致不洁、则当出营、",
      "11": "薄暮以水濯身、日入乃入、",
      "12": "营外必有一所、",
      "13": "器中有锹、在外遗矢、必先掘土、反身而掩之、",
      "14": "盖尔上帝耶和华行于营中、以拯尔曹、付敌于尔、故营必洁、免其见有秽物、与尔相离、○",
      "15": "仆逃主投尔、勿反于其主、",
      "16": "于尔邑中、随其所欲而居、勿虐待之、○",
      "17": "以色列女中不可有娼妓、男中不可有娈童、",
      "18": "娼妓之值、犬类之价、勿入尔上帝耶和华室以酬愿、皆为其所恶也、○",
      "19": "以金与粮、及凡生利之物、贷于同侪、勿取其利、",
      "20": "取于外族则可、于同侪则不可、如是在尔所据之地、尔上帝耶和华必于凡尔所为、锡以福祉、○",
      "21": "许愿于尔上帝耶和华、偿之勿迟、彼必讨之于尔、若不偿之、则为有罪、",
      "22": "不许愿、则无罪、",
      "23": "言出于口、则必行之、循其所许、乐输于尔上帝耶和华者、○",
      "24": "入人之葡萄园、任意饱啖其果则可、盛之于器则不可、",
      "25": "入人禾稼、手摘其穗则可、刈之以镰则不可、"
    },
    "24": {
      "1": "人娶妻后、见其有疵、而不之悦、当书离书、付于其手、使出其家、",
      "2": "既出之后、则可他适、",
      "3": "如其后夫亦不之悦、付以离书而出之、或后夫死、",
      "4": "其前夫既出之、为人所玷、勿复娶之、此乃耶和华所恶者、尔上帝耶和华所赐为业之地、不可污之、",
      "5": "人新娶、不可往战、不可任职、必处于家、历至一年、以悦其妻、○",
      "6": "毋取上下磨为质、盖质人之生命也、○",
      "7": "如以色列人窃取同族以为奴、或鬻于人、必致之死、以除恶于尔中、○",
      "8": "宜慎癞疾、遵行利未人祭司所训之例、我所命祭司者、俱当守之、",
      "9": "昔尔出埃及时、尔上帝耶和华在途间、所行于米利暗者、尔当忆之、○",
      "10": "如贷于人、勿入其家取质、",
      "11": "必立于外、待其携质出以予尔、",
      "12": "如其人贫、勿留其质越宿、",
      "13": "日入时、必反之、使其有衣以寝、为尔祝嘏、则尔上帝耶和华必以为义、",
      "14": "贫乏佣人、或尔同族、或寓于尔邑之宾旅、勿虐待之、",
      "15": "届期必给以值、勿至日没、以其贫乏、厥心在此、恐其吁耶和华、致罪归尔、○",
      "16": "毋因子而杀父、毋因父而杀子、惟依其罪、而杀其人、○",
      "17": "宾旅与孤、勿反其正、勿以嫠衣为质、",
      "18": "当忆昔在埃及、尔为奴隶、尔上帝耶和华赎尔以出、故我命尔行此、○",
      "19": "尔刈田禾、若遗一束、勿返取、当留与宾旅及孤寡、致尔上帝耶和华于尔凡百所为、锡嘏于尔、",
      "20": "既扑橄榄、毋得再扑、必归宾旅及孤寡、",
      "21": "既摘葡萄、毋得再摘、必归宾旅及孤寡、",
      "22": "当忆昔在埃及、尔为奴隶、故我命尔行此也、"
    },
    "25": {
      "1": "人有讼事、就于士师、士师听之、必直其义者、罪其恶者、",
      "2": "恶人罪当受笞、士师使伏于前、如数笞之、",
      "3": "笞数勿逾四十、若笞之过多、恐贱尔昆弟、○",
      "4": "踏谷之牛、勿笼其口、○",
      "5": "兄弟同居、其一无子而死、死者之妻、不可他适、夫弟当娶为妻、以尽厥分、",
      "6": "首生之子、必为兄嗣、使于以色列中、不绝其名、",
      "7": "如弟不欲娶之、则妇当至邑门、见长老曰、我夫之弟、不欲其兄留名于以色列中、不尽为弟之分、",
      "8": "邑之长老必召而问之、如执意言不欲娶之、",
      "9": "则妇于长老前、就而解其履、唾其面曰、不欲为兄立家者、必如是待之、",
      "10": "后在以色列中、必称之曰解履之家、○",
      "11": "二人相鬬、其一之妻、前欲援其夫、脱于击者之手、而执其下体、",
      "12": "则必断其手、勿惜之、○",
      "13": "囊中勿有异权、一大一小、",
      "14": "家中勿有异量、一大一小、",
      "15": "惟权与量、俱必准确公平、致可延年、于尔上帝耶和华所锡之地、",
      "16": "凡行此非义者、乃尔上帝耶和华所恶也、○",
      "17": "昔尔出埃及时、亚玛力人所行于尔者尔当忆之、",
      "18": "彼不畏上帝、乘尔途间疲惫、杀尔后行之荏弱者、",
      "19": "尔上帝耶和华、拯尔脱于四周之敌、俾得绥安、于其所赐为业之地、则必涂亚玛力志于天下、尔勿忘之、"
    },
    "26": {
      "1": "既至尔上帝耶和华所赐为业之地、据而居之、",
      "2": "必以斯土所产之初实、盛之于筐、诣尔上帝耶和华所选寄名之处、",
      "3": "见当时之祭司曰、我今敬告尔上帝耶和华、耶和华所誓许我祖、锡我之地、我已至之、",
      "4": "祭司取筐于尔手、置尔上帝耶和华坛前、",
      "5": "尔在尔上帝耶和华前必曰、我祖亚兰人、乃濒死者、往旅埃及、人数无多、而成大族、强盛繁衍、",
      "6": "埃及人恶待我侪、而虐遇之、加以苦役、",
      "7": "我吁我列祖之上帝耶和华、蒙其垂听、鉴我所受之艰难、劳苦暴虐、",
      "8": "耶和华以能手、奋臂、异迹、奇事、大而可畏之事、导我出埃及、",
      "9": "携我至此、锡我流乳与蜜之地、",
      "10": "耶和华欤、尔所赐我之地、其所产之初实、我携之至、遂置于尔上帝耶和华前、而行崇拜、",
      "11": "尔与利未人、及居尔中之宾旅、缘尔上帝耶和华赐尔暨家之福、而喜乐焉、○",
      "12": "每至三载、什输其一之年、凡土所产、什输其一既毕、必以给利未人及宾旅孤寡、使食于尔邑内、而得果腹、",
      "13": "则于尔上帝耶和华前告曰、为圣之物、我已出之我家、给与利未人及宾旅孤寡、循尔所谕、尔之命令、我未干犯、亦未遗忘、",
      "14": "维此圣物、居丧时、我未食之、不洁时、我未移之、为死者、我未用之、惟听我上帝耶和华命、遵尔所谕而行、",
      "15": "祈自天上圣所俯察、锡嘏于尔民以色列、并所赐我流乳与蜜之地、如所誓于我列祖者、○",
      "16": "尔上帝耶和华、今日命尔行此典章律例、故当一心一意守之、",
      "17": "今日尔以耶和华为尔上帝、愿行其道、听其言、守其典章、诫命律例、",
      "18": "耶和华亦循其所许、以尔为己民、俾从其命、",
      "19": "使尔在于荣耀、名誉尊贵、超乎所造万民、尔为圣民、归尔上帝耶和华、循其所言、"
    },
    "27": {
      "1": "摩西与以色列长老谕民曰、我今日所谕尔者、尔当遵守、",
      "2": "尔渡约但、至尔上帝耶和华所赐之地、其日必立大石、涂之以灰、",
      "3": "既渡之后、当录斯律诸言于上、致可入尔上帝耶和华所赐流乳与蜜之地、如尔祖之上帝耶和华所许者、",
      "4": "既渡约但、循我今日所谕、必立斯石于以巴路山、涂之以灰、",
      "5": "在彼为尔上帝耶和华建坛、以石为之、毋用铁器而造、",
      "6": "建尔上帝耶和华之坛、必以未经雕凿之石在坛之上、献燔祭于尔上帝耶和华、",
      "7": "亦献酬恩祭、在彼食之、乐于尔上帝耶和华前、",
      "8": "录斯律诸言于石、当详明焉、○",
      "9": "摩西与利未人祭司、告以色列民曰、以色列人欤、尔其静默以听、今日尔成为尔上帝耶和华之民、",
      "10": "故必听从其言、行其诫命典章、乃我今日所谕尔者也、○",
      "11": "当日摩西谕民曰、",
      "12": "既济约但、西缅、利未、犹大、以萨迦、约瑟、便雅悯诸支派、当立于基利心山、为民祝嘏、",
      "13": "流便、迦得、亚设、西布伦、但、拿弗他利诸支派、当立于以巴路山、宣其诅词、",
      "14": "利未人当大声以向以色列民曰、",
      "15": "凡人雕偶铸像、匠人所造、乃耶和华所恶、立于隐处者、必受诅、众民当应曰、阿们、",
      "16": "轻视父母者、必受诅、众民当应曰、阿们、",
      "17": "移邻里之界址者、必受诅、众民当应曰、阿们、",
      "18": "使瞽迷途者、必受诅、众民当应曰、阿们、",
      "19": "屈抑宾旅孤寡者、必受诅、众民当应曰、阿们、",
      "20": "烝父继室、辱其父者、必受诅、众民当应曰、阿们、",
      "21": "淫于兽者、必受诅、众民当应曰、阿们、",
      "22": "奸乱同父异母、异父同母之姊妹者、必受诅、众民当应曰、阿们、",
      "23": "烝妻母者、必受诅、众民当应曰、阿们、",
      "24": "阴击邻里者、必受诅、众民当应曰、阿们、",
      "25": "受贿以杀不辜者、必受诅、众民当应曰、阿们、",
      "26": "不遵斯律之言而行者、必受诅、众民当应曰、阿们、"
    },
    "28": {
      "1": "如尔听从尔上帝耶和华之言、遵行其诫、我今日所谕尔者、则尔上帝耶和华必举尔升高、超乎天下万民、",
      "2": "如尔听从尔上帝耶和华之言、则此诸福、必临及尔、",
      "3": "在邑获福、在田获福、",
      "4": "身之所生、土之所产、畜之所出、牛群之犊、羊群之羔、并皆获福、",
      "5": "盛粮之筐、搏面之器获福、",
      "6": "尔出获福、尔入获福、",
      "7": "敌起攻尔、耶和华必使尔击败之、其攻尔也由一途、其逃尔也由七途、",
      "8": "耶和华必降福于尔仓、及尔手之所为、锡嘏于尔、在尔上帝耶和华所赐之地、",
      "9": "如尔守尔上帝耶和华之诫、遵行其道、则耶和华必践其所誓、立尔为己之圣民、",
      "10": "天下亿兆、将见尔称以耶和华名、惟尔是畏、",
      "11": "耶和华必使尔昌炽、身之所生、畜之所出、土之所产、俱蒙福祉、于耶和华所誓尔祖赐尔之地、",
      "12": "耶和华必为尔启其宝藏、使天降时雨于尔土、于尔凡百所为、锡嘏于尔、尔贷金于列邦、而不告贷于彼、",
      "13": null,
      "14": "如尔听从尔上帝耶和华之诫命、我今日所谕尔者、谨守遵行、不偏左右、离我今日所谕之言、不从他神、而崇事之、则耶和华必以尔为首、不以尔为尾、使尔居上、不居于下、○",
      "15": "如尔不听尔上帝耶和华之言、不守其诫命典章、我今日所谕尔者、则此诸诅、必临及尔、",
      "16": "在邑受诅、在田受诅、",
      "17": "盛粮之筐、搏面之器受诅、",
      "18": "身之所生、土之所产、畜之所出、牛群之犊、羊群之羔、并皆受诅、",
      "19": "尔入受诅、尔出受诅、",
      "20": "耶和华因尔行恶离弃彼、必于凡尔所为、加尔咒诅、扰乱谴责、以致速亡、",
      "21": "耶和华必使疫疠附于尔身、以至灭尔于尔入据之地、",
      "22": "耶和华必以痨疾、热疾、炎疾、疟疾、兵革、枯槁、霉烂击尔、此灾必追袭尔、致尔陨没、",
      "23": "覆尔之天如铜、载尔之地如铁、",
      "24": "耶和华必以尘沙为雨、自天降于尔土、俾尔灭亡、",
      "25": "耶和华必使尔为敌所败、尔攻之也由一途、尔逃之也由七途、抛弃于天下万国之中、",
      "26": "尔尸必为飞禽走兽所食、无人逐之、",
      "27": "耶和华必以埃及人所患之痈、痔、疥、癣、不治之症、加乎尔身、",
      "28": "又必使尔颠狂、目瞽心惊、",
      "29": "虽在日中、犹如瞽者暗中摸索、所行所为、不获亨通、恒遭暴虐劫夺、无人救援、",
      "30": "聘妻而人与之寝、筑室而己不得居、植葡萄园而不得食其果、",
      "31": "尔牛被宰、尔目击之、而不得食、尔驴被夺、尔目击之、而不见返、尔羊付于尔敌、无人救尔、",
      "32": "子女付于异族、尔将终日瞻望、至于目盲、无力拯之、",
      "33": "尔之土产、及尔劳而得者、将为尔所未识之民吞噬、尔惟受虐见迫、历久如是、",
      "34": "尔目所见、必致颠狂、",
      "35": "耶和华必以恶疮、加于尔膝与股、自踵延及于顶、无术以疗、",
      "36": "耶和华必以尔及尔所立之王、徙至尔与尔祖素所未识之国、在彼奉事木石之神、",
      "37": "于耶和华徙尔所至之国、必为人所骇异、作谚语及话柄、",
      "38": "尔之田亩、播种则多、获实则少、蝗食故也、",
      "39": "植葡萄园而治之、不收其果、不饮其酒、虫食故也、",
      "40": "四境有橄榄树、不以其油膏身、果陨故也、",
      "41": "尔生子女、不为尔有、被虏故也、",
      "42": "尔囿之树、尔地之产、为蝗所食、",
      "43": "尔中宾旅、必愈升愈高、尔愈降愈卑、",
      "44": "彼可贷金于尔、尔不贷金于彼、彼为首、尔为尾、",
      "45": "凡此诸诅、必追袭尔、临及尔、俾尔灭亡、因尔不听尔上帝耶和华所谕之言、守其诫命典章、",
      "46": "凡此诸诅、必为异迹奇事于尔、爰及子孙、历世靡暨、",
      "47": "尔当富有之时、不中心欣喜、奉事尔上帝耶和华、",
      "48": "尔必饥渴、裸裎、匮乏、服役于敌、耶和华所遣攻尔者、彼以铁轭置于尔颈、迨尔灭亡、",
      "49": "耶和华必使远民、如鹰之飞、来自地极、以攻击尔、其言尔不之识、",
      "50": "其容强悍、不顾耆老、不恤幼稚、",
      "51": "尔畜所生、尔土所产、俱为所食、迨尔灭亡、尔谷与酒及油、牛群之犊、羊群之羔、取之无遗、迨尔灭亡、",
      "52": "尔上帝耶和华所赐尔之全地、其中诸邑、城垣高固、尔所恃也、敌必困尔于中、迨其倾圮、",
      "53": "被围之时、受敌窘迫、至食子女之肉、尔上帝耶和华所赐者、",
      "54": "尔中荏弱娇嫩之人、必怒视其兄弟、及怀中之妻室、遗留之子女、",
      "55": "甚至彼于敌围尔邑、窘迫之际、食其子女之肉、不肯分给亲属、无所遗余故也、",
      "56": null,
      "57": "尔中荏弱娇嫩之妇、因其袅娜、以足践地、犹且不屑、必怒视其怀中之夫、与其子女、暨膝间之婴孩、及凡所生、缘敌围邑窘迫、而无所得、则私食之、",
      "58": "如尔不守此书所载法律之言、不畏尔上帝耶和华尊荣可畏之名、",
      "59": "则耶和华必使尔遘奇异之灾、至重至久之殃、艰苦缠绵之病、爰及苗裔、",
      "60": "加以埃及诸疾、尔所畏者、必附尔身、",
      "61": "更有诸疾诸灾、律书所未载者、耶和华亦以相加、迨尔灭亡、",
      "62": "昔尔人数、如天星之多、因不听尔上帝耶和华命、致所遗无几、",
      "63": "昔耶和华以善待尔、昌炽尔为悦、厥后以毁灭尔、歼殄尔为悦、使尔绝于所入而得之地、",
      "64": "耶和华必散尔于列邦、自地极至天涯、在彼奉事木石之神、尔与尔祖所未识者、",
      "65": "在此族中、不获绥安、无有驻足之所、耶和华必使尔心栗目盲、精神衰败、",
      "66": "尔之生命、悬寄危境、昼夜惊惶、料难保全、",
      "67": "因心所惧、与目所见、朝必曰愿得及暮、暮必曰愿得及朝、",
      "68": "往埃及之途、我曾谕尔、不复见之、耶和华必使尔驾舟复返、在彼自鬻于敌、为仆为婢、无人市尔、"
    },
    "29": {
      "1": "耶和华在何烈、与以色列人立约、此外又在摩押、谕摩西与以色列人立约、其言如左、",
      "2": "摩西召以色列众、告之曰、昔尔目击耶和华在埃及、行于法老与臣、及其全地之事、",
      "3": "即大试链、与异迹奇事、尔所见者、",
      "4": "惟至今日、耶和华未尝赐尔心能明、目能见、耳能听、",
      "5": "我导尔于野、历四十年、尔衣在身而不敝、尔履在足而不坏、",
      "6": "饼则未食、清酒醇醪未饮、使尔知耶和华乃尔之上帝、",
      "7": "尔曹至此地、希实本王西宏、巴珊王噩、出与我战、而我击之、",
      "8": "据有其地、给于流便迦得二支派、及玛拿西支派之半、以为恒业、",
      "9": "故当遵行此约之言、使凡所为、无不亨通、○",
      "10": "今尔有众、牧伯、族长、长老、有司、以色列诸丁男、",
      "11": "尔之子女妻室、营中宾旅、自采薪者、及汲水者、俱立于尔上帝耶和华前、",
      "12": "使尔与于尔上帝耶和华之约与誓、即其今日与尔所立者、",
      "13": "彼以尔为己民、己为尔之上帝、践其前言、循其与尔列祖亚伯拉罕以撒雅各所誓者、",
      "14": "此约与誓、我不第与尔曹立也、",
      "15": "凡今日于我上帝耶和华前、与我同在、及不同在者、亦与立之、",
      "16": "昔我侪居埃及、暨经历诸邦、尔所知也、",
      "17": "其中所可憎者、木石金银偶像、尔亦见之、",
      "18": "此约之立、以免尔中男女、宗族支派、今日中心违弃我上帝耶和华、往事斯族之神、致有荼毒之根、生于尔中、",
      "19": "闻此诅言、犹中心自慰曰、我虽刚愎自用、渴时痛饮、亦可获安、",
      "20": "若此者、耶和华必不赦宥、其怒与忌、如烟之出、必攻斯人、以书所载之诅、加乎其身、涂其名于天下、",
      "21": "在以色列诸支派中、耶和华必区别之、循律书所载约中之诅言、加以祸害、",
      "22": "尔后世子孙、及彼远人、见此地之灾、暨耶和华所降之疾、",
      "23": "又见硫磺与盐、火焚遍地、不种不产、不生草莱、如所多玛、蛾摩拉、押玛、洗扁、为耶和华忿怒所倾覆者、",
      "24": "列邦人皆问曰、耶和华何为行此于斯土、其怒若是之烈、果何故乎、",
      "25": "人将对曰、其祖之上帝耶和华、导之出埃及时、与之立约、而彼背之、",
      "26": "奉事崇拜他神、素所未识、耶和华亦未尝听其服从者、",
      "27": "故耶和华震怒斯土、以书所载之诅加之、",
      "28": "耶和华以气愤、忿怒恚恨、拔之斯土、投于异邦、有如今日、",
      "29": "隐微之事、属我上帝耶和华、惟明显之事、永属于我、爰及子孙、俾守此律之言、"
    },
    "30": {
      "1": "我所陈于尔前之祝与诅、既已临尔、于尔上帝耶和华逐尔而至之邦、追忆此事、",
      "2": "与尔子孙、一心一意归尔上帝耶和华、遵从其言、循我今日所谕尔者、",
      "3": "则尔上帝耶和华将矜恤尔、返尔俘囚、自散尔而至之列邦集尔、",
      "4": "尔见逐者至于天涯、尔上帝耶和华必由彼集尔、携之而归、",
      "5": "尔祖所据之地、尔上帝耶和华必导尔入而得之、降福于尔、俾尔昌炽、较祖尤众、",
      "6": "尔上帝耶和华必制尔情欲、爰及子孙、使一心一意爱尔上帝耶和华、致得生存、",
      "7": "尔上帝耶和华、必以是诅、加诸尔敌、及憾尔迫尔者、",
      "8": "尔将旋归、听从耶和华之言、遵行其诫、我今日所谕尔者、",
      "9": null,
      "10": "尔若听从尔上帝耶和华之言、守此律书所载之诫命典章、一心一意归尔上帝耶和华、则尔上帝耶和华必于凡尔所为、锡以福祉、身之所生、畜之所出、土之所产、尽皆蕃衍、耶和华心复悦尔、锡以福祉、如昔悦尔祖然、",
      "11": "我今谕尔之诫、行之非难、离尔非远、",
      "12": "不在天上、致尔自谓、谁升天携之以至、使我闻而行之、",
      "13": "不在海外、致尔自谓、谁济海携之以至、使我闻而行之、",
      "14": "斯道密迩乎尔、在尔口、在尔心、俾尔行之、○",
      "15": "我今日以生与福、死与祸、陈于尔前、",
      "16": "谕尔爱尔上帝耶和华、遵行其道、守其诫命、典章律例、致得生存昌炽、尔上帝耶和华于尔所入而据之地、锡尔以嘏、",
      "17": "如尔中心违离、不欲听从、为人所诱、崇事他神、",
      "18": "我今告尔、尔必灭亡、于渡约但而得之地、不得延年、",
      "19": "我今呼吁天地为证、以生死祝诅、陈于尔前、尔其选生、俾尔及尔子孙、得以生存、",
      "20": "且爱尔上帝耶和华、听从其言、而依附之、盖耶和华为尔生命、及尔延年之由、使尔居于其所誓赐尔祖亚伯拉罕以撒雅各之地、"
    },
    "31": {
      "1": "摩西以斯言告以色列众曰、",
      "2": "我今百有二十岁矣、不复能出入于尔中、耶和华亦曾谕我曰、尔不得渡此约但、",
      "3": "尔上帝耶和华为尔先导、歼斯族于尔前、使尔据有其地、约书亚必导尔济河、如耶和华所言、",
      "4": "耶和华翦灭亚摩利二王西宏与噩、及其国、亦必如是待斯族、",
      "5": "耶和华既付之于尔、当如我所谕而待之、",
      "6": "强乃志、壮乃心、勿畏葸、勿恐惶、尔上帝耶和华与尔偕往、不弃尔、不遗尔、",
      "7": "摩西召约书亚、于以色列众前谕之曰、强乃志、壮乃心、尔必与民偕往、入耶和华誓赐其祖之地、使得为业、",
      "8": "耶和华为尔先导、与尔同在、不弃尔、不遗尔、勿畏惧、勿惊惶、○",
      "9": "摩西书此律、授舁耶和华约匮之利未人祭司、及以色列长老、",
      "10": "谕之曰、每七载、豁免年、构庐节期、",
      "11": "以色列众咸至、觐尔上帝耶和华于其所选之处、当诵此律、使众闻之、",
      "12": "集民男女幼稚、及旅于尔邑者、俾其听之、学习寅畏尔上帝耶和华、遵守此律之言、",
      "13": "子女尚无识者、亦使听之、学习毕生寅畏尔上帝耶和华、于渡约但而得之地、○",
      "14": "耶和华谕摩西曰、尔之死期伊迩、当召约书亚偕诣会幕、我将付托之、摩西与约书亚乃诣会幕、",
      "15": "耶和华乘云柱见于幕中、云柱止于幕门、",
      "16": "耶和华谕摩西曰、尔与列祖偕眠、斯民必于所至之地、徇欲从异族之神、离弃我、背我与立之约、",
      "17": "是日我必怒而弃之、掩面不顾、使被吞噬、多遭灾祸、时彼必曰、此灾临我、岂非以我上帝不在我中乎、",
      "18": "因其转从他神、行此恶事、我必掩面不顾之、",
      "19": "故当作歌、教以色列人、使其口诵、以为之证、",
      "20": "我所誓许其祖流乳与蜜之地、既导之入、彼得饱食、身体丰肥、斯时也、彼转从他神、藐视乎我、背我之约、",
      "21": "洎乎多遭灾祸、斯歌在其后裔之口、尚未遗忘、必为其证、盖我未导之入所誓赐之地、已知其所图、",
      "22": "当日摩西作歌、教以色列人、",
      "23": "耶和华谕嫩之子约书亚曰、强乃志、壮乃心、尔将导以色列人入我所誓赐之地、我必偕尔、○",
      "24": "摩西以此律言、书之既毕、",
      "25": "遂谕舁耶和华约匮之利未人曰、",
      "26": "以此律书、置于尔上帝耶和华约匮之侧、为证于尔、",
      "27": "盖我知尔悖逆强项、我今犹存、与尔同在、尔尚悖逆耶和华、况我殁后乎、",
      "28": "当使尔支派之长老有司咸集、我将以此言告之、呼吁天地、于彼为证、",
      "29": "我知我死之后、尔必自坏、离我所谕之道、至于末期、灾祸必临尔身、因尔行耶和华所视为恶者、尔之所为、激其震怒、",
      "30": "摩西尽诵歌词、使以色列会众听闻、"
    },
    "32": {
      "1": "天其侧耳、我将有言、地其听我口中之语、",
      "2": "我道淋漓若雨、我言滴沥如露、犹小雨之润草、似时雨之灌蔬、",
      "3": "我将扬耶和华之名、尔其称我上帝为大、",
      "4": "维彼磐石、其工纯全、其道正直、上帝诚实旡妄、公正无私、",
      "5": "惟此世代、乖戾邪曲、对于上帝、行事邪僻、弗为其子、乃为点污、",
      "6": "愚昧无知之民、报耶和华乃如是乎、彼非尔父而购尔乎、彼乃造尔立尔、",
      "7": "追忆往古之日、思念历代之年、问于尔父、彼必示尔、询诸长老、彼必告尔、",
      "8": "至高者使诸族得业、俾世人散处、爰定列邦之疆域、循以色列之人数、",
      "9": "耶和华之分乃其庶民、雅各为其恒业、",
      "10": "彼遇之于荒漠之地、兽嘷之野、护卫之、眷顾之、保之如眸子、",
      "11": "如鹰搅巢、振翮于雏、舒翼以引、负之其上、",
      "12": "独耶和华导之、无异族之神偕在、",
      "13": "使其驾行地之高处、食田所产、?岩穴所出之蜜、哺坚石所产之油、",
      "14": "使食牛酪、羊乳羔脂、及巴珊之牡绵羊、牡山羊、至嘉之麦、亦饮葡萄之汁、",
      "15": "耶书仑丰肥而奔踶、硕大而光泽、乃违离造之之上帝、藐视救之之磐石、",
      "16": "崇事异族之神、以触其忌、行作可憎之事、以激其怒、",
      "17": "祭祀鬼魔、非是上帝、乃彼素所未识、新造初立之神、尔祖未尝寅畏者、",
      "18": "产尔之磐石、尔不忆之、生尔之上帝、尔乃忘之、",
      "19": "耶和华见而憎之、因其子女干厥震怒、",
      "20": "曰、我将掩面、不加眷顾、观其终局如何、彼乃乖戾之族、无诚信之子女、",
      "21": "彼以非神者触我忌、以虚无者激我怒、我将以异族触彼忌、以蚩氓激彼怒、",
      "22": "盖我怒如火燎、烧及阴府、焚毁大地、暨其出产、燃彼山基、",
      "23": "我将以灾积于其身、以我之矢、射之务尽、",
      "24": "使其因饥而瘦、因热而败、因苦而灭、害于兽齿、伤于虫毒、",
      "25": "外遭锋刃、内受惊惶、少男幼女、乳子白叟、沦胥以亡、",
      "26": "我曰、将散之于远方、绝其志于人间、",
      "27": "第恐敌人激我、仇人误视、自谓我手力大、非耶和华所行、",
      "28": "斯民无谋猷、中心无聪慧、",
      "29": "愿其有智、明乎此事、思厥终局、",
      "30": "若非其磐石鬻之、耶和华付之、则敌一焉能驱千、二焉能逐万、",
      "31": "敌之磐石、不如我之磐石、此敌自为证也、",
      "32": "其葡萄树属所多玛、产自蛾摩拉田、其果如胆、其穗甚苦、",
      "33": "其酒乃蛇之毒、蝮之恶毒、",
      "34": "其恶非积于我前、封于我库乎、",
      "35": "伸冤在我、其足踬时、我必报之、祸日伊迩、灾难速临、",
      "36": "耶和华见其民之力已废、被束者、自由者、靡有孑遗、必为其民伸冤、为其仆回意、",
      "37": "曰、彼之神安在、所恃之磐石奚存、",
      "38": "飨尔祭牲之脂、饮尔灌祭之酒者、其起而助尔护尔、",
      "39": "当知我之为我、无神偕我、我使人死、亦使人生、我伤之、亦医之、无能拯于我手、",
      "40": "我向天举手曰、我指永生而誓、",
      "41": "倘砺闪烁之刃、施行审鞫、敌我者、我必罚之、憾我者、我必报之、",
      "42": "必使我矢醉于血、我刃吞厥肉、即被虏见杀者之血、敌魁头颅之肉、",
      "43": "尔列族欤、当与其民同乐、盖彼必为其仆之血伸冤、报复厥敌、必为其地与民赎罪、○",
      "44": "摩西与嫩之子约书亚、以此歌词、诵与以色列民、",
      "45": "诵之既毕、",
      "46": "摩西谓之曰、我今日告尔之词、当存于心、命尔子孙、遵守斯律之言、",
      "47": "此事于尔、所关非浅、乃尔之生命、由此得以延年、于渡约但而得之地、○",
      "48": "当日耶和华谕摩西曰、",
      "49": "摩押地、耶利哥相对之所、亚巴琳山、尼波岗、尔其陟之、瞻望迦南、我所锡于以色列族为业之地、",
      "50": "尔既陟之、必死于彼、而归乃祖、如尔兄亚伦死于何珥山、而归其祖然、",
      "51": "昔在寻野、加低斯米利巴水、尔曹不于以色列人中、尊我为圣、干罪于我、",
      "52": "故我所锡以色列族之地、尔惟遥观、不得入之、"
    },
    "33": {
      "1": "上帝仆摩西、于未死之先、为以色列人祝嘏、",
      "2": "曰、耶和华至自西乃、起自西珥、著自巴兰、来自万圣、法律出其右手、势如烈火、",
      "3": "彼眷爱斯民、众圣在其手中、坐其足下、领受其言、",
      "4": "摩西命以法律、为雅各会众之恒业、",
      "5": "彼于耶书仑为王、民之族长咸集、以色列支派皆就之、○",
      "6": "愿流便生存不死、惟人数维寡、○",
      "7": "论犹大则曰、耶和华欤、俯听犹大之呼吁、导归故族、彼以手为己搏战、尔必助之攻敌、○",
      "8": "论利未则曰、耶和华欤、尔之土明乌陵、与尔圣者偕、尔于玛撒试之、于米利巴水与之争、",
      "9": "言及父母、彼曰我未见之、不认兄弟、不识子女、乃因遵行尔命、谨守尔约、",
      "10": "彼将以尔律例教雅各、以尔法律诲以色列、焚香于尔前、献全牲燔祭于尔坛、",
      "11": "耶和华欤、锡嘏其财物、悦纳其所为、洞穿其敌、及憾之者之腰、使不复起、○",
      "12": "论便雅悯则曰、耶和华所眷爱者、将安居其侧、耶和华终日庇护之、使处两肩之间、○",
      "13": "论约瑟则曰、愿耶和华锡嘏其地、赐以天上之宝、空际之露、地中之泉、",
      "14": "日所生之果、月所产之宝、",
      "15": "古山之上品、恒岳之嘉物、",
      "16": "地与其中所韫之珍奇、及居荆棘中者之恩惠、愿悉归于约瑟之首、临于冠兄弟者之顶、",
      "17": "彼如牛之首生、有威可畏、其角如兕角、将抵触异邦、至于地极、以法莲之万万、玛拿西之千千是也、○",
      "18": "论西布伦则曰、西布伦欤、尔出外可欢欣、以萨迦欤、尔居幕可喜乐、",
      "19": "必召万民登山、奉献义祭、因其必享海中之丰裕、沙中之珍藏、○",
      "20": "论迦得则曰、恢廓迦得者、宜颂美焉、迦得伏如牝狮、断伤人之首臂、",
      "21": "彼先选得其业、乃为立律者所遗留、遂偕族长而来、行耶和华之公义、及其与以色列所立之律例、○",
      "22": "论但则曰、但乃稚狮、踊跃出于巴珊、○",
      "23": "论拿弗他利则曰、拿弗他利欤、沾恩既足、受福且盈、由耶和华所赐、西方南方、尔其据以为业、○",
      "24": "论亚设则曰、愿亚设因多子而获福、为兄弟所悦纳、浸足于油、",
      "25": "尔之楗乃铁乃铜、尔之力随日所需、○",
      "26": "耶书仑欤、无有若上帝者、乘云而行、赫赫于天、惟尔是辅、",
      "27": "永生上帝、为尔居所、恒久之臂、惟尔是扶、逐敌于尔前、命尔殄灭之、",
      "28": "以色列族、居处绥安、雅各之源、独在产谷与酒之地、天滴甘露、",
      "29": "以色列欤、尔有福祉、何民若尔、为耶和华所拯、彼乃护尔之干、荣尔之刃、敌必屈伏于尔、尔将履其崇邱、"
    },
    "34": {
      "1": "摩西自摩押平原、登尼波山、陟耶利哥相对之毗斯迦岭、耶和华示以基列全地、至于但境、",
      "2": "及拿弗他利全地、以法莲玛拿西地、犹大全地、至于西海、",
      "3": "南方与棕树城耶利哥谷之平原、至于琐珥、",
      "4": "耶和华谕之曰、此地乃我所誓于亚伯拉罕以撒雅各、以赐其后裔者、我使尔目睹、惟不得济、",
      "5": "于是耶和华之仆摩西卒于摩押、如耶和华所言、",
      "6": "葬于摩押之谷、在伯毗珥相对之所、越至今日、无有知其墓者、",
      "7": "摩西卒时、年百有二十、其目未眊、其力未衰、",
      "8": "以色列人于摩押平原、为之哀哭三旬、盈其日数、",
      "9": "嫩之子约书亚、因摩西曾按手其首、充以智慧之神、以色列人听从之、遵耶和华所谕摩西之命、",
      "10": "此后以色列中、未有挺生先知、若摩西者、为耶和华晤对相识、",
      "11": "遣之在埃及地、行异迹奇事于法老、及其诸臣、与其四境、",
      "12": "并显大能之手、行可畏之事、以色列众目睹、"
    }
  },
  "Jos": {
    "1": {
      "1": "耶和华仆摩西死后、耶和华谕摩西从者、嫩之子约书亚曰、",
      "2": "我仆摩西死矣、今尔与民起而济此约但、往我所赐以色列族之地、",
      "3": "凡尔足所履之处、我悉以锡尔、如我昔与摩西所言、",
      "4": "自旷野暨利巴嫩、至伯拉大河、赫族全地、爰及大海日入之所、咸为尔境、",
      "5": "尔之毕生、无人能御尔、我必偕尔、如昔偕摩西然、必不遗尔、不弃尔也、",
      "6": "强乃心、壮乃志、以尔必导斯民、得我誓赐其祖之地、",
      "7": "惟当强乃心、壮乃志、悉守我仆摩西命尔之律、而遵行之、勿偏于左、勿偏于右、俾尔无论何往、靡不亨通、",
      "8": "惟此律书、勿离尔口、昼夜思维、守其所录、致获坦途、而得利达、",
      "9": "我岂不命尔乎、强乃心、壮乃志、勿畏葸、勿恐惶、无论何往、尔上帝耶和华与尔偕焉、○",
      "10": "于是约书亚命民间有司曰、",
      "11": "巡营谕民、宜备糇粮、三日之内、必济约但、入据尔上帝耶和华赐尔为业之地、",
      "12": "时、约书亚语流便人、迦得人、及玛拿西支派之半曰、",
      "13": "尔当追念耶和华仆摩西谕尔之言云、尔上帝耶和华既已锡尔绥安、亦必锡尔斯土、",
      "14": "尔之妻孥牲畜、可留于约但东、摩西予尔之地、惟尔勇士、必皆执兵、先尔兄弟而济以助之、",
      "15": "迨耶和华锡尔兄弟绥安、如锡于尔、使之亦得尔上帝耶和华所赐之地、后乃返得尔业、即耶和华仆摩西所予约但东日出之地、",
      "16": "对曰、凡尔所谕、我必行之、凡尔所遣、我必往焉、",
      "17": "昔我诸事听从摩西、今亦如是听从尔、惟愿尔上帝耶和华偕尔、如偕摩西然、",
      "18": "凡逆尔命、不遵尔所谕者、必致之死、惟当强乃心、壮乃志、"
    },
    "2": {
      "1": "嫩之子约书亚由什亭潜遣二谍、曰、往窥其地及耶利哥、二人遂往、入宿妓室、妓名喇合、",
      "2": "或告耶利哥王曰、今夜有以色列人至此察地、",
      "3": "耶利哥王遣人谓喇合曰、诣尔入尔室者、当携之出、盖彼为察全地而来、",
      "4": "妇匿二人、则曰、其人诚至此、我不知其奚自、",
      "5": "昏暮闭邑门时、其人出矣、不知何往、速追必及、",
      "6": "妇已引之陟屋巅、以所陈麻秸藏之、",
      "7": "使者由约但津之道而追、既出、邑门遂闭、",
      "8": "二人未寝、妇陟屋巅就之、",
      "9": "曰、耶和华以此地赐尔、我所知也、缘尔之故、吾侪畏惧、斯土之民丧胆、",
      "10": "尔出埃及时、耶和华使红海之水涸于尔前、约但东之亚摩利二王西宏及噩、为尔所灭、我已闻之、",
      "11": "我侪闻而心怯、以尔之故、无不气馁者、盖尔上帝耶和华、乃上天下地之上帝也、",
      "12": "今我以仁慈待尔、请指耶和华而誓、亦必以仁慈待我父家、示我以实证、",
      "13": "保存我父母、兄弟姊妹、及凡所有、拯我性命、免于死亡、",
      "14": "二人曰、尔若不泄我事、我以己命代尔、迨耶和华予我地时、我必以仁慈诚实待尔、",
      "15": "妇之居室、在于城垣、遂以绳缒二人、由牖而下、",
      "16": "谓之曰、当往于山、免追者遇尔、自匿三日、迨追者返、然后前行、",
      "17": "二人曰、尔使我所发之誓、我必守之而无咎、",
      "18": "我侪至斯土时、尔须以此绛绳、系于缒我之牖、集尔父母兄弟、及父全家、入于此室、",
      "19": "凡出尔门、入衢遇害、血归其首、我则无辜、惟偕居尔家者、有人害之、血归我首、",
      "20": "如泄我事、则尔使我所发之誓、与我无与、",
      "21": "曰、可如尔言以行、遂遣之去、以绛绳系于牖、",
      "22": "二人至山、居之三日、待追者返、追者沿途求之不获、",
      "23": "二人下山、济河而返、至嫩之子约书亚、以所遇者悉告之、",
      "24": "又曰、耶和华果以全地付我、斯土之民、尽为我而丧胆、"
    },
    "3": {
      "1": "约书亚夙兴、偕以色列众离什亭、至约但、未济而宿、",
      "2": "越三日、有司巡营、",
      "3": "谕民曰、尔见利未人祭司舁尔上帝耶和华之约匮、则离尔所、从诸其后、",
      "4": "相距约二千肘、不可近前、藉知当行之途、昔尔所未行者、",
      "5": "约书亚告民曰、尔当洁己、明日耶和华将行奇事于尔中、",
      "6": "又告祭司曰、当舁约匮、先民而济、祭司遂舁约匮、先民而行、",
      "7": "耶和华谕约书亚曰、自今日始、我将使尔为大于以色列众前、俾知我今偕尔、如昔偕摩西然、",
      "8": "当命舁约匮之祭司、至约但滨、立于水中、",
      "9": "约书亚告以色列人曰、尔曹前来、听尔上帝耶和华之言、",
      "10": "又曰、尔可知维生上帝在于尔中、必于尔前驱逐迦南人、赫人、希未人、比利洗人、革迦撒人、亚摩利人、耶布斯人、",
      "11": "全地主宰之约匮、先尔而入约但河中、",
      "12": "今在以色列支派中、当简十二人、每支派一人、",
      "13": "祭司舁全地主宰耶和华之约匮、立足约但水中时、水必断流、自上而下之水、必立为堆、",
      "14": "民既离幕、欲济约但、祭司舁约匮先民而行、",
      "15": "时值收获、约但水溢于岸、舁约匮之祭司至河、足濡于水、",
      "16": "自上而下之水、遂立为堆、相离甚远、在撒拉但旁之亚当邑、其流于亚拉巴盐海之水悉绝、民乃由耶利哥相对之处而济、",
      "17": "舁耶和华约匮之祭司、稳立燥土、在约但河中、待以色列族尽由陆地、而过约但、"
    },
    "4": {
      "1": "民众既济约但、耶和华谕约书亚曰、",
      "2": "当于民中简十二人、每支派一人、",
      "3": "命之曰、自约但河中、祭司立足之所、取石十二、携之过河、置于今夜宿处、",
      "4": "约书亚乃召所备之以色列人十二、每支派一人、",
      "5": "谓之曰、入约但河、至尔上帝耶和华之匮前、按以色列支派之数、各取一石、荷之以肩、",
      "6": "以为证于尔中、异日尔子孙问尔曰、此石何意、",
      "7": "则曰、昔耶和华之约匮济约但、水绝流于其前、此石永为以色列人之志、",
      "8": "以色列人按其支派之数、自约但中取石十二、携至宿处而置之、遵耶和华谕约书亚之命、",
      "9": "约书亚又立石十二于约但河中、在舁约匮祭司立足之所、至今犹存、",
      "10": "舁匮之祭司立约但中、待耶和华命约书亚谕民之事、摩西所命约书亚者、行之已毕、民济甚速、",
      "11": "民既尽济、耶和华之匮与祭司亦济、为民目击、",
      "12": "流便人、迦得人、及玛拿西支派之半、遵摩西所言、执兵先以色列人而济、",
      "13": "备战者约四万、于耶和华前济河、至耶利哥平原以待战、",
      "14": "是日耶和华使约书亚为大于以色列众前、毕生民畏之、如畏摩西然、○",
      "15": "耶和华谕约书亚曰、",
      "16": "命舁法匮之祭司、自约但而上、",
      "17": "乃命之曰、尔其自约但而上、",
      "18": "舁耶和华约匮之祭司、既自约但而上、立足陆地、河水复流原处、涨溢于岸如故、",
      "19": "正月十日、民自约但而上、建营于耶利哥东界之吉甲、",
      "20": "自河中所取之十二石、约书亚立之于吉甲、",
      "21": "谓以色列人曰、异日尔之子孙、问其祖父曰、此石何意、",
      "22": "可告之曰、昔以色列人由陆地过约但、",
      "23": "盖尔上帝耶和华使约但水涸于尔前、以待尔济、如昔使红海涸于我前、以待我济然、",
      "24": "使地上亿兆、皆知耶和华手有巨能、俾尔寅畏尔上帝耶和华、至于永世、"
    },
    "5": {
      "1": "约但西亚摩利列王、海滨迦南列王、闻耶和华使约但水涸于以色列人前、以待其济、则为之心怯而气馁、○",
      "2": "时、耶和华谕约书亚曰、以石制刀、复为以色列人行割、",
      "3": "约书亚遂以石制刀、为以色列人行割于阿珥拉山、",
      "4": "其所以行此、因出埃及之众、所有丁男战士、出埃及后、皆死于旷野途间也、",
      "5": "凡出埃及之民、俱已受割、惟生于旷野途间者、未之受焉、",
      "6": "盖以色列人游行旷野、历四十年、迨出埃及民之战士皆死、以其不遵耶和华命故也、耶和华昔所誓于列祖、必锡我侪流乳与蜜之地、今则发誓、不许见之、",
      "7": "彼之子孙、耶和华所使似续者、途间未受割、约书亚为彼行之、",
      "8": "行割已毕、民在营中、各居其所、以待痊愈、",
      "9": "耶和华谕约书亚曰、埃及之辱、我今使之转离乎尔、故其地名曰吉甲、至于今日、○",
      "10": "以色列人建营于吉甲、至月之十四日夕、守逾越节于耶利哥平原、",
      "11": "翌日、民食其地所产、无酵之饼、火烘之谷、",
      "12": "既食其地所产、翌日玛那遂止、以色列人不复得之、是年食迦南土产、○",
      "13": "约书亚近耶利哥时、举目见有一人、拔刃对立、约书亚就而问曰、尔为我乎、为敌乎、",
      "14": "曰、非也、我来为耶和华军长、约书亚遂伏地拜曰、我主谕仆何词、",
      "15": "耶和华军长曰、尔所立者圣地也、解尔足履、约书亚遵命而行、"
    },
    "6": {
      "1": "耶利哥缘以色列人、严闭邑门、无人出入、",
      "2": "耶和华谕约书亚曰、我以耶利哥、及其王与勇士、悉付尔手、",
      "3": "尔诸战士、日当绕城一周、六日皆然、",
      "4": "祭司七人、当执七角、行于匮前、越至七日、绕城七次、祭司吹角、",
      "5": "吹角声长、尔曹闻之、众当大声而呼、城垣则圮、民各直前、",
      "6": "嫩之子约书亚召诸祭司曰、当舁耶和华约匮、祭司七人执七角、行于匮前、",
      "7": "又谕民曰、前往绕城、战士行于耶和华匮前、",
      "8": "谕民已毕、祭司七人执七角、行于耶和华前而吹之、耶和华约匮随其后、",
      "9": "战士行于吹角之祭司前、后队行于匮后、祭司且行且吹其角、",
      "10": "约书亚命民曰、勿号呼、勿发声、勿出言、迨我命尔号呼之日、始可号呼、",
      "11": "遂使耶和华匮绕城一次、返营而宿、○",
      "12": "诘朝、约书亚夙兴、祭司舁耶和华匮、",
      "13": "祭司七人执七角、行于耶和华匮前而吹之、战士行于其前、后队行于耶和华匮后、祭司且行且吹其角、",
      "14": "次日绕城一次、而返于营、如是者六日、",
      "15": "越至七日、黎明夙兴、绕城如前、惟是日七次、",
      "16": "绕至七次、祭司吹角、约书亚谕民曰、尔其号呼、盖耶和华以城付尔、",
      "17": "城暨所有、必归耶和华以灭之、惟妓喇合、及其全家、可俾生存、以其曾匿我侪所遣之使也、",
      "18": "当灭之物、尔宜慎而远之、免取当灭之物、使以色列营服诅而遭祸、",
      "19": "金银暨铜铁诸器、悉归耶和华为圣、入于其库、",
      "20": "于是民众号呼、祭司吹角、民闻角声、遂大号呼、城垣则圮、众各直入、而取其城、",
      "21": "邑中男女老幼、牛羊与驴、皆以刃歼之、",
      "22": "约书亚命窥地之二人曰、入妓之室、以妇及其所有、携之而出、循尔所誓、",
      "23": "少年二谍遂入、以喇合、与其父母兄弟、及凡所有、并其亲属、携之而出、置以色列营外、",
      "24": "众以火毁其城、暨其中所有、惟金银及铜铁诸器、置于耶和华室之库、",
      "25": "约书亚因妓喇合曾匿所遣窥耶利哥之使、故生存之、与其父家、及凡所有、使居以色列中、至于今日、",
      "26": "时、约书亚以誓戒众曰、起而重建耶利哥城者、必服诅于耶和华、筑基时、必丧长子、置门时、必丧季子、",
      "27": "耶和华与约书亚偕、其声名洋溢乎四方、"
    },
    "7": {
      "1": "以色列人缘当灭之物而获罪、盖犹大支派、谢拉曾孙、撒底孙、迦米子亚干、取当灭之物、致耶和华怒以色列人、○",
      "2": "约书亚自耶利哥、遣人往伯特利东近伯亚文之艾、告之曰、往窥其地、遂往窥之、",
      "3": "返见约书亚曰、艾人维寡、毋劳民众皆往、二三千人斯可击之、",
      "4": "于是约三千人往彼、为艾人所败而遁、",
      "5": "艾人杀其三十六人、自邑门追之、至示巴琳、击之于阪、民遂丧胆、荏弱如水、",
      "6": "约书亚裂衣、与以色列长老蒙尘于首、在耶和华匮前、伏地至暮、",
      "7": "约书亚曰、噫、主耶和华欤、何为导斯民过约但、付我于亚摩利人手、以灭我乎、我愿仍居约但东为幸、",
      "8": "主欤、以色列人背敌而遁、余复何言、",
      "9": "迦南族与此地居民闻之、必围困我、灭我名于天下、而尔为尔大名、将何为耶、",
      "10": "耶和华谕约书亚曰、起、何为伏地若此、",
      "11": "以色列人犯罪、背我所命之约、擅取当灭之物、匿于己器、行窃作伪、",
      "12": "故以色列人见诅、不能御敌、背敌而遁、若不除当灭之物于尔中、我必不复偕尔、",
      "13": "起、使民自洁、谕之曰、自洁以备明日、盖以色列之上帝耶和华云、以色列欤、尔中匿有当灭之物、非先除之、不能御敌、",
      "14": "诘朝必循支派而至、耶和华所取支派、必循宗族而至、耶和华所取宗族、必循室家而至、耶和华所取室家、必使尽人而至、",
      "15": "被取之人、匿有当灭之物、必毁其人、及凡所有、缘背耶和华之约、妄为于以色列中也、",
      "16": "翌日、约书亚夙兴、使以色列人循其支派而至、取犹大支派、",
      "17": "使犹大宗族至、而取谢拉族、使谢拉族至、而取撒底、",
      "18": "使其室家尽人而至、则取犹大支派、谢拉曾孙、撒底孙、迦米子亚干、",
      "19": "约书亚谓亚干曰、我子欤、尔当归荣于以色列之上帝耶和华、向之认罪、以尔所行告我、毋隐、",
      "20": "亚干对曰、我诚获罪于以色列之上帝耶和华、所行如是、",
      "21": "我于所夺之物中、见有示拿之美衣、及银二百舍客勒、金铤五十舍客勒、则贪而取之、今在我幕、匿于地中、银在其下、",
      "22": "约书亚遣人趋至厥幕、其衣果藏于幕、银在其下、",
      "23": "乃自幕中取出、携至约书亚及以色列众、置于耶和华前、",
      "24": "约书亚同以色列众、取谢拉裔亚干、与银衣金铤、暨子女牛羊驴幕、及凡所有、携至亚割谷、",
      "25": "约书亚曰、尔何贻祸我侪、今日耶和华必祸尔、于是以色列人以石击之、以火焚之、及其全家、",
      "26": "堆石其上、至今犹存、耶和华乃息其烈怒、故其地名曰亚割谷、至于今日、"
    },
    "8": {
      "1": "耶和华谕约书亚曰、勿畏葸、勿恐惶、起率军旅往艾、我以艾王、与其民邑地、悉付尔手、",
      "2": "宜待艾与其王、如昔之待耶利哥与其王然、惟所获之货财牲畜、尔曹可取为己有、当设伏于邑西、",
      "3": "约书亚与军旅皆起、欲往于艾、遂简勇士三万、夤夜遣之、",
      "4": "命之曰、伏于邑西、距城勿甚远、咸备以战、",
      "5": "我与所率民众、近于其邑、彼必如昔出而攻我、我则遁逃、",
      "6": "诱之出而追我、远离其邑、自谓其人遁逃如昔、",
      "7": "我既遁逃、尔则起自伏所、而取其邑、尔上帝耶和华必付之于尔手、",
      "8": "既取邑、必焚之、遵耶和华所言、此我所命尔者、",
      "9": "约书亚既遣之、遂往艾西、伏于伯特利与艾之间、是夜约书亚宿于民中、○",
      "10": "诘朝、约书亚夙兴、核其民众、偕以色列长老、先民往艾、",
      "11": "所从军旅、近于邑前、建营艾北、有谷间于营艾、",
      "12": "又简五千人伏于艾西、在伯特利与艾之间、",
      "13": "民之全军列于邑北、伏兵列于邑西、是夜约书亚至谷中、",
      "14": "艾王见之、与民夙兴、急出、至亚拉巴前、克期与以色列人战、不知邑西有伏兵也、",
      "15": "约书亚与以色列众佯为败北、循野之道而遁、",
      "16": "艾民咸集、追袭约书亚、被诱离邑、",
      "17": "艾与伯特利、不留一男、悉追以色列族、邑门不闭、",
      "18": "耶和华谕约书亚曰、以所执之戟指艾、我必付之尔手、约书亚以戟指之、",
      "19": "既举手、伏兵急起、离伏所、趋入邑而取之、即焚以火、",
      "20": "艾人回顾、望见邑中烟焰冲天、欲遁、左右维艰、遁于野之以色列人、转而攻追之者、",
      "21": "约书亚与以色列众、见伏兵已取邑、邑中烟焰上腾、反杀艾人、",
      "22": "伏兵亦出邑击之、艾人困于其中、以色列人前后击之、靡有孑遗、无得脱者、",
      "23": "生擒艾王、解至约书亚、",
      "24": "以色列人在田野、既尽杀所追之艾人、使殒于刃、乃返于邑、以刃屠之、",
      "25": "是日艾民亡者、男女计一万二千人、",
      "26": "盖约书亚执戟指艾、不缩其手、迨及尽灭其民、",
      "27": "惟邑中之牲畜货财、以色列人取而归己、遵耶和华谕约书亚之命、",
      "28": "约书亚焚艾、使永为邱墟、荒废至今、",
      "29": "悬艾王于木、至于暮、日入时、循约书亚命、取尸下木、投诸邑门、垒石为堆、至今犹存、○",
      "30": "时、约书亚为以色列之上帝耶和华、建坛于以巴路山、",
      "31": "乃循耶和华仆摩西所命以色列人、摩西律书所载、以原石未加铁器者建坛、民众为耶和华献燔祭、及酬恩祭于其上、",
      "32": "约书亚在彼、于以色列人前、以摩西所书法律、录之于石、",
      "33": "以色列众、与长老、有司、士师、或宗族、或宾旅、咸立于匮之左右、在舁耶和华约匮之利未人祭司前、其半向基利心山、其半向以巴路山、为以色列人祝嘏、循耶和华仆摩西所命、",
      "34": "厥后、约书亚宣读律书所载祝诅诸言、",
      "35": "摩西所命者、约书亚于以色列会众、与其妇孺、及其中宾旅前、悉宣读之、不遗一词、"
    },
    "9": {
      "1": "约但之西、山地、洼地、及利巴嫩相对大海之滨、赫人、亚摩利人、迦南人、比利洗人、希未人、耶布斯人、诸王闻此、",
      "2": "同心会集、欲与约书亚、及以色列族战、○",
      "3": "基遍居民、闻约书亚所行于耶利哥及艾之事、",
      "4": "乃行诡谲、佯为使者、以驴负旧囊、与既裂复缝之酒革囊、",
      "5": "足著旧而且补之履、身服旧衣、所备之饼、则干而霉焉、",
      "6": "至吉甲营、见约书亚、谓彼与以色列人曰、我自远方来、请与立约、",
      "7": "以色列人谓希未人曰、尔殆居于我中、焉能与尔立约、",
      "8": "其人谓约书亚曰、我乃尔仆、约书亚曰、尔曹何人、奚自而来、",
      "9": "曰、仆缘尔上帝耶和华之名、来自极远之地、盖我闻其声誉、及其所行于埃及、",
      "10": "暨所行于约但东之亚摩利二王、即希实本王西宏、都亚斯他录之巴珊王噩、",
      "11": "我之长老、与我本土居民、谓我曰、当携途间糇粮、往迎之曰、我乃尔仆、请与立约、",
      "12": "我启行诣尔时、自家所取之饼尚热、今则干而霉矣、",
      "13": "革囊盛酒、其时尚新、今则裂矣、因路甚远、衣履悉敝、",
      "14": "以色列人遂食其粮、而不咨诹耶和华、",
      "15": "约书亚与之修好立约、容其生存、会中牧伯向之发誓、",
      "16": "立约后、越三日、闻其为邻、居于其中、",
      "17": "以色列人启行、三日至其邑、即基遍、基非拉、比录、基列耶琳、",
      "18": "以色列人不击之、因其牧伯曾指以色列之上帝耶和华、向之发誓、会众遂怨牧伯、",
      "19": "牧伯谓会众曰、我侪既指以色列之上帝耶和华而誓、不可害之、",
      "20": "既与之誓、必容其生存、免震怒及我、",
      "21": "又曰、当容其生存、于是使为采薪者、汲水者、服事会众、遵牧伯所言、",
      "22": "约书亚召之曰、尔居我中、何言离此甚远、以欺我耶、",
      "23": "因此尔必服诅、为奴之人历世不绝、采薪汲水、以供我上帝室、",
      "24": "对曰、有人确告仆云、尔上帝耶和华曾谕其仆摩西、以此全地赐尔、悉灭其民、故我甚惧、以命难保、遂行是事、",
      "25": "今我在尔手、尔所视为善为正者、则行之、",
      "26": "于是约书亚救之、脱于以色列人手、免遭杀戮、其待之如此、",
      "27": "是日使在耶和华所简之处、为会众及耶和华之坛、采薪汲水、至于今日、"
    },
    "10": {
      "1": "耶路撒冷王亚多尼洗德、闻约书亚取艾尽灭之、待艾与王、如昔之待耶利哥及其王然、亦闻基遍居民与以色列人修好、而处其中、",
      "2": "则惧甚、盖基遍为大邑、如王都、较艾尤大、人皆勇士、",
      "3": "于是耶路撒冷王亚多尼洗德、遣人见希伯仑王何咸、耶末王毗兰、拉吉王雅非亚、伊矶伦王底璧、告之曰、",
      "4": "其来助我、以击基遍、因其与约书亚及以色列人修好、",
      "5": "亚摩利五王、即耶路撒冷王、希伯仑王、耶末王、拉吉王、伊矶伦王、遂相会集、率诸军往基遍、建营攻之、",
      "6": "基遍人遣使至吉甲营、见约书亚曰、居山之亚摩利诸王、集以攻我、请尔速来、救助尔仆、勿迟、",
      "7": "约书亚与军旅勇士、遂自吉甲而往、",
      "8": "耶和华谕约书亚曰、勿惧之、我付之于尔手、无一能御尔者、",
      "9": "约书亚自吉甲终夜而行、猝然临敌、",
      "10": "耶和华溃敌于以色列人前、遂于基遍大行杀戮、追及伯和仑阪击之、至于亚西加、玛基大、",
      "11": "适敌遁于以色列人前、在伯和仑阪、耶和华自天降大雹击之、至亚西加、死于雹者、较以色列人以刃杀者尤众、",
      "12": "耶和华以亚摩利人付以色列族之日、约书亚祈祷耶和华、在以色列众前曰、日其停于基遍、月其止于亚雅仑谷兮、",
      "13": "日则停、月则止、待民复仇于敌、此事非书于雅煞珥纪乎、载云、日停于天中、不速下者竟日、",
      "14": "前乎此、后乎此、未有如是之一日、耶和华俯听人言、为以色列人战也、○",
      "15": "约书亚与以色列众返吉甲营、",
      "16": "五王逃至玛基大、匿于穴、",
      "17": "或告约书亚曰、五王既遇、匿于玛基大穴、",
      "18": "约书亚曰、转大石于穴口、使人守之、",
      "19": "尔众勿缓、追袭尔敌、击其后军、勿容入邑、尔上帝耶和华付之于尔手矣、",
      "20": "约书亚与以色列人大行杀戮、而翦灭之、其余入于坚城、",
      "21": "民则安返玛基大营、见约书亚、无人鼓舌、訾以色列族者、",
      "22": "约书亚曰、启穴口、携五王出而诣我、",
      "23": "遂携耶路撒冷希伯仑耶末拉吉伊矶伦五王、出穴、诣之、",
      "24": "既携诣约书亚、约书亚召以色列众至、谓诸军长曰、来前、足践王颈、遂前践之、",
      "25": "约书亚谓之曰、勿畏葸、勿恐惶、强乃心、壮乃志、耶和华待尔所攻之敌、俱必如是、",
      "26": "厥后、约书亚击杀之、悬诸五木、至于日暮、",
      "27": "日入时、循约书亚命、取尸下木、掷于所匿之穴、置大石于穴口、至今犹存、○",
      "28": "是日约书亚取玛基大、刃击其邑与其王、灭其居民、靡有孑遗、其待玛基大王、如昔之待耶利哥王然、",
      "29": "约书亚与以色列众、自玛基大往攻立拿、",
      "30": "耶和华以邑与王、付于以色列人手、刃击其邑、杀其居民、靡有孑遗、其待立拿王、如昔之待耶利哥王然、",
      "31": "约书亚与以色列众、自立拿往拉吉、建营攻之、",
      "32": "耶和华以拉吉付于以色列人手、翌日取之、击之以刃、杀其居民、如待立拿然、",
      "33": "时基色王荷兰来助拉吉、约书亚击之、及其民众、靡有孑遗、",
      "34": "约书亚与以色列众、自拉吉往伊矶伦、建营攻之、",
      "35": "即日取之、击之以刃、灭其居民、如待拉吉然、",
      "36": "约书亚与以色列众、自伊矶伦往攻希伯仑、",
      "37": "取之、刃击其邑与其王、暨厥属邑、杀其居民、靡有孑遗、如待伊矶伦然、其邑与民、悉翦灭之、",
      "38": "约书亚与以色列众、返攻底璧、",
      "39": "取之、并取其王、暨厥属邑、以刃击之、灭其居民、靡有孑遗、其待底璧与其王、如待希伯仑立拿与其王然、",
      "40": "如是约书亚遍击四境、山地、山麓、南土、洼地、及其诸王、靡有孑遗、凡有气息者、悉翦灭之、循以色列之上帝耶和华所命、",
      "41": "自加低斯巴尼亚至迦萨、又歌珊四境、爰及基遍、悉为约书亚所击、",
      "42": "斯王与其土地、约书亚一时取之、盖以色列之上帝耶和华为以色列人战也、",
      "43": "约书亚与以色列众、遂返吉甲营、"
    },
    "11": {
      "1": "夏琐王耶宾既闻此事、遣人往见玛顿王约巴、暨伸仑押煞二王、",
      "2": "与居北方山地、暨基尼烈南之亚拉巴、那弗多珥西之洼地诸王、",
      "3": "及居东西之迦南人、与亚摩利人、赫人、比利洗人、并居山地之耶布斯人、米斯巴地、黑门山麓之希未人、",
      "4": "皆率军旅而出、其人多如海沙、车马甚众、",
      "5": "列王咸集、建营米伦水滨、欲与以色列人战、",
      "6": "耶和华谕约书亚曰、勿缘之而惧、明日此时、我以见杀之众、付以色列人、尔当断其马筋、焚其车辆、",
      "7": "约书亚率军旅、猝至米伦水滨攻之、",
      "8": "耶和华付之于以色列人手、遂击之、追至大西顿、与米斯利弗玛音、迄于东方之米斯巴平原、俱翦灭之、靡有孑遗、",
      "9": "约书亚遵耶和华命而行、断其马筋、焚其车辆、",
      "10": "夏琐素为诸国之首、约书亚返取之、刃击其王、",
      "11": "以色列人刃击居民、悉行翦灭、凡有气息者、靡有孑遗、火焚夏琐、",
      "12": "约书亚取斯诸邑与其王、刃击其众、而翦灭之、循耶和华仆摩西所命、",
      "13": "建于山冈之邑、以色列人不焚、惟夏琐为约书亚所毁、",
      "14": "诸邑货财牲畜、以色列人取而归己、人则以刃击之、至于尽灭、凡有气息者、靡有孑遗、",
      "15": "昔耶和华所命其仆摩西、摩西传命约书亚者、约书亚悉遵行之、一无所违、○",
      "16": "约书亚尽取斯土、即山地、南土、歌珊四境、及其洼地、亚拉巴与以色列山地、及其洼地、",
      "17": "自上西珥之哈拉山、至黑门山麓、利巴嫩谷之巴力迦得、并取其王、击而杀之、",
      "18": "约书亚与诸王相战日久、",
      "19": "居基遍之希未人而外、无一邑与以色列人修好者、以色列人悉战而取之、",
      "20": "盖耶和华听其刚愎厥心、与以色列人战、而被翦灭、不蒙矜恤、循耶和华谕摩西之命、○",
      "21": "是时约书亚往山地、灭亚衲族、即自希伯仑、底璧、亚拿伯、犹大山地、以色列山地、尽灭其众、而毁其邑、",
      "22": "亚衲族于以色列地、靡有孑遗、惟于迦萨、迦特、亚实突有之、",
      "23": "约书亚循耶和华谕摩西之命、取斯全地、以给以色列人为业、依其支派班列、厥后其地息战、"
    },
    "12": {
      "1": "约但东日出之所、自亚嫩谷至黑门山、及东方亚拉巴全地、以色列人击其二王、取其土地如左、",
      "2": "亚摩利王西宏都希实本、其所辖之地、自亚嫩谷滨之亚罗珥、及谷中之邑、与基列之半、至亚扪界之雅博溪、",
      "3": "又东方亚拉巴、至基尼烈海、又至东方亚拉巴之盐海、通伯耶西末之道、南至毗斯迦山麓、",
      "4": "又巴珊王噩、利乏音族所遗者、都亚斯他录、暨以得来、",
      "5": "其所辖之地、黑门山、撒迦、巴珊全地、至基述玛迦二族之界、及基列之半、至希实本王西宏之界、",
      "6": "此二王、为耶和华仆摩西与以色列人所击、摩西以其地予流便人、迦得人、及玛拿西半支派为业、○",
      "7": "约但之西、自利巴嫩谷之巴力迦得、至上西珥之哈拉山、约书亚与以色列人击其王、以其地予以色列支派为业、循其班列、",
      "8": "即山地、洼地、亚拉巴、山麓、旷野、南土、乃赫人、亚摩利人、迦南人、比利洗人、希未人、耶布斯人之地、",
      "9": "其王如左、耶利哥王、近伯特利之艾王、",
      "10": "耶路撒冷王、希伯仑王、",
      "11": "耶末王、拉吉王、",
      "12": "伊矶伦王、基色王、",
      "13": "底璧王、基德王、",
      "14": "何珥玛王、亚拉得王、",
      "15": "立拿王、亚杜兰王、",
      "16": "玛基大王、伯特利王、",
      "17": "他普亚王、希弗王、",
      "18": "亚弗王、拉沙仑王、",
      "19": "玛顿王、夏琐王、",
      "20": "伸仑米仑王、押煞王、",
      "21": "他纳王、米吉多王、",
      "22": "基低斯王、都迦密之约念王、",
      "23": "都那法多珥之多珥王、都吉甲之戈印王、",
      "24": "得撒王、共三十一王、"
    },
    "13": {
      "1": "约书亚寿高年迈、耶和华谕之曰、尔寿高年迈、当取之地、尚存甚多、",
      "2": "即非利士四境、基述全地、",
      "3": "自埃及东之西曷溪、北至以革伦界、属迦南族之地、非利士五伯之迦萨、亚实突、亚实基伦、迦特、以革伦、及南方之亚卫、",
      "4": "又迦南全地、属西顿之米亚拉、至亚弗、及亚摩利界、",
      "5": "又迦巴勒人之地、东方之利巴嫩全地、自黑门山麓之巴力迦得、至哈马道、",
      "6": "又自利巴嫩、至米斯利弗玛音、所有居山之西顿人、我必逐之于以色列人前、当循我命、签分其地、予以色列人为业、",
      "7": "斯地分与九支派、及玛拿西半支派为业、",
      "8": "玛拿西半支派、及流便迦得二支派、已得其业于约但东、即耶和华仆摩西所予者、",
      "9": "其地自亚嫩谷滨之亚罗珥、及谷中之邑、与米底巴平原全地、至于底本、",
      "10": "暨都希实本之亚摩利王西宏诸邑、至亚扪族之界、",
      "11": "又有基列、与基述玛迦二族之境、及黑门全山、巴珊全地、至于撒迦、",
      "12": "都亚斯他录及以得来、利乏音族所遗者、巴珊王噩之国、斯地之人、摩西击而逐之、",
      "13": "惟基述玛迦二族、以色列人未逐、二族居以色列中、至于今日、",
      "14": "利未支派、摩西不与之业、奉以色列上帝耶和华之火祭为其业、如其所谕、○",
      "15": "摩西给业于流便支派、循其室家、",
      "16": "其界自亚嫩谷滨之亚罗珥、及谷中之邑、沿米底巴平原、",
      "17": "希实本与其平原诸邑、底本、巴末巴力、伯巴力勉、",
      "18": "雅杂、基底莫、米法押、",
      "19": "基列亭、西比玛、与谷中山上之细列哈沙辖、",
      "20": "伯毗珥、毗斯迦山麓、伯耶西末、",
      "21": "平原诸邑、与都希实本亚摩利王西宏之国、此王及其所辖米甸诸伯、以未、利金、苏珥、户珥、利巴、俱为摩西所击、",
      "22": "以色列人杀彼众时、并以刃杀术士、比珥子巴兰、",
      "23": "流便族之西界乃约但、以上诸邑、与其乡里、为流便族之业、循其室家、○",
      "24": "摩西给业于迦得支派、循其室家、",
      "25": "其境乃雅谢基列诸邑、亚扪人地之半、至拉巴相对之亚罗珥、",
      "26": "又自希实本至拉抹米斯巴、及比多宁、更自玛哈念至底璧界、",
      "27": "谷中之伯亚兰、伯宁拉、疏割、撒分、即希实本王西宏国之余地、沿约但河滨、至基尼烈海隅、在约但东、",
      "28": "以上诸邑、与其乡里、为迦得族之业、循其室家、○",
      "29": "摩西给业于玛拿西半支派、循其室家、",
      "30": "其境自玛哈念、巴珊全地、即巴珊王噩之全国、与巴珊境内、睚珥诸邑六十、",
      "31": "基列之半、及巴珊王噩之邑、亚斯他录以得来、俱归玛拿西子玛吉裔之半、循其室家、○",
      "32": "以上诸业、乃摩西在约但东、摩押平原、耶利哥相对之处所分者、",
      "33": "惟利未支派、摩西不给以业、以色列之上帝耶和华为其业、如其所谕、"
    },
    "14": {
      "1": "以色列族在迦南地所得之业、即祭司以利亚撒、嫩之子约书亚、暨以色列支派族长所分者、胪列如左、",
      "2": "其地循耶和华藉摩西所命、掣签分与九支派有半、",
      "3": "盖摩西已给业于二支派有半、在约但东、不给业于利未人、",
      "4": "因约瑟裔、分为玛拿西以法莲二支派、故于斯土、不给业于利未人、惟给邑以居、给郊以牧牲畜、而藏货财、",
      "5": "以色列人循耶和华谕摩西之命、以分其地、○",
      "6": "时、犹大族至吉甲见约书亚、有基尼洗族耶孚尼子迦勒谓之曰、昔在加低斯巴尼亚、耶和华谕其仆摩西关乎尔我之事、尔所知也、",
      "7": "其时我年四十、耶和华仆摩西自加低斯巴尼亚遣我窥地、我以诚心复之、",
      "8": "偕行兄弟使民丧胆、惟我专从我上帝耶和华、",
      "9": "当日摩西誓曰、尔既专从我上帝耶和华、尔足所履之地、必归于尔及裔为业、永世靡暨、",
      "10": "自耶和华谕摩西时、以色列人游行旷野、迄今四十五年、耶和华依其所言、使我生存、今我年八十有五、",
      "11": "我犹强健、同于摩西遣我之日、昔我有力出入战鬬、今犹如是、",
      "12": "求尔以耶和华当日所许之山地予我、尔曾闻亚衲族在彼、邑垣宏固、庶耶和华偕我、使我逐之、如其所言、",
      "13": "约书亚乃为耶孚尼子迦勒祝嘏、以希伯仑给之为业、",
      "14": "故希伯仑归基尼洗族耶孚尼子迦勒为业、至于今日、因其专从以色列之上帝耶和华也、",
      "15": "希伯仑昔名基列亚巴邑、在亚衲族中、亚巴为至大、厥后其地息战、"
    },
    "15": {
      "1": "犹大支派、循其室家、掣签而得之地、其境至以东之边陲、南至寻野、",
      "2": "其南界、自盐海之隅、向南之澳、",
      "3": "出亚克拉滨阪之南、延及于寻、由加低斯巴尼亚之南、通希斯仑、至亚达珥、转至甲加、",
      "4": "由此至押们与埃及溪、至海为极、是为南界、○",
      "5": "其东界、即盐海、至约但河口、其北界、自海澳、即约但河口、",
      "6": "至伯曷拉、经伯亚拉巴之北、至流便裔波罕之石、",
      "7": "又自亚割谷而北、至底璧、沿吉甲、即亚都冥阪相对之所、在河之南、经隐示麦泉、至隐罗结、",
      "8": "由此而往欣嫩子谷、至耶布斯、即耶路撒冷之南、上及欣嫩谷西之山巅、在利乏音谷之北极、",
      "9": "自此山巅、至尼弗多亚泉、及以弗仑山诸邑、延至巴拉、即基列耶琳、",
      "10": "自巴拉转西、至西珥山、经耶琳山之北、耶琳即基撒仑、下至伯示麦、越亭纳、",
      "11": "出以革伦之北、延及施基伦、经巴拉山、至雅比聂、极于海、",
      "12": "西界大海、此乃犹大族四周之界、循其室家、",
      "13": "约书亚遵耶和华命、于犹大族中、以亚衲族祖基列亚巴邑、即希伯仑、予耶孚尼子迦勒为业、",
      "14": "迦勒驱亚衲三子、示筛、亚希幔、挞买、",
      "15": "自此往攻底璧居民、底璧昔名基列西弗、",
      "16": "迦勒曰、击基列西弗而取之者、我必以女押撒妻之、",
      "17": "迦勒弟基纳斯子俄陀聂取之、迦勒遂妻以女押撒、",
      "18": "于归时、劝夫求田于父、女既下驴、迦勒曰、尔何欲、",
      "19": "曰、求锡嘏于我、父既嫁我于南土、请赐我以泉、遂以上下泉予之、○",
      "20": "犹大支派、循其室家、所得之业如左、",
      "21": "其近以东界、极南之邑、乃甲薛、以得、雅姑珥、",
      "22": "基拿、底摩拿、亚大达、",
      "23": "基低斯、夏琐、以提楠、",
      "24": "西弗、提链、比亚绿、",
      "25": "夏琐哈大他、加略希斯仑、即夏琐、",
      "26": "亚曼、示玛、摩拉大、",
      "27": "哈萨迦大、黑实门、伯帕列、",
      "28": "哈萨书亚、别是巴、比斯约他、",
      "29": "巴拉、以因、以森、",
      "30": "伊勒多腊、基失、何珥玛、",
      "31": "洗革拉、麦玛拿、三撒拿、",
      "32": "利巴勿、实忻、亚因、临门、共二十九邑、与其乡里、",
      "33": "在洼地有以实陶、琐拉、亚实拿、",
      "34": "撒挪亚、隐干宁、他普亚、以楠、",
      "35": "耶末、亚杜兰、梭哥、亚西加、",
      "36": "沙拉音、亚底他音、基底拉、基底罗他音、共十四邑、与其乡里、",
      "37": "洗楠、哈大沙、麦大迦得、",
      "38": "底连、米斯巴、约帖、",
      "39": "拉吉、波斯加、伊矶伦、",
      "40": "迦本、拉幔、基提利、",
      "41": "基低罗、伯大衮、拿玛、玛基大、共十六邑、与其乡里、",
      "42": "立拿、以帖、亚珊、",
      "43": "益弗他、亚实拿、尼悉、",
      "44": "基伊拉、亚革悉、玛利沙、共九邑、与其乡里、",
      "45": "以革伦、与其属邑乡里、",
      "46": "自以革伦至海、附近亚实突之处、与其乡里、",
      "47": "亚实突与其属邑乡里、迦萨与其属邑乡里、至埃及溪、延及大海为界、",
      "48": "在山地有沙密、雅提珥、梭哥、",
      "49": "大拿、基列萨拿、即底璧、",
      "50": "亚拿伯、以实提莫、亚念、",
      "51": "歌珊、何伦、基罗、共十一邑、与其乡里、",
      "52": "亚拉、度玛、以珊、",
      "53": "雅农、伯他普亚、亚非加、",
      "54": "宏他、基列亚巴、即希伯仑、洗珥、共九邑、与其乡里、",
      "55": "玛云、迦密、西弗、淤他、",
      "56": "耶斯列、约甸、撒挪亚、",
      "57": "该隐、基比亚、亭拿、共十邑、与其乡里、",
      "58": "哈忽、伯夙、基突、",
      "59": "玛腊、伯亚诺、伊勒提君、共六邑、与其乡里、",
      "60": "基列巴力、即基列耶琳、拉巴、共二邑、与其乡里、",
      "61": "在旷野有伯亚拉巴、密丁、西迦迦、",
      "62": "匿珊、盐城、隐基底、共六邑、与其乡里、",
      "63": "居耶路撒冷之耶布斯人、犹大人不能逐之、与之同居耶路撒冷、至于今日、"
    },
    "16": {
      "1": "约瑟后裔掣签而得之地、自近耶利哥之约但、耶利哥水东之野、由耶利哥而上、越乎山地、至伯特利、",
      "2": "自伯特利至路斯、沿亚基界、至亚他绿、",
      "3": "西至押利提界、延及下伯和仑界、至基色、极于海、",
      "4": "此乃约瑟子玛拿西以法莲所得之业、",
      "5": "以法莲裔循其室家、所得之地、其东界、沿亚他绿亚达、至上伯和仑、",
      "6": "西通北方之密米他、转东至他纳示罗、延及雅挪哈之东、",
      "7": "自雅挪哈、下至亚他绿与拿拉、延及耶利哥、极于约但、",
      "8": "自他普亚而西、至加拿溪、极于海、此乃以法莲支派循其室家、所得之业、",
      "9": "又有数邑、与其乡里、在玛拿西人业中、分归以法莲人、",
      "10": "居基色之迦南人、以法莲人未逐之、仍居以法莲人中、为仆服役、至于今日、"
    },
    "17": {
      "1": "玛拿西支派掣签而得其地、玛拿西乃约瑟长子、玛吉乃玛拿西长子、基列之父、素为战士、故得基列、巴珊、",
      "2": "玛拿西其余子孙、循其室家、掣签得业、其人如左、亚比以谢之裔、希勒之裔、亚斯列之裔、示剑之裔、希弗之裔、示米大之裔、此皆约瑟子玛拿西之丁男、循其室家、",
      "3": "玛拿西玄孙、玛吉曾孙、基列孙、希弗子西罗非哈、无子有女、名玛拉、挪阿、曷拉、密迦、得撒、",
      "4": "咸就祭司以利亚撒、及嫩之子约书亚、与诸牧伯、曰、耶和华命摩西、在兄弟中以业给我、约书亚遂遵耶和华命、以业给之、在叔伯中、",
      "5": "除约但东之基列巴珊外、玛拿西族得业十区、",
      "6": "盖玛拿西之女、得业于其诸子中、基列地乃属玛拿西余子、",
      "7": "玛拿西族之界、自亚设至示剑相对之密米他、转右至隐他普亚居民之地、",
      "8": "他普亚地、属玛拿西人、惟近其界之他普亚邑、属以法莲人、",
      "9": "其界下至加拿溪南、玛拿西境内之邑、有属以法莲者、见十六章九节玛拿西界、沿溪北、极于海、",
      "10": "溪南属以法莲、溪北属玛拿西、海为其界、北至亚设、东至以萨迦、",
      "11": "玛拿西在以萨迦亚设境内、得伯善与其乡里、以伯莲与其乡里、多珥与其居民乡里、隐多珥与其居民乡里、他纳与其居民乡里、米吉多与其居民乡里、上乃三冈之邑、",
      "12": "斯邑之民、玛拿西人不能逐之、迦南人执意居其地、",
      "13": "迨以色列人强盛、使之服役、不尽逐之、○",
      "14": "约瑟裔谓约书亚曰、耶和华既锡嘏于我、使为大族、何仅予我一区为业、",
      "15": "约书亚曰、尔若为大族、以法莲山地狭小、可往比利洗利乏音地、伐木以居、",
      "16": "约瑟裔曰、此地不足容我、而居伯善与其乡里、及耶斯列谷之迦南人、皆有铁车、",
      "17": "约书亚谓约瑟家以法莲玛拿西人曰、尔乃大族、且有大力、不可仅有一区、",
      "18": "山与附近之地、必悉归尔、虽为森林、可伐其木而居、迦南人虽强、而有铁车、尔必逐之、"
    },
    "18": {
      "1": "斯土既服、以色列会众集于示罗、而立会幕、",
      "2": "以色列中、尚有七支派、未得其业、",
      "3": "约书亚谓以色列族曰、尔祖之上帝耶和华予尔之地、尔迟迟不往取之、将至何时乎、",
      "4": "尔于各支派中、宜简三人、我将遣之周行其地、循所应得之业绘图、归而就我、",
      "5": "分地为七、犹大族居南境、约瑟家居北境、",
      "6": "其地绘为七区、以覆于我、我为尔掣签于我上帝耶和华前、",
      "7": "利未人在尔中无业、因供耶和华祭司之职为其业、迦得流便二支派、玛拿西半支派、已得其业在约但东、即耶和华仆摩西所予者、",
      "8": "所委绘图之人起而往、约书亚嘱之曰、尔往周行其地、绘图归而就我、我在示罗、为尔掣签于耶和华前、",
      "9": "其人遂往、周行其地、依其城邑、绘为七区、注之于册、返示罗营、见约书亚、",
      "10": "约书亚在示罗、为之掣签于耶和华前、以地分与以色列人、循其班列、○",
      "11": "首掣签、乃便雅悯支派、循其室家得业、其境摄乎犹大约瑟二族之间、",
      "12": "其北界、自约但上至耶利哥北、转西越乎山地、极于伯亚文野、",
      "13": "由此而南、至路斯阪、路斯即伯特利、又下至亚他绿亚达、近下伯和仑南之山、",
      "14": "由此而西转南、自伯和仑南相对之山、至犹大族之邑基列巴力、即基列耶琳、是为西境、",
      "15": "南界自基列耶琳极处、转西至尼弗多亚泉、",
      "16": "下至欣嫩子谷相对之麓、在利乏音谷之北、又至欣嫩谷、近耶布斯南、延及隐罗结、",
      "17": "转北至隐示麦、及基利绿、在亚都冥阪相对之所、下至流便子波罕之石、",
      "18": "沿亚拉巴之隅、下至亚拉巴、",
      "19": "又沿伯曷拉北、至盐海之北澳、即约但河南口、是为南界、",
      "20": "东则约但为界、此乃便雅悯裔之业、依其四界、循其室家、",
      "21": "便雅悯支派、循其室家、所得之邑、乃耶利哥、伯曷拉、伊麦基悉、",
      "22": "伯亚拉巴、洗玛脸、伯特利、",
      "23": "亚文、巴拉、俄弗拉、",
      "24": "基法阿摩尼、俄弗尼、迦巴、共十二邑、与其乡里、",
      "25": "基遍、拉玛、比录、",
      "26": "米斯巴、基非拉、摩撒、",
      "27": "利坚、伊利毗勒、他拉拉、",
      "28": "洗拉、以利弗、耶布斯、即耶路撒冷、基比亚、基列、共十四邑、与其乡里、此乃便雅悯裔之业、循其室家、"
    },
    "19": {
      "1": "次掣签、乃西缅支派、循其室家得业、其境在犹大人业中、",
      "2": "所得之业、乃别是巴、或名示巴、及摩拉大、",
      "3": "哈萨书亚、巴拉、以森、",
      "4": "伊利多拉、比土力、何珥玛、",
      "5": "洗革拉、伯玛加博、哈萨苏撒、",
      "6": "伯利巴勿、沙鲁险、共十三邑、与其乡里、",
      "7": "亚因、利门、以帖、亚珊、共四邑、与其乡里、",
      "8": "及上诸邑四周乡里、延至巴拉比珥、即南方拉玛、此乃西缅支派之业、循其室家、",
      "9": "因犹大人之业不可胜用、故西缅人得业、在于其中、○",
      "10": "三掣签、乃西布伦裔、循其室家得业、其境极于撒立、",
      "11": "转西、上至玛拉拉、达于大巴设、延及约念相对之溪、",
      "12": "自撒立转东、向日出之所、至吉斯绿他泊界、延及大比拉、上至雅非亚、",
      "13": "自此而东、至迦特希弗、及以特加汛、出临门、至尼亚、",
      "14": "沿此而北、至哈拿顿、极于伊弗他伊勒谷、",
      "15": "又有加他、拿哈拉、伸仑、以大拉、伯利恒、共十二邑、与其乡里、",
      "16": "以上诸邑、与其乡里、乃西布伦裔之业、循其室家、○",
      "17": "四掣签、乃以萨迦裔、循其室家得业、",
      "18": "其界内、有耶斯列、基苏律、书念、",
      "19": "哈弗连、示按、亚拿哈拉、",
      "20": "拉璧、基善、亚别、",
      "21": "利蔑、隐干宁、隐哈大、伯帕薛、",
      "22": "延至他泊、沙哈洗玛、伯示麦、极于约但、共十六邑、与其乡里、",
      "23": "以上诸邑、与其乡里、乃以萨迦支派之业、循其室家、○",
      "24": "五掣签、乃亚设支派、循其室家得业、",
      "25": "其界内、有黑甲、哈利、比田、押煞、",
      "26": "亚拉米勒、亚末、米沙勒、西至迦密及希曷立纳、",
      "27": "转往日出之所、至伯大衮、及细布伦、转北至伊弗他伊勒谷、及伯以墨、尼业、达于迦步勒之左、",
      "28": "又至义伯仑、利合、哈们、加拿、及西顿大邑、",
      "29": "转至拉玛、及推罗坚城、又转至何萨、极于海、在亚革悉境、",
      "30": "又有乌玛、亚弗、利合、共二十二邑、与其乡里、",
      "31": "以上诸邑、与其乡里、乃亚设支派之业、循其室家、○",
      "32": "六掣签、乃拿弗他利裔、循其室家得业、",
      "33": "其界自希利弗、及撒拿音橡树、亚大米尼吉、雅比聂、至拉共、极于约但、",
      "34": "转西至亚斯纳他泊、由此而往户割、南至西布伦、西至亚设、东至犹大、在约但滨、日出之所、",
      "35": "其坚城、乃西丁、侧珥、哈末、拉甲、基尼烈、",
      "36": "亚大玛、拉玛、夏琐、",
      "37": "基低斯、以得来、隐夏琐、",
      "38": "以利稳、密大伊勒、和琏、伯亚纳、伯示麦、共十九邑、与其乡里、",
      "39": "以上诸邑、与其乡里、乃拿弗他利支派之业、循其室家、○",
      "40": "七掣签、乃但之支派、循其室家得业、",
      "41": "其界内、有琐拉、以实陶、伊珥示麦、",
      "42": "沙拉宾、亚雅仑、伊提拉、",
      "43": "以伦、亭拿他、以革伦、",
      "44": "伊利提基、基比顿、巴拉、",
      "45": "伊胡得、比尼比拉、迦特临门、",
      "46": "美耶昆、拉昆、与约帕相对之境、",
      "47": "厥后但人之界开拓、或作厥后但人失其土地往攻利善云云因其往攻利善而取之、击之以刃、据而居之、以祖但之名、名利善曰但、",
      "48": "以上诸邑、与其乡里、乃但支派之业、循其室家、○",
      "49": "依界分地既毕、以色列人乃于其中、以地给嫩之子约书亚为业、",
      "50": "遵耶和华命、以其所求之邑、以法莲山地亭拿西拉与之、遂重建其邑而居焉、",
      "51": "以上所载、乃祭司以利亚撒、与嫩之子约书亚、及以色列支派族长、在示罗会幕门、耶和华前、掣签所分之业、于是分地之事毕焉、"
    },
    "20": {
      "1": "耶和华谕约书亚曰、",
      "2": "告以色列人云、当遵我藉摩西所命尔者、简立逃城、",
      "3": "俾无心而误杀人者、可遁于彼、为尔逃避复仇之所、",
      "4": "逃至斯邑者、当立邑门、自诉其事于长老、长老接之入邑、给之以所、使居其中、",
      "5": "若复仇者追之、勿以杀人者付于其手、盖彼误杀其邻、素无仇恨、",
      "6": "彼居是邑、迨其受鞫于会众前、俟当时之大祭司卒、乃返所逃出之故邑、而归其家、",
      "7": "遂简立加利利之基低斯、在拿弗他利山地、示剑、在以法莲山地、基列亚巴、即希伯仑、在犹大山地、",
      "8": "又于约但滨、耶利哥东、简立流便支派平原、在野之比悉、迦得支派基列之拉末、玛拿西支派巴珊之哥兰、",
      "9": "斯邑既定、凡以色列人、与其中宾旅、误杀人者、可逃于彼、免死于复仇者之手、迨其受鞫于会众前、"
    },
    "21": {
      "1": "维时、利未族长就祭司以利亚撒、与嫩之子约书亚、及以色列支派族长、于迦南地示罗、",
      "2": "谓之曰、耶和华藉摩西命给邑为我居所、给郊以牧牲畜、",
      "3": "以色列人、遂遵耶和华命、由其业中、以邑与郊给利未人如左、○",
      "4": "为哥辖室家掣签、利未人中、祭司亚伦之裔、由犹大西缅便雅悯三支派中、得十三邑、",
      "5": "哥辖他裔、由以法莲及但二支派、与玛拿西半支派室家中、得十邑、",
      "6": "革顺裔、由以萨迦亚设拿弗他利三支派、与巴珊玛拿西半支派室家中、得十三邑、",
      "7": "米拉利裔、循其室家、由流便迦得西布伦三支派中、得十二邑、",
      "8": "以上邑郊、乃以色列人掣签、予利未人、循耶和华藉摩西所命、○",
      "9": "由犹大西缅二支派中、所予利未人之邑如左、",
      "10": "利未人哥辖室家、亚伦裔、首掣签而得邑、",
      "11": "乃亚衲族祖亚巴之邑、即犹大山地之基列亚巴、及其四郊、",
      "12": "惟邑之田畴乡里、予耶孚尼子迦勒为业、",
      "13": "予祭司亚伦裔者、乃杀人者之逃城希伯仑与其郊、立拿与其郊、",
      "14": "雅提珥与其郊、以实提摩与其郊、",
      "15": "何仑与其郊、底璧与其郊、",
      "16": "亚因与其郊、淤他与其郊、伯示麦与其郊、由此二支派中、共予九邑、",
      "17": "又由便雅悯支派中、予以基遍与其郊、迦巴与其郊、",
      "18": "亚拿突与其郊、亚勒们与其郊、共四邑、",
      "19": "亚伦裔为祭司者、共得十三邑、与其郊、○",
      "20": "利未人哥辖他裔之室家、由以法莲支派中、掣签得邑、",
      "21": "乃杀人者之逃城、即以法莲山地之示剑与其郊、基色与其郊、",
      "22": "基伯先与其郊、伯和仑与其郊、共四邑、",
      "23": "由但之支派中、得伊利提基与其郊、基比顿与其郊、",
      "24": "亚雅仑与其郊、迦特临门与其郊、共四邑、",
      "25": "由玛拿西半支派中、得他纳与其郊、迦特临门与其郊、共二邑、",
      "26": "哥辖他裔之室家、共得十邑与其郊、○",
      "27": "利未室家革顺裔、由玛拿西半支派中、得杀人者之逃城、即巴珊之哥兰与其郊、比施提拉与其郊、共二邑、",
      "28": "由以萨迦支派中、得基善与其郊、大比拉与其郊、",
      "29": "耶末与其郊、隐干宁与其郊、共四邑、",
      "30": "由亚设支派中、得米沙勒与其郊、押顿与其郊、",
      "31": "黑甲与其郊、利合与其郊、共四邑、",
      "32": "由拿弗他利支派中、得杀人者之逃城、即加利利之基低斯与其郊、哈末多珥与其郊、加珥坦与其郊、共三邑、",
      "33": "革顺裔循其室家、共得十三邑与其郊、○",
      "34": "其余利未人、米拉利裔之室家、由西布伦支派中、得约念与其郊、加珥他与其郊、",
      "35": "丁拿与其郊、拿哈拉与其郊、共四邑、",
      "36": "由流便支派中、得比悉与其郊、雅杂与其郊、",
      "37": "基底莫与其郊、米法押与其郊、共四邑、",
      "38": "由迦得支派中、得杀人者之逃城、即基列之拉末与其郊、玛哈念与其郊、",
      "39": "希实本与其郊、雅谢与其郊、共四邑、",
      "40": "利未人米拉利裔、循其室家、共得十二邑、",
      "41": "利未人在以色列族中、共得四十八邑与其郊、",
      "42": "邑有四郊、各邑皆然、○",
      "43": "耶和华以全地赐以色列人、即昔誓许其列祖者、以色列人据而居之、",
      "44": "耶和华使之四周绥安、如其所誓厥祖之言、以敌付于其手、诸敌莫之能御、",
      "45": "耶和华所许锡嘏以色列家、其言悉应无遗、"
    },
    "22": {
      "1": "维时、约书亚召流便人、迦得人、及玛拿西半支派人、",
      "2": "告之曰、耶和华仆摩西所命、尔悉遵守、我之所命、尔亦听从、",
      "3": "至今日久、不离尔兄弟、且守尔上帝耶和华所命、",
      "4": "今尔上帝耶和华践其前言、使尔兄弟得其绥安、尔可返幕、在约但东、耶和华仆摩西所赐尔为业之地、",
      "5": "惟当谨慎、遵行耶和华仆摩西所谕尔之诫命法度、爱尔上帝耶和华、悉从其道、尽守其诫、一心一意附而事之、",
      "6": "于是约书亚为之祝嘏、而遣之往、遂归其幕、○",
      "7": "昔摩西在巴珊、给业于玛拿西半支派、其他半支派、约书亚给之以业于兄弟中、在约但西、遣之归幕时、为之祝嘏、",
      "8": "谓曰、尔携资财丰裕、牲畜殷繁、金银铜铁、衣服孔多、今返尔幕、以尔所获敌财、分与兄弟、○",
      "9": "于是流便人、迦得人、玛拿西半支派人、别以色列族、离迦南之示罗、归基列地、即循耶和华藉摩西所命、而据之业、",
      "10": "既至迦南地、近约但之境、乃筑高坛、巍然可观、",
      "11": "以色列闻流便人、迦得人、玛拿西半支派人、在迦南地、近约但之境、以色列人界内筑坛、",
      "12": "以色列会众遂集于示罗、欲往攻之、",
      "13": "遣祭司以利亚撒子非尼哈往基列地、见流便人、迦得人、玛拿西半支派人、",
      "14": "又遣以色列各支派牧伯十人、即以色列亿兆之族长偕往、",
      "15": "咸至基列地、见流便人、迦得人、玛拿西半支派人曰、",
      "16": "耶和华会众云、尔今转离、不从耶和华、干犯以色列之上帝、为己筑坛、悖逆耶和华、此何罪耶、",
      "17": "昔拜毗珥之罪、我侪以为小乎、耶和华会众缘此遘疠、至今罪未尽免、",
      "18": "尔今又欲转离、不从耶和华乎、今日悖逆耶和华、明日彼必怒以色列会众、",
      "19": "如尔所得之地、以为不洁、可归耶和华会幕所在之地、得业于我侪中、但除我上帝耶和华坛外、勿筑别坛、悖逆耶和华及我侪、",
      "20": "昔谢拉裔亚干、岂非于当灭之物干罪、致怒及于以色列会众乎、是其人之罪、不独亡一人也、○",
      "21": "流便人、迦得人、玛拿西半支派人、对以色列亿兆之族长曰、",
      "22": "全能之上帝耶和华、全能之上帝耶和华知之、以色列人亦将知之、如我悖逆耶和华、或干犯之、愿其今日不救我、",
      "23": "若我筑坛、转离不从耶和华、或献燔祭素祭酬恩祭于其上、愿耶和华讨之、",
      "24": "我侪行此、乃由预防之故、有意而为、言恐日后尔裔谓我裔曰、尔与以色列之上帝耶和华何与、",
      "25": "尔流便人、迦得人欤、耶和华既定约但为尔我之界、尔与耶和华无与、如是、尔裔必使我裔不寅畏耶和华、",
      "26": "故曰、不如筑坛、非为献燔祭或他祭、",
      "27": "惟在尔我间、及尔我之裔间为证、使我亦以燔祭、酬恩祭、及他祭、供事于耶和华前、免日后尔裔谓我裔曰、尔与耶和华无与、",
      "28": "故曰、日后有人以此问我、或我后裔、则可答曰、试观我祖所筑耶和华坛之式、非为献燔祭及他祭、惟在尔我间为证而已、",
      "29": "我今决不悖逆耶和华、转离不从之、在我上帝耶和华幕前之坛外、更筑他坛、以献燔祭素祭及他祭、○",
      "30": "祭司非尼哈、及所偕会众之牧伯、即以色列亿兆之族长、闻流便迦得玛拿西人之言则悦、",
      "31": "祭司以利亚撒子非尼哈、谓流便迦得玛拿西人曰、我今日知耶和华在我侪中、因尔未干罪于耶和华、援以色列人脱于耶和华手、",
      "32": "祭司以利亚撒子非尼哈、与诸牧伯、别流便迦得人、离基列、返迦南、见以色列人而覆之、",
      "33": "以色列人亦悦之、颂美上帝、不复言往攻流便迦得人、毁其所居之地、",
      "34": "流便迦得人名其坛曰证、盖曰耶和华为上帝、是坛于尔我间为证也、"
    },
    "23": {
      "1": "耶和华使以色列人绥安、脱于四周之敌、历日已久、约书亚亦寿高年迈、",
      "2": "乃召以色列众、及其长老族长、士师有司、谓之曰、我寿高年迈、",
      "3": "尔上帝耶和华缘尔故、所行于列国者、尔所目击、盖为尔战者、乃尔上帝耶和华也、",
      "4": "自约但至大海日入之乡、所遗之民、及我所灭之族、我以其地分与尔诸支派为业、",
      "5": "尔上帝耶和华必逐斯民于尔前、使离尔目、尔则据有其地、如尔上帝耶和华所言、",
      "6": "故当毅然遵行摩西律书所录、勿偏于左、勿偏于右、",
      "7": "尔中遗民、勿与之交、勿称其神之名、勿指以誓、勿奉事、勿跪拜、",
      "8": "惟亲近尔上帝耶和华、如素所为、",
      "9": "强大之民、耶和华逐之于尔前、无能御尔、至于今日、",
      "10": "尔中之人、一能驱千、盖尔上帝耶和华为尔战、如其所言、",
      "11": "故当谨慎、爱尔上帝耶和华、",
      "12": "尔若转而合于尔中遗民、与之嫁娶往来、",
      "13": "则当确知尔上帝耶和华、必不复逐斯民于尔目前、彼必于尔为网罗、为机槛、胁下之鞭、目中之刺、迨尔灭亡、于尔上帝耶和华所赐之美地、",
      "14": "今我将行举世必行之路、尔乃一心一意、知尔上帝耶和华所许赐尔之福、无或少遗、无一弗应、",
      "15": "尔上帝耶和华所许之福既已临尔、诸祸亦必临尔、迨尔上帝耶和华灭绝尔、于其所赐之美地、",
      "16": "如尔背尔上帝耶和华所命之约、崇事他神、而跪拜之、耶和华必震怒乎尔、致尔速亡于其所赐之美地、"
    },
    "24": {
      "1": "约书亚集以色列诸支派于示剑、召其长老族长、士师有司、咸至、立于上帝前、",
      "2": "约书亚谓民曰、以色列之上帝耶和华云、古昔尔祖亚伯拉罕、及拿鹤之父他拉、居于河东、崇事他神、",
      "3": "我携尔祖亚伯拉罕、自河东导之遍行迦南地、赐之以撒、繁其苗裔、",
      "4": "又赐以撒生雅各、以扫、以西珥山锡以扫为业、惟雅各与其子孙下埃及、",
      "5": "我遣摩西亚伦、且降灾于埃及、依我所行、后导尔出、",
      "6": "尔祖出埃及、至红海、埃及人率车骑追至海滨、",
      "7": "彼呼吁耶和华、则置幽暗于尔与埃及人间、并使海水反淹其人、我所行于埃及、乃尔目击、尔居旷野、历时既久、",
      "8": "我导尔入亚摩利人所居之地、在约但东、彼与尔战、我付之于尔手、灭之于尔前、尔遂据有其地、",
      "9": "其时摩押王西拨子巴勒、起攻以色列人、遣人召比珥子巴兰诅尔、",
      "10": "我不听之、彼乃祝尔、如是救尔脱于其手、",
      "11": "尔过约但、至耶利哥、耶利哥人、亚摩利人、比利洗人、迦南人、赫人、革迦撒人、希未人、耶布斯人、咸与尔战、我悉付之尔手、",
      "12": "使大蜂驱亚摩利二王于尔前、不藉尔刃尔弓、",
      "13": "非尔所垦之地、我以赐尔、非尔所建之邑、赐尔居之、非尔所植之葡萄园、橄榄园、尔食其果、",
      "14": "今当寅畏耶和华、以真以诚崇事之、去除尔祖昔在河东、暨在埃及所事之神、惟崇事耶和华、",
      "15": "尔若以事耶和华为不善、今日可择所欲事者、或尔祖在河东所事之神、或尔所居斯土、亚摩利人之神、至我及我家、必事耶和华、",
      "16": "民对曰、我决不离弃耶和华、而事他神、",
      "17": "盖我上帝耶和华导我祖及我出埃及、脱于奴隶之室、行大异迹、使我目击、护我于所行之途、所过之国、",
      "18": "耶和华又于我前驱逐诸民、即居斯土之亚摩利人、故我亦必事耶和华、以其为我上帝也、",
      "19": "约书亚曰、尔不能事耶和华、因彼乃维圣之上帝、忌邪之上帝、不赦尔之罪愆、",
      "20": "尔若离弃耶和华、而事异族之神、则彼福尔之后、转而祸尔、至于灭亡、",
      "21": "民曰、不然、我必奉事耶和华、",
      "22": "约书亚曰、尔择耶和华而事之、尔自为证、曰、我自为证、",
      "23": "曰、尔中所有异族之神、今当去之、专心归从以色列之上帝耶和华、",
      "24": "民曰、我必奉事我上帝耶和华、而听其言、",
      "25": "是日约书亚与民立约、为之定典章律例于示剑、",
      "26": "约书亚以此言录于上帝律书、立大石于橡下、在耶和华圣所之侧、",
      "27": "谓民曰、耶和华谕我之言、此石悉闻之、可对我为证、必为尔证、免尔违尔上帝、",
      "28": "约书亚遂遣众各归其业、○",
      "29": "此后、耶和华仆嫩之子约书亚卒、年百有十岁、",
      "30": "葬于其业之界、即亭拿西拉、在以法莲山地、迦实冈北、",
      "31": "约书亚存日、以色列人奉事耶和华、约书亚卒后、长老尚在时、亦然、以斯长老知耶和华为以色列人所行之事也、○",
      "32": "约瑟之骨、以色列人自埃及携出者、葬于示剑、在雅各以百金、自示剑父哈抹裔所购之地、为约瑟裔之业、",
      "33": "亚伦子以利亚撒卒、葬于以法莲山地、其子非尼哈所得之冈、"
    }
  },
  "Jug": {
    "1": {
      "1": "约书亚卒后、以色列人咨诹耶和华曰、孰可先往、为我攻迦南人、与之战、",
      "2": "耶和华曰、犹大人可往、我以斯土付于其手、",
      "3": "犹大人谓其兄弟西缅人曰、尔与我同往、至我所得之地、与迦南人战、厥后我亦与尔同往、至尔所得之地、西缅人遂偕行、",
      "4": "犹大人乃往、耶和华以迦南人比利洗人付于其手、在比色杀其人一万、",
      "5": "于彼遇亚多尼比色、与之战、击败迦南人、比利洗人、",
      "6": "亚多尼比色遁、追而擒之、断其手之巨擘、足之将指、",
      "7": "亚多尼比色曰、昔有七十王、断其手之巨擘、足之将指、拾食于我几下、今上帝依我所行以报、乃携至耶路撒冷、而死于彼、○",
      "8": "犹大人攻耶路撒冷取之、击之以刃、毁之以火、",
      "9": "厥后、往攻居山地南土洼地之迦南人、",
      "10": "又攻居希伯仑之迦南人、击示筛、亚希幔、挞买、希伯仑昔名基列亚巴、",
      "11": "由此往攻底璧居民、底璧昔名基列西弗、",
      "12": "迦勒曰、击基列西弗而取之者、我必以女押撒妻之、",
      "13": "迦勒弟基纳斯子俄陀聂取之、迦勒遂妻以女押撒、",
      "14": "于归时、劝夫求田于父、女既下驴、迦勒曰、尔何欲、",
      "15": "曰、求锡嘏于我、父既嫁我于南土、今请赐我以泉、迦勒遂以上下泉予之、○",
      "16": "摩西外戚、基尼人也、其裔偕犹大人离棕树城、至亚拉得南之犹大野、与民同居、",
      "17": "犹大人与其兄弟西缅人偕往、击居洗法之迦南人、毁灭其邑、遂名曰何珥玛、",
      "18": "犹大人又取迦萨、亚实基伦、以革伦、暨其四境、",
      "19": "耶和华与犹大人偕、遂据有山地、惟不能逐居谷中者、以其有铁车故也、",
      "20": "遵摩西命、以希伯仑予迦勒、遂逐亚衲三子、",
      "21": "居耶路撒冷之耶布斯人、便雅悯人未逐之、仍在耶路撒冷、与便雅悯人偕居、至于今日、○",
      "22": "约瑟家往攻伯特利、耶和华偕之、",
      "23": "伯特利昔名路斯、约瑟家遣人窥之、",
      "24": "侦者见一人自邑出、谓之曰、入邑之路、请尔示我、我必善待尔、",
      "25": "其人示以入邑之路、遂刃击其邑、惟释其人、及其全家、",
      "26": "其人乃往赫人之地建邑、名曰路斯、迄今其名尚存、○",
      "27": "伯善、他纳、多珥、以伯莲、米吉多、及其乡里之民、玛拿西人未逐之、迦南人执意居其地、",
      "28": "迨以色列族强盛、使迦南人服役、不尽逐之、○",
      "29": "居基色之迦南人、以法莲人未逐之、仍居基色、在以法莲人中、○",
      "30": "基伦拿哈拉之居民、西布伦人未逐之、仍居西布伦人中、而服其役、○",
      "31": "亚柯、西顿、亚黑拉、亚革悉、黑巴、亚弗革、利合之居民、亚设人未逐之、",
      "32": "居于土著迦南人中、盖不逐之、○",
      "33": "伯示麦伯亚纳之居民、拿弗他利人未逐之、居于土著迦南人中、二邑居民、乃服其役、○",
      "34": "但人为亚摩利人所逼、使居山地、不许下至平原、",
      "35": "亚摩利人执意居希烈山、亚雅伦、沙宾、厥后约瑟家胜之、使之服役、",
      "36": "亚摩利人之界、自亚克拉滨阪、由西拉而上、"
    },
    "2": {
      "1": "耶和华之使者自吉甲上至波金、曰、我使尔出埃及、携至所誓尔祖之地、曾言与尔之约、永久不废、",
      "2": "勿与斯土之民立约、必毁其坛、而尔不听我言、果何为哉、",
      "3": "故我又曰、必不逐斯民于尔前、彼将为尔胁下之棘、其神将为尔擭、",
      "4": "耶和华之使者向以色列众言此、民遂大声号哭、",
      "5": "名其地曰波金、在彼献祭于耶和华、○",
      "6": "昔约书亚遣民、以色列人各归其业、据有斯土、",
      "7": "约书亚存日、以色列人奉事耶和华、约书亚卒后、长老尚在时、亦然、以斯长老见耶和华为以色列人所行大事也、",
      "8": "耶和华仆、嫩之子约书亚卒、年百有十岁、",
      "9": "葬于其业之界、即亭拿希列、在以法莲山地、迦实冈北、",
      "10": "斯代之人、咸归其祖、又兴一代、不知耶和华、及其为以色列人所行之事、○",
      "11": "以色列人行耶和华所恶、崇事巴力、",
      "12": "违弃耶和华、其祖之上帝、即导之出埃及者、而从四周诸族之神、向之跪拜、激耶和华怒、",
      "13": "违弃耶和华、而崇事巴力、暨亚斯他录、",
      "14": "耶和华怒以色列族、付于虏者之手、鬻于四周之敌、使不能御之、",
      "15": "无论何往、耶和华以灾祸击之、如其誓言、民极困苦、",
      "16": "耶和华兴起士师、拯民于虏者之手、",
      "17": "乃民不听士师、徇欲而从他神、向之跪拜、速违厥祖所行之道、不效其从耶和华之命、",
      "18": "耶和华既为兴起士师、则偕之拯民于敌手、至终其世、盖耶和华见民受人虐迫而哀叹、乃回其意、",
      "19": "迨士师没后、民仍转而行恶、较甚于祖、从事他神、而跪拜之、不改其行、与其顽梗、",
      "20": "耶和华怒以色列人曰、斯民乃背我命其祖所守之约、不听我言、",
      "21": "故约书亚卒时所遗诸族、我必不复逐之、",
      "22": "以试以色列族效其列祖、遵行耶和华之道否、",
      "23": "耶和华遂留此诸族、不速逐之、亦不付于约书亚手、"
    },
    "3": {
      "1": "耶和华留此诸族、是欲试以色列人未知迦南战事者、",
      "2": "使以色列后代知习前所未悉之武事、所留诸族如左、",
      "3": "非利士之五伯、迦南人、西顿人、居利巴嫩山之希未人、自巴力黑们山、至哈马道、",
      "4": "所以留此、为试以色列人遵耶和华藉摩西谕其祖之诫否、",
      "5": "于是以色列人居迦南人、赫人、亚摩利人、比利洗人、希未人、耶布斯人之中、",
      "6": "取其女为妻、以女嫁其子、崇事其神、○",
      "7": "以色列人行耶和华所恶、忘其上帝耶和华、而崇事诸巴力、暨木偶、",
      "8": "故耶和华怒以色列人、付之米所波大米王古珊利萨田手、事之八年、",
      "9": "以色列人吁耶和华、耶和华为之兴起救者、即迦勒弟基纳斯子俄陀聂以拯之、",
      "10": "耶和华之神临之、为以色列士师出战、耶和华以米所波大米王古珊利萨田付于其手、使之获胜、",
      "11": "其地绥安、历四十年、基纳斯子俄陀聂卒、○",
      "12": "以色列人又行耶和华所恶、耶和华因此、使摩押王伊矶伦强盛、以攻以色列、",
      "13": "遂集亚扪亚玛力二族、往攻以色列、据棕树城、",
      "14": "以色列人事摩押王伊矶伦、十有八年、",
      "15": "以色列人吁耶和华、耶和华为之兴起救者、即便雅悯人基拉之子以笏、其人左手较捷、以色列人藉之进贡摩押王伊矶伦、",
      "16": "以笏铸两刃之剑、长一肘、系右股衣内、",
      "17": "进贡摩押王伊矶伦、其王肥甚、",
      "18": "进贡已毕、遣舁者去、",
      "19": "以笏至吉甲偶像处而返、告曰、王欤、我有密事奏尔、王曰、肃静、侍者咸出、",
      "20": "王在楼上、独坐凉室、以笏诣之曰、我奉上帝命、有言告尔、王遂起、",
      "21": "以笏伸其左手、拔剑于右股际、以刺王腹、",
      "22": "剑柄亦入、其刃为脂所蔽、不拔之出、乃洞穿之、",
      "23": "以笏出至廊庑、扃键楼门、",
      "24": "既出、王仆至、见楼门上键、曰、王必在内室更衣、",
      "25": "俟久而门不启、则惶愧、取钥启之、见主已死、偃仆于地、",
      "26": "迟疑之际、以笏已遁、过偶像处、逃于西伊拉、",
      "27": "至则吹角于以法莲山地、以色列人随之而下、以笏导之、",
      "28": "曰、尔其从我、耶和华以尔敌摩押人付于尔手、众遂从之、据约但津、不容摩押一人济、",
      "29": "杀摩押人以万计、皆壮勇之士、无一逃者、",
      "30": "当时摩押服于以色列人、其地绥安、历八十年、",
      "31": "厥后、有亚拿子珊迦、以牛杖杀非利士人六百、亦拯以色列人、"
    },
    "4": {
      "1": "以笏既没、以色列人又行耶和华所恶、",
      "2": "耶和华付于都夏琐之迦南王耶宾手、其帅西西拉、居外邦之夏罗设、",
      "3": "有铁车九百乘、虐待以色列人特甚、历二十年、以色列人吁耶和华、○",
      "4": "时、有女先知、拉比多妻底波拉、为以色列士师、",
      "5": "居以法莲山地、拉玛伯特利间、在底波拉之棕树下、以色列人赴之、听其审鞫、",
      "6": "彼遣人召亚比挪庵子巴拉、自拿弗他利之基低斯至、谓之曰、以色列之上帝耶和华、岂非谕尔云、当率拿弗他利西布伦二族万人、往他泊山、",
      "7": "我必使耶宾之帅西西拉率车与众、往基顺河诣尔、付于尔手、",
      "8": "巴拉曰、尔偕我往则往、否则不往、",
      "9": "曰、我必与尔偕往、然尔此行不获荣显、盖耶和华将以西西拉付于妇手、遂起、偕往基低斯、",
      "10": "巴拉集西布伦拿弗他利人于基低斯、随之上者一万、底波拉偕行、",
      "11": "摩西外戚、何巴之裔、基尼人希百、曾离本族、张幕于撒拿音之橡下、附近基低斯、",
      "12": "或告西西拉曰、亚比挪庵子巴拉上他泊山、",
      "13": "西西拉乃集铁车九百、与其军旅、由外邦之夏罗设至基顺河、",
      "14": "底波拉谓巴拉曰、尔起、今日乃耶和华以西西拉付于尔手之日、耶和华非为尔先导乎、于是巴拉下他泊山、万人随之、",
      "15": "耶和华刃击、溃乱西西拉及其车乘军旅、于巴拉前、西西拉下车、徒行而遁、",
      "16": "巴拉追其车卒、至外邦夏罗设、西西拉全军悉陨于刃、靡有孑遗、",
      "17": "西西拉徒行、逃至基尼人希百妻雅亿之幕、盖夏琐王耶宾与希百家和好、",
      "18": "雅亿出迎、谓曰、我主请入、毋惧、遂入其幕、雅亿以衾覆之、",
      "19": "西西拉曰、我渴、请以少许之水饮我、遂启革囊、饮之以乳、仍覆以衾、",
      "20": "又曰、尔立幕门、如有来询者曰、有人在此否、尔则曰无、",
      "21": "西西拉惫而酣寝、雅亿取幕钉、手执椎、轻步而前、以钉贯其鬓际、钉之于地、遂昏眩而死、",
      "22": "时、巴拉追至、雅亿出迓曰、来、我以尔所求者示尔、巴拉入幕、见西西拉偃卧而死、幕钉尚在鬓际、",
      "23": "如是上帝使迦南王耶宾服于以色列人、",
      "24": "以色列人日强、胜迦南王耶宾、至于灭之、"
    },
    "5": {
      "1": "是日底波拉与亚比挪庵子巴拉歌曰、",
      "2": "以色列之军长率其军旅、民亦乐从、当颂美耶和华、",
      "3": "列王欤、尔其俯闻、诸伯欤、尔其倾听、我必歌颂耶和华、赞扬以色列之上帝耶和华、",
      "4": "耶和华欤、尔出自西珥境、行由以东田、斯时也、地震天漏、云密雨零、",
      "5": "于耶和华前、山岳震撼、于以色列之上帝耶和华前、西乃动摇、",
      "6": "当亚拿子珊迦之时、雅亿在世之日、通衢寂寞、行人曲径是由、",
      "7": "以色列中乡里无人、迨我底波拉起、而为以色列母、",
      "8": "民简新神、战及邑门、以色列族四万人中、干戈无存、",
      "9": "以色列之渠魁、在民中乐意出战者、我心爱之、尔其颂美耶和华、",
      "10": "凡尔乘白驴、坐缋罽、及游行通衢者、咸宜宣扬、",
      "11": "在汲水之所、远射者之嚣、人必称述耶和华之义事、即治以色列之义事、其时耶和华民复至邑门、",
      "12": "寤哉寤哉、底波拉欤、寤哉寤哉、尔其讴歌、巴拉欤、尔其兴起、亚比挪庵之子欤、引去所虏之人、",
      "13": "维时、所遗贵胄庶民、下攻强敌、耶和华莅临、为我下击勇士、",
      "14": "自以法莲来者、其原在亚玛力、相随便雅悯、杂于尔民中、渠魁由玛吉而至、执元戎之杖者、由西布伦而来、",
      "15": "以萨迦之牧伯、与底波拉相偕、以萨迦族与巴拉同意、随之疾趋入谷、维彼流便、在其溪滨、大定厥志、",
      "16": "尔何坐于牢中、听牧者之笛乎、流便在其溪滨、深自揣度、",
      "17": "基列安居约但东、但何待于舟、亚设坐于海滨、仍处其澳、",
      "18": "西布伦冒死不顾、拿弗他利在田野之高处亦然、",
      "19": "列王来战、迦南诸王战于他纳、在米吉多水滨、未获金币、",
      "20": "列宿自天而战、由其道而攻西西拉、",
      "21": "基顺古河、漂流敌众、我之灵欤、奋然前往、",
      "22": "健马腾踔、蹄蹴于途、",
      "23": "耶和华之使者曰、尔其诅米罗斯、严诅其居民、以其不来助耶和华、不助耶和华攻勇士、",
      "24": "基尼人希百妻雅亿、较众妇尤为有福、较居幕之妇尤为有福、",
      "25": "其人求水、给之以乳、奉之以酥、盛于贵盂、",
      "26": "手执幕钉、右手取匠人之椎、击西西拉、贯厥头颅、穿其鬓际、",
      "27": "彼乃卷曲于其足前、颠仆偃卧、卷曲颠仆于其足前、在彼卷曲之处、偃卧而死、",
      "28": "西西拉之母、自窗而望、由棂而呼、曰、其车何久不至、其轮何行之迟、",
      "29": "其贵妇之慧者应之、彼自言曰、",
      "30": "岂非获财、共分所虏、各得一二女子、西西拉得文彩之衣、锦绣之服、表里文绣、以饰所虏者之项、",
      "31": "耶和华欤、愿尔诸敌如是灭亡、愿爱尔者、如日皎然而出、○其地绥安、历四十年、"
    },
    "6": {
      "1": "以色列人又行耶和华所恶、耶和华付之于米甸人手、凡历七年、",
      "2": "米甸之势、胜于以色列人、以色列人因之在山营窟、为穴建寨、",
      "3": "既播厥种、米甸亚玛力与东方之人、咸上攻之、",
      "4": "筑营垒、毁土产、至于迦萨、以色列中食物无存、牛羊及驴俱尽、",
      "5": "盖敌携畜与幕而来、如蝗众多、其人与驼、不可胜数、入于斯土、欲行毁灭、",
      "6": "以色列人缘米甸故、微弱特甚、乃吁耶和华、",
      "7": "既吁耶和华、",
      "8": "耶和华遣先知告以色列族曰、以色列之上帝耶和华云、我曾导尔出埃及、脱于奴隶之室、",
      "9": "拯尔脱埃及人、暨凡虐尔者之手、驱之于尔前、以其地锡尔、",
      "10": "谕尔曰、我乃尔之上帝耶和华、尔居亚摩利人之地、勿寅畏其神、惟尔不听我言、○",
      "11": "耶和华之使者至俄弗拉、坐亚比以谢人约阿施橡下、适约阿施子基甸打麦于醡酒处、以避米甸人、",
      "12": "耶和华之使者见曰、英武之人欤、耶和华偕尔、",
      "13": "基甸曰、我主欤、如耶和华偕我、何至遭此、我祖尝言耶和华导我出埃及、今其异迹安在、兹乃弃我、付于米甸人手、",
      "14": "耶和华顾之曰、藉尔此力、往救以色列人、脱于米甸人手、非我遣尔往乎、",
      "15": "曰、主欤、玛拿西中、我家至贫、在我父家、我又至微、何以拯以色列人乎、",
      "16": "耶和华曰、我必偕尔、尔击米甸之众、如击一人、",
      "17": "曰、我若蒙恩于尔前、求示我以征、俾知与我言者为尔也、",
      "18": "请勿去此、待我复返、陈礼物于尔前、曰、我必待尔返、",
      "19": "基甸入备山羊羔一、取面一伊法、作无酵饼、置肉于筐、盛汤于壶、携至橡下献之、",
      "20": "上帝之使曰、以肉与饼置于此磐、倾汤其上、乃如是而行、",
      "21": "耶和华之使者以所执之杖端、触肉与饼、火自磐出、焚肉与饼、使者遂往、不复见、",
      "22": "基甸知为耶和华之使者、曰、哀哉、主耶和华欤、我面晤耶和华之使者矣、",
      "23": "耶和华曰、安哉、勿惧、尔不至死、",
      "24": "基甸在彼、为耶和华筑坛、名之曰耶和华沙龙、在亚比以谢族之俄弗拉、至今犹存、○",
      "25": "是夕耶和华谕之曰、取尔父之牡犊、及七岁之牛为第二、毁尔父所筑巴力之坛、斫其旁之木偶、",
      "26": "依其常例、为尔上帝耶和华筑坛于此保障之上、以第二牛献为燔祭、以所斫之木偶为柴、",
      "27": "基甸简仆十人、遵耶和华命而行、但惧父家与邑众、不敢行之于昼、而行之于夜、",
      "28": "邑众夙兴、见巴力之坛已毁、在旁之木偶已斫、第二牛献于所筑之坛、",
      "29": "遂相问曰、行此者谁、察问之后、则曰、约阿施子基甸所为也、",
      "30": "邑众谓约阿施曰、尔子毁巴力坛、斫其旁之木偶、当携之出、而致之死、",
      "31": "约阿施对敌之者曰、尔欲为巴力争辩乎、抑援之乎、凡为之争辩者、今晨必死、如巴力果为神、人毁其坛、任彼自争可也、",
      "32": "当日以耶路巴力名基甸、曰、既毁巴力之坛、任巴力与之争、○",
      "33": "米甸亚玛力与东方之人咸集、济河、建营于耶斯列谷、",
      "34": "耶和华之神临基甸、乃吹角、亚比以谢族咸集从之、",
      "35": "基甸遣使遍行玛拿西、其人亦集从之、又遣使至亚设、西布伦、拿弗他利、咸来迎之、",
      "36": "基甸谓上帝曰、如尔果循所言、假我手而拯以色列人、",
      "37": "今我以绵羊毛一束、置于禾场、若露独在毛、而土壤皆干燥、则知尔假我手拯以色列人、依尔所言、",
      "38": "诘朝、事果如是、基甸夙兴、取毛揉之、挤露盈盂、",
      "39": "基甸又谓上帝曰、祈勿我怒、我复进一辞而后已、容再一次试之以毛、我欲羊毛干燥、而土壤皆霑露、",
      "40": "是夜上帝如言而行、羊毛独干燥、土壤皆霑露、"
    },
    "7": {
      "1": "耶路巴力即基甸、与相从之众夙兴、附哈律泉建营、米甸军于其北、在谷中、近摩利冈、",
      "2": "耶和华谕基甸曰、从尔者过众、我不以米甸人付于其手、免以色列人向我自诩曰、我手自救、",
      "3": "当宣告于民曰、凡畏惧战栗者、可绕基列山而归、于是归者二万二千、留者一万、",
      "4": "耶和华又谕基甸曰、民犹过众、导至水滨、我将为尔试之、所言可偕尔往者、则偕往、不可偕尔往者、则不偕往、",
      "5": "遂导至水滨、耶和华谕基甸曰、凡以舌餂水如犬者、别立一处、跪而饮者亦然、",
      "6": "以手掬水而餂者、计三百人、其余皆跪而饮、",
      "7": "耶和华谕基甸曰、我必借此餂水之三百人救尔、以米甸人付于尔手、余民可归其所、",
      "8": "于是三百人取糇粮与角、其余以色列人、则遣之归己幕、只留三百人、米甸营在其下之谷中、",
      "9": "是夜耶和华谕基甸曰、起、下入敌营、我付之于尔手、",
      "10": "如尔畏葸、不敢往、可携尔仆普拉、偕至其营、",
      "11": "得闻敌言、则有勇力、可下攻营、遂携仆普拉而往、至其营隅、近于行伍、",
      "12": "米甸亚玛力与东方之人、偃卧于谷、如蝗众多、其驼无数、如海滨之沙、",
      "13": "基甸既至、适有以梦告同侪曰、我梦麰麦饼一、转入米甸营、至于一幕、冲而覆之、",
      "14": "同侪曰、此非他、乃以色列人约阿施子基甸之刃、上帝已以米甸全军付于其手、",
      "15": "基甸闻梦及其占、则崇拜上帝、归以色列营、曰、起、耶和华已付米甸军于尔手、",
      "16": "遂分三百人为三队、使各执角、并携空瓶、中藏火炬、",
      "17": "命之曰、惟予是瞻是效、我至营隅、所行之事、尔亦行之、",
      "18": "我与从者吹角、尔亦吹之、于营四周呼曰、为耶和华与基甸、○",
      "19": "时值中更之初、甫易守营、基甸与从者百人至营隅、吹角破瓶、",
      "20": "三队亦吹角破瓶、左手执炬、右手执角而吹、呼曰、耶和华与基甸之刃、",
      "21": "各立其所、环营四周、全军溃乱、呼号而遁、",
      "22": "三百人吹角、耶和华使全营之人以刃自相攻击、其军逃至西利拉之伯哈示他、又至亚伯米何拉之界、近于他巴、",
      "23": "以色列人自拿弗他利、亚设、玛拿西会集、追袭米甸人、",
      "24": "基甸遣使徇于以法莲山地曰、尔下、迎击米甸人、据守诸津、至伯巴拉及约但、以法莲众咸集、据守诸津、至伯巴拉及约但、",
      "25": "擒米甸二伯俄立西伊伯、杀俄立于俄立磐、杀西伊伯于西伊伯醡酒处、追米甸人、携俄立西伊伯之首济约但、至基甸所、"
    },
    "8": {
      "1": "以法莲人谓基甸曰、尔与米甸人战、而不招我、何待我如是、遂切责之、",
      "2": "基甸曰、我之所为、岂能比尔之所为、以法莲所采之遗果、讵不胜于亚比以谢所敛之葡萄乎、",
      "3": "上帝以米甸二伯俄立西伊伯、付于尔手、尔之所为、我焉能及、基甸言此、以法莲人之怒遂息、",
      "4": "基甸与从者三百人、至约但济河、虽困惫、而仍追敌、",
      "5": "基甸谓疏割人曰、我追米甸二王西巴撒慕拿、从者困惫、请给以饼、",
      "6": "疏割牧伯曰、西巴撒慕拿之手、岂在尔手、而使我以饼给尔军乎、",
      "7": "基甸曰、迨耶和华以西巴撒慕拿、付于我手、我必以旷野之荆棘、扑尔之体、",
      "8": "由此而上、至毗努伊勒、亦如是以请、其人所答、如疏割人、",
      "9": "基甸谓之曰、我平安而归时、必毁此台、○",
      "10": "当时东方执刃之军旅、陨者十有二万、所遗一万五千、从西巴撒慕拿在加各、",
      "11": "敌营方宴然、基甸由挪巴约比哈东、从居幕者之道、往而击之、",
      "12": "米甸二王西巴撒慕拿遁、基甸追而擒之、溃其全军、",
      "13": "约阿施子基甸、自希列斯阪战场而返、",
      "14": "擒疏割一少者讯之、遂书疏割牧伯长老之名、凡七十七人、",
      "15": "至疏割、语其人曰、昔尔讥我云、西巴撒慕拿之手、岂在尔手、而使我以饼给尔之惫卒乎、试观其人在此、",
      "16": "遂执邑中长老、以旷野之荆棘惩疏割人、",
      "17": "毁毗努伊勒之台、杀其邑人、",
      "18": "问西巴撒慕拿曰、尔在他泊、所杀之人若何、曰、似尔、俱有王子之状、",
      "19": "曰、是我同母兄弟也、我指耶和华之生而誓、尔若存其命、我亦不杀尔、",
      "20": "遂谕长子益帖曰、尔起杀之、惟孺子不拔剑、以尚幼而惧故也、",
      "21": "西巴撒慕拿曰、尔起杀我、盖人若何、其力亦如之、基甸遂起杀之、取其驼项之新月环、○",
      "22": "以色列人谓基甸曰、尔既救我脱于米甸人手、尔及子孙当治我侪、",
      "23": "基甸曰、我不治尔、我子亦不治尔、治尔者乃耶和华也、",
      "24": "又曰、我有所求、各以所获耳环予我、盖敌乃以实玛利人、有金耳环、",
      "25": "众曰、我乐与之、遂铺其衣、各以所获耳环、掷于其中、",
      "26": "基甸所索之金耳环、重一千七百舍客勒、此外又得米甸王所佩之月环垂环、所衣之绛衣、及其驼项之索、",
      "27": "基甸用之作圣衣、置于己邑俄弗拉、以色列人徇欲拜之、成为基甸与其家之机槛、",
      "28": "米甸人服于以色列人、不复昂首、基甸在日、其地绥安、历四十年、○",
      "29": "约阿施子耶路巴力归居己第、",
      "30": "基甸妻室众多、生子七十、",
      "31": "其妾在示剑、亦生一子、基甸命名亚比米勒、",
      "32": "约阿施子基甸寿高而卒、葬于父约阿施之墓、在亚比以谢族之俄弗拉、○",
      "33": "基甸既没、以色列人转而徇欲从诸巴力、立巴力比利土为其神、",
      "34": "不忆其上帝耶和华、救之脱于四周敌人手者、",
      "35": "亦不依耶路巴力即基甸、所施于彼之恩、而厚遇其家、"
    },
    "9": {
      "1": "耶路巴力子亚比米勒往示剑、见其母之兄弟、及外祖之眷属、语之曰、",
      "2": "请尔谓示剑之众曰、耶路巴力七十子治尔、与一人治尔、孰善、当念我与尔乃骨肉之亲、",
      "3": "其母之兄弟、以此言告示剑众、佥曰、斯乃我兄弟也、遂归心亚比米勒、",
      "4": "由巴力比利土庙、取银七十予之、亚比米勒用以募游荡无赖之徒从之、",
      "5": "乃往俄弗拉、入于父家、杀其兄弟七十人于一石上、皆耶路巴力子、仅遗季子约坦、因其自匿也、○",
      "6": "示剑人暨米罗族、咸集于示剑志石之橡下、立亚比米勒为王、",
      "7": "或以告约坦、乃立于基利心山巅、扬声呼曰、示剑人欤、其听我言、致上帝亦听尔言、",
      "8": "昔诸树欲膏一树为其王、谓橄榄树曰、请尔治我、",
      "9": "橄榄树曰、我有膏油、可以尊荣上帝与人、岂舍此而摇于众树之上乎、",
      "10": "诸树谓无花果树曰、尔来治我、",
      "11": "无花果树曰、我味甘、我果佳、岂舍此而摇于众树之上乎、",
      "12": "诸树谓葡萄树曰、尔来治我、",
      "13": "葡萄树曰、我之新酿、可以愉悦上帝与人、岂舍此而摇于众树之上乎、",
      "14": "诸树谓棘曰、尔来治我、",
      "15": "棘曰、若诚膏我为王治尔、则来匿我荫下、不然、则愿火自棘出、毁利巴嫩之香柏、",
      "16": "今尔立亚比米勒为王、如尔所为、果诚且义、善待耶路巴力及其家、酬其夙恩、则可喜悦、",
      "17": "昔我父冒死为尔战、拯尔脱于米甸人手、",
      "18": "今尔起而攻我父家、杀其子七十人于一石上、立婢之子亚比米勒为示剑人王、以其为尔兄弟也、",
      "19": "如尔今日待耶路巴力及其家、果诚且义、则可因亚比米勒而乐、彼亦可因尔而乐、",
      "20": "否则愿火自亚比米勒出、毁示剑人及米罗族、亦愿火自示剑人及米罗族出、毁亚比米勒、",
      "21": "约坦畏其兄亚比米勒而避之、逃往比珥居焉、○",
      "22": "亚比米勒为以色列长、凡历三年、",
      "23": "上帝使恶神在亚比米勒与示剑人间、示剑人则以诈伪待亚比米勒、",
      "24": "用报耶路巴力七十子所受之残害、使流血之罪、归其兄弟亚比米勒及助杀之示剑人、",
      "25": "示剑人设伏于山巅、以伺亚比米勒、凡过之者咸被劫、或以告亚比米勒、○",
      "26": "以别子迦勒、与其昆弟至示剑、示剑人恃之、",
      "27": "出于田间、敛葡萄而醡之、设筵献颂、入其神庙、式饮式食、而诅亚比米勒、",
      "28": "以别子迦勒曰、亚比米勒为谁、示剑为谁、而使我事之、彼非耶路巴力子乎、其督非西布勒乎、莫若事示剑父哈抹之裔、曷为事彼、",
      "29": "愿斯民归我掌握、我必除亚比米勒、又告亚比米勒曰、增益尔军而出、",
      "30": "邑长西布勒闻迦勒之言、则怒、",
      "31": "密遣使往见亚比米勒曰、以别子迦勒、偕其昆弟至示剑、怂恿邑众攻尔、",
      "32": "尔与相从之众夜起、伏于田间、",
      "33": "诘朝日出之时、夙兴攻城、彼与从者出而御尔、则可相机而行、",
      "34": "亚比米勒与相从之众夜起、分为四队、伏伺示剑、",
      "35": "以别子迦勒出、立于邑门、亚比米勒与从者、自伏处并起、",
      "36": "迦勒见其民众、谓西布勒曰、有人自山巅而下、西布勒曰、尔见山影、误以为人、",
      "37": "迦勒又曰、试观有人自高地而下、更有一队、从术士橡树之路而来、",
      "38": "西布勒曰、尔昔言亚比米勒为谁、而使我事之、尔之前言、今安在哉、此非尔所藐视之民乎、请出而与之战、",
      "39": "迦勒遂率示剑人出、与亚比米勒战、",
      "40": "亚比米勒追之、迦勒逃遁、伤者沿路而仆、直至邑门、",
      "41": "亚比米勒居亚鲁玛、西布勒逐迦勒与其昆弟、不容其居示剑、",
      "42": "翌日、民出至田、或以告亚比米勒、",
      "43": "遂分从者为三队、伏于田间、见民由邑出、则起而击之、",
      "44": "亚比米勒率其队突前、立于邑门、其余二队、击在田者、",
      "45": "亚比米勒终日攻邑、取之、杀其民、倾其城、布之以盐、",
      "46": "守示剑台者闻此、遂入巴力比利土庙之保障、",
      "47": "或告亚比米勒曰、守示剑台者咸集一处、",
      "48": "亚比米勒与相从之众陟撒们山、亚比米勒手执斧、斫树枝、置之于肩、谕从者曰、见我所为、尔速效之、",
      "49": "众遂各斫树枝、从之、置于保障、纵火焚之、居示剑台者皆死、男女约千人、○",
      "50": "亚比米勒往提备斯、建营取之、",
      "51": "邑中有坚台、民众男女皆逃入、闭门而登台巅、",
      "52": "亚比米勒至台前攻之、近台门、欲焚以火、",
      "53": "有妇以磨之上石、掷亚比米勒首、破其头颅、",
      "54": "亚比米勒急呼执兵之少者曰、拔刃杀我、免人云我见戮于妇、少者遂刺之而死、",
      "55": "以色列人见亚比米勒已死、各归其所、",
      "56": "亚比米勒杀兄弟七十人、所行于父之恶、上帝报之若是、",
      "57": "示剑人之恶、上帝亦报之、耶路巴力子约坦之诅、悉临之焉、"
    },
    "10": {
      "1": "亚比米勒后、以萨迦人朵多孙、普亚子陀拉兴起、救以色列人、居以法莲山地之沙密、",
      "2": "为以色列士师、历二十三年、卒而葬于沙密、○",
      "3": "厥后、基列人睚珥兴起、为以色列士师、历二十二年、",
      "4": "有子三十、乘驴驹三十、治邑三十、在基列地、至今名曰睚珥乡里、",
      "5": "睚珥卒、葬于加们、○",
      "6": "以色列人又行耶和华所恶、事诸巴力、与亚斯他录、暨亚兰、西顿、摩押、亚扪族、非利士之诸神、违弃耶和华、不崇事之、",
      "7": "耶和华怒以色列人、付于非利士人、及亚扪人之手、",
      "8": "以色列人居约但东、属基列之亚摩利地者、自是受其扰害暴虐、历十八年、",
      "9": "亚扪人亦渡约但、攻犹大便雅悯暨以法莲族、以色列人窘甚、",
      "10": "吁耶和华曰、我弃我之上帝而事巴力、获罪于尔、",
      "11": "耶和华谕以色列人曰、我岂未拯尔于埃及亚摩利亚扪非利士人乎、",
      "12": "昔西顿亚玛力马云人虐尔、尔呼吁我、我亦拯尔于其手、",
      "13": "尔乃弃我、而事他神、我不复拯尔矣、",
      "14": "尔可往吁所简之神、尔遭难时、任其拯之、",
      "15": "以色列人谓耶和华曰、我干罪矣、任尔随意待我、惟求今日救援、",
      "16": "遂去其中异族之神、而事耶和华、耶和华因其困苦、中心愀然、",
      "17": "时、亚扪人集而建营于基列、以色列人亦集而建营于米斯巴、",
      "18": "基列民之牧伯相议曰、谁先战亚扪人、彼必为基列民长、"
    },
    "11": {
      "1": "基列人耶弗他、大勇士也、乃基列之子、妓之所生、",
      "2": "基列妻亦生子、既长、逐耶弗他、曰、尔乃外妇子、不可嗣业于我父家、",
      "3": "耶弗他避兄弟、居陀伯地、游荡之徒归而从之、○",
      "4": "逾时、亚扪人与以色列战、",
      "5": "基列长老往陀伯地、招耶弗他、",
      "6": "曰、尔来为我军长、与亚扪人战、",
      "7": "耶弗他曰、尔非憾我、逐我于父家乎、今尔遭难、何就我耶、",
      "8": "基列长老曰、我今就尔、请尔偕行、与亚扪人战、为我基列民长、",
      "9": "耶弗他曰、尔若导我归、与亚扪人战、而耶和华付之于我手、我则为尔长乎、",
      "10": "曰、尔我间耶和华为证、我必依尔言而行、",
      "11": "耶弗他与基列长老偕行、民遂立之为长为帅、耶弗他在米斯巴、陈述其辞于耶和华前、○",
      "12": "耶弗他遣使见亚扪王曰、尔与我何与、致尔至我、而攻我地乎、",
      "13": "亚扪王谓使者曰、以色列人出埃及时、夺我土地、自亚嫩至雅博、迄于约但、今可安然反我斯土、",
      "14": "耶弗他又遣使见亚扪王曰、",
      "15": "耶弗他云、摩押及亚扪人之地、以色列人未尝夺之、",
      "16": "以色列人出埃及、过荒野、至红海、及加低斯、",
      "17": "遣使告以东王曰、请容我过尔境、以东王不允、遣使见摩押王、亦不允、以色列人遂居加低斯、",
      "18": "既经旷野、绕以东摩押之境、由摩押东而来、建营于亚嫩外、亚嫩为摩押界、不入其境、",
      "19": "以色列人遣使见都希实本之亚摩利王西宏、告之曰、请容我过尔境、以适我土、",
      "20": "西宏不信以色列人、不令过其境、乃集民众、建营于雅杂、与以色列战、",
      "21": "以色列之上帝耶和华、以西宏及其民众、付于以色列人手、以色列人击之、取亚摩利人所居之地、",
      "22": "得亚摩利境、自亚嫩至雅博、自旷野至约但、",
      "23": "以色列之上帝耶和华、既逐亚摩利人于其民前、则尔岂可得其地乎、",
      "24": "尔神基抹赐尔之地、尔岂不取之乎、我之上帝耶和华逐人于我前、其地我亦取之、",
      "25": "尔岂愈于摩押王西拨子巴勒乎、彼岂尝攻以色列人、而与之战乎、",
      "26": "以色列人居希实本、亚罗珥、与其乡里、暨沿亚嫩诸邑、历三百年、当时尔何不取之、",
      "27": "我未尝获罪于尔、尔乃攻我、以恶相待、愿鞫人之耶和华、今日在以色列人亚扪人间、判其是非、",
      "28": "亚扪王不听耶弗他使所言、○",
      "29": "耶和华之神临耶弗他、遂巡基列玛拿西地、至基列之米斯巴、自此而往、至亚扪族、",
      "30": "耶弗他许愿于耶和华曰、如尔果以亚扪人付于我手、",
      "31": "则我自亚扪族安然而归时、出我门而迓者、必归于耶和华、我必献之为燔祭、",
      "32": "耶弗他抵亚扪族、与之战、耶和华付之于其手、",
      "33": "遂击之、自亚罗珥至米匿、及亚备勒基拉明、取邑二十、大行杀戮、于是亚扪族服于以色列人、○",
      "34": "耶弗他止有一女、别无子女、返米斯巴、至己家、其女执鼗、舞蹈出迎、",
      "35": "耶弗他见之、则裂衣曰、呜呼吾女、使我憯怛、加我苦难、我向耶和华启口、不能食言、",
      "36": "女曰、我父欤、尔既向耶和华启口、请践其言、以行于我、盖耶和华为尔、复仇于尔敌亚扪族、",
      "37": "又谓父曰、求父允我一事、假我二月、俾我得与女伴登山、哀我以处子终、",
      "38": "曰、往哉、乃遣之、期以二月、遂与女伴偕往、在山哀其以处子终、",
      "39": "二月既盈、女归父所、父循所许之愿、以待其女、乃不字而终、",
      "40": "厥后以色列女立为常例、每年为基列人、耶弗他女哀悼四日、"
    },
    "12": {
      "1": "以法莲人集而北往、谓耶弗他曰、尔与亚扪族战、而不招我偕往、曷故、我必以火毁尔、及尔第宅、",
      "2": "耶弗他曰、我暨我民、与亚扪族大战、我曾招尔、尔不救我脱于其手、",
      "3": "我见尔不我救、遂冒死往攻亚扪族、而耶和华付之于我手、今日尔来攻我、曷故、",
      "4": "耶弗他乃集基列人、与以法莲人战、而击杀之、因以法莲人曰、尔基列人、在以法莲玛拿西间、乃以法莲之逋逃者也、",
      "5": "基列人据约但津、以御以法莲人、以法莲人逃遁者、有言请许我济、基列人则问之曰、尔为以法莲人否、如其言否、",
      "6": "则曰、试言示播列、其人音不相符、而言西播列、则执之、杀于约但津旁、当时以法莲人陨没者、四万二千人、○",
      "7": "基列人耶弗他、为以色列士师、凡历六年、卒而葬于基列之一邑、○",
      "8": "厥后、伯利恒人以比赞为以色列士师、",
      "9": "有子三十、女三十、皆出嫁、为子娶媳三十、",
      "10": "彼为以色列士师、凡历七年、卒而葬之于伯利恒、○",
      "11": "厥后、西布伦人以伦为以色列士师、凡历十年、",
      "12": "卒而葬于西布伦之亚雅伦、○",
      "13": "厥后、比拉顿人希列子押顿为以色列士师、",
      "14": "有子四十、孙三十、共乘驴驹七十、彼为以色列士师、凡历八年、",
      "15": "卒而葬于以法莲地之境比拉顿、在亚玛力之山地、"
    },
    "13": {
      "1": "以色列人又行耶和华所恶、耶和华付之于非利士人手、历四十年、",
      "2": "但之室家、有琐拉人名玛挪亚者、其妻不妊不育、",
      "3": "耶和华之使者见于妇曰、尔素不妊不育、今必怀妊生子、",
      "4": "尔其谨慎、酒与醇醪皆勿饮、不洁之物皆勿食、",
      "5": "尔必怀妊生子、薙发之刀、勿加其首、子自出胎、为拿细耳人、见民数记六章二节归于上帝、肇救以色列人、脱于非利士人手、",
      "6": "妇归告夫曰、有上帝仆就我、其容仿佛上帝之使、可畏之甚、我未问其奚自、彼未以名告我、",
      "7": "乃谓我曰、尔将怀妊生子、酒与醇醪皆勿饮、不洁之物皆勿食、盖此子自出胎、为拿细耳人归于上帝、至于死日、",
      "8": "玛挪亚祷于耶和华曰、主欤、请使所遣上帝仆、复至我所、教我如何以待将生之子、",
      "9": "上帝允其所祈、妇坐于田、上帝使复就之、夫不在焉、",
      "10": "妇趋告夫曰、昔就我者、今复显见、",
      "11": "玛挪亚起、随妻诣其人曰、昔与妇言者尔乎、曰、是也、",
      "12": "玛挪亚曰、愿尔言验、我待此子、当循何例、其行若何、",
      "13": "耶和华之使者曰、我所告妇者、俱宜慎之、",
      "14": "勿食葡萄树所产、勿饮酒与醇醪、勿食不洁之物、凡我所谕、彼必守之、",
      "15": "玛挪亚谓使者曰、请尔少留、待我为备山羊之羔、",
      "16": "耶和华之使者曰、尔虽留我、我不食尔餐、如备燔祭、必以献耶和华、其言此者、因玛挪亚不知其为耶和华之使也、",
      "17": "玛挪亚曰、尔何名、尔言验时、我则尊尔、",
      "18": "耶和华之使者曰、我名奇妙、何以询为、",
      "19": "玛挪亚取山羊之羔、及素祭、陈于磐上、以献耶和华、使者所行奇妙、玛挪亚与其妻并睹之、",
      "20": "坛上火焰上腾、使者乘之而升、玛挪亚暨妻见之、则俯伏于地、",
      "21": "耶和华之使者不复见于玛挪亚与其妻、玛挪亚乃知其为耶和华之使也、",
      "22": "语其妻曰、我侪必死、因睹上帝也、",
      "23": "妻曰、如耶和华意欲杀我、必不纳我之燔祭素祭、亦不示我以此事、告我以斯言、",
      "24": "妇生子、命名参孙、子长、耶和华锡嘏焉、",
      "25": "耶和华之神始感之、在琐拉以实陶间之玛哈尼但、"
    },
    "14": {
      "1": "参孙下亭拿、见一非利士女、",
      "2": "归告父母曰、我在亭拿见一非利士女、请为我娶之、",
      "3": "父母曰、尔同侪我众民中、岂无女子、致尔娶于未受割之非利士人乎、参孙谓父曰、我深悦斯女、请为我娶之、",
      "4": "其父母不知斯事由于耶和华、参孙寻衅、欲攻非利士人、是时非利士人辖以色列人、",
      "5": "参孙与父母下亭拿、至葡萄园、有一稚狮、咆哮迎之、",
      "6": "参孙大为耶和华之神所感、手虽无械、而裂狮如羔羊、不以所行告其父母、",
      "7": "遂往与女语、甚悦之、",
      "8": "未几复至、欲娶以归、离途转视狮尸、见群蜂与蜜在其中、",
      "9": "取蜜于手、且行且食、至父母所、亦予之食、不以蜜出狮尸告、",
      "10": "父至女所、参孙设筵于彼、盖少者素有此例、",
      "11": "众见参孙、则简三十人为其伴侣、",
      "12": "参孙语之曰、容我以隐语试尔、七日宴间、如能详释告我、我则给尔枲衣三十领、外衣三十袭、",
      "13": "若不能详释、尔则给我枲衣三十领、外衣三十袭、佥曰、请宣隐语、使我闻之、",
      "14": "曰、自食者出食、自强者出甘、历至三日、未能解其隐语、",
      "15": "迨及七日、谓参孙妻曰、可诱尔夫、为我详释隐语、不然、我必以火毁尔、及尔父家、尔延我来、欲夺我所有乎、",
      "16": "参孙妻哭于其前曰、尔乃恶我、而不我爱、尔以隐语试我同族、而不以之告我、曰、我未告父母、岂告尔乎、",
      "17": "宴历七日、妻哭其前、至于七日、为妻所迫、乃以隐语告之、妻告同族、",
      "18": "七日日未入时、邑人告曰、孰甘于蜜、孰强于狮、参孙曰、若不用我牝牛而耕、则不能解我隐语、",
      "19": "耶和华之神大感参孙、遂下亚实基伦、杀三十人、褫其衣、以给解隐语者、盛怒而返父家、",
      "20": "其妻适其所友之伴侣、"
    },
    "15": {
      "1": "厥后、时值麦秋、参孙携一山羊之羔探妻、曰、吾欲入室见之、妻父不许、",
      "2": "曰、我意尔憾之甚、故嫁于尔伴侣、其妹较彼不尤美乎、可娶以代、",
      "3": "参孙语众曰、今我加害于非利士人、亦无尤焉、",
      "4": "遂往执野犬三百、以尾相系、束炬于二尾间、",
      "5": "炬既燃、放火入非利士人之禾稼、凡束而堆积者、与未刈者、暨橄榄园、悉为所焚、",
      "6": "非利士人问曰、行此者谁、或曰、亭拿人之婿参孙、因以其妻适伴侣故也、非利士人遂至、以火焚女及其父、",
      "7": "参孙曰、尔既行是、我必复仇而后已、",
      "8": "遂击非利士人、大行杀戮、尸相枕籍、后往以坦岩穴居焉、○",
      "9": "非利士人上、建营于犹大、布于利希、",
      "10": "犹大人曰、尔来攻我、曷故、曰、我来欲缚参孙、以其所行于我者加乎其身、",
      "11": "有犹大人三千、至以坦岩穴、谓参孙曰、岂不知我为非利士人所辖乎、何行此以累我耶、曰、以其所行于我者、行之于彼也、",
      "12": "犹大人曰、我来欲缚尔、付于非利士人手、参孙曰、与我誓约、尔不亲击我、",
      "13": "曰、否、祇缚尔付于其手、必不杀尔、遂以新索二缚之、由岩携之而上、",
      "14": "既至利希、非利士人呼而迎之、参孙大为耶和华之神所感、臂上之索、如经火之麻、脱于其手、",
      "15": "参孙见驴之新颊骨、伸手取之、击人以千计、",
      "16": "曰、我以驴颊骨行戮、积尸成垒、我以驴颊骨杀人、其数盈千、",
      "17": "言毕、手掷颊骨、其地遂名拉末利希、",
      "18": "参孙渴甚、吁耶和华曰、尔藉仆手、大施拯救、今将渴死、而陷未受割者之手、",
      "19": "上帝裂利希之洼处、有水涌出、饮之、精神顿复而苏、故其泉名曰隐哈歌利、在于利希、至今犹存、",
      "20": "非利士人辖以色列族时、参孙为士师、历二十年、"
    },
    "16": {
      "1": "参孙往迦萨、见一妓、就之、",
      "2": "或告迦萨人曰、参孙至此、遂伏邑门、竟夕环守、静默无声、意谓待至黎明、我必杀之、",
      "3": "参孙既卧、中夜而兴、取邑门之扉与楗、并二橛而拔之、荷之于肩、至希伯仑前之山巅、○",
      "4": "厥后、参孙在梭烈谷、爱一女、名大利拉、",
      "5": "非利士牧伯就女曰、尔其诱之、察其何由有此大力、我侪何以胜之、致能缚而苦之、则我各以银一千一百给尔、",
      "6": "大利拉谓参孙曰、请尔告我、何由有此大力、何术可以缚而苦尔、",
      "7": "参孙曰、如以未干之新弦七缚我、我则荏弱、无异他人、",
      "8": "于是非利士牧伯携未干之新弦七予女、女则缚之、",
      "9": "女既设伏于内室、告曰、参孙、非利士人莅尔、参孙遂断其弦、如断经火之麻缕、仍不知其力之奚自、",
      "10": "大利拉谓参孙曰、尔欺我而言诳、请告我何以缚尔、",
      "11": "曰、如以未用之新索缚我、我则荏弱、无异他人、",
      "12": "大利拉遂以新索缚之、曰、参孙、非利士人莅尔、是时伏者俟于内室、参孙即断臂索、如断一缕、",
      "13": "大利拉谓参孙曰、尔欺我而言诳、越至于今、请告我何以缚尔、曰、以我首发七绺、与纬同织、则可、",
      "14": "女遂以橛钉其发、曰、参孙、非利士人莅尔、参孙即寤、拔机之橛与纬、",
      "15": "女曰、尔心不在我、何云爱我乎、尔欺我者三、未告我以大力何由而有、",
      "16": "女日以言促迫之、参孙中心忧郁、几及于死、",
      "17": "以心所藏悉告之、曰、我自母胎、为拿细耳人归于上帝、薙发之刀、未加于首、如薙我发、我力自去、我则荏弱、无异他人、",
      "18": "大利拉见其以心所藏悉告之、则遣人召非利士牧伯曰、今彼以心所藏悉告于我、请尔复至、惟此一次、非利士牧伯遂至、携金于手、",
      "19": "女使参孙枕膝而寝、招人薙其发七绺、遂困苦之、其力果去、",
      "20": "女曰、参孙、非利士人莅尔、参孙寤曰、我且出、逍遥如昔、而不知耶和华已离之矣、",
      "21": "非利士人遂执之、抉其目、解至迦萨、系以铜链、使旋磨于狱、",
      "22": "其发薙后渐长、○",
      "23": "非利士牧伯集众、大祭其神大衮、而取欢乐、曰、我神以敌参孙付于我手、",
      "24": "民见之、则颂赞其神曰、我神付敌于我手、彼乃败我邦国、杀我多人者也、",
      "25": "中心欣喜时、则曰、其召参孙、为我作剧、遂召参孙出狱、置之柱间、乃作剧于其前、",
      "26": "参孙谓执手之童曰、容扪室柱、使我倚之、",
      "27": "室充男女、非利士牧伯咸在、室顶亦有男女、约三千人、观参孙作剧、",
      "28": "参孙吁耶和华曰、主耶和华欤、求尔垂念我、上帝欤、求尔坚固我、惟此一次、以报非利士人抉我二目之仇、",
      "29": "乃执室所赖之二中柱、一以左手、一以右手、而凭依之、",
      "30": "曰、愿与非利士人偕亡、遂屈身尽力曳之、室乃倾圮、覆于诸伯众民之上、如是、参孙死时所杀、较之生时所杀尤多、",
      "31": "其兄弟与父家俱至、取之而归、葬于父玛挪亚之墓、在琐拉以实陶间、参孙为以色列士师、历二十年、"
    },
    "17": {
      "1": "以法莲山地、有人名米迦、",
      "2": "谓其母曰、尔银一千一百被窃、因而咒诅、且告于我、其银在此、我取之矣、母曰、愿耶和华锡嘏我子、",
      "3": "其子以银一千一百反其母、母曰、我已以此银、为吾子献于耶和华、以造雕像及铸像、故仍反于尔、",
      "4": "子复以银反母、母取二百、以予金工、使造雕像及铸像、置于米迦室、",
      "5": "米迦有神室、遂作圣衣与家神、区别一子、为其祭司、",
      "6": "时、以色列无王、人各任意而行、○",
      "7": "有少者利未人、居于犹大伯利恒、",
      "8": "离犹大伯利恒邑、觅地以居、行抵以法莲山地、至于米迦家、",
      "9": "米迦曰、尔奚自、曰、我利未人、自犹大伯利恒来、欲觅地而居、",
      "10": "米迦曰、可偕我居、为我之父与祭司、岁给十金、衣服一袭、供尔之馔、利未人遂入室、",
      "11": "乐与同居、米迦视之若子、",
      "12": "米迦区别之、乃为其祭司、居于米迦家、",
      "13": "米迦曰、今有利未人为祭司、我知耶和华必锡嘏于我、"
    },
    "18": {
      "1": "维时、以色列无王、但之支派、在以色列中、未得其业、故觅地以居、",
      "2": "于族中遣勇士五人、由琐拉以实陶而往、窥察土地、语之曰、往窥其地、乃适以法莲山地、至米迦室宿焉、",
      "3": "近其室时、识少者利未人之声、就而问曰、谁导尔至此、在此何为、何所得乎、",
      "4": "少者以米迦如何相待告曰、米迦雇我为其祭司、",
      "5": "曰、请咨诹上帝、使知我之前途、是否利达、",
      "6": "祭司曰、安然而往、尔之前途、耶和华所顾也、",
      "7": "五人遂往、至拉亿、见其居民、如西顿人、安逸无虑、因无强者相害也、地离西顿甚远、不与他人交际、",
      "8": "五人返于琐拉以实陶、告其昆弟、昆弟问曰、尔意若何、",
      "9": "曰、可起、而往攻之、我见其地甚美、岂可闲居、宜往勿缓、据以为业、",
      "10": "既至、必见其民安逸无虑、土壤宽广、天下物产、罔有所缺、上帝付之尔手、○",
      "11": "于是但之室家六百人、各佩器械、自琐拉以实陶启行、",
      "12": "上至犹大之基列耶琳、建营其后、名其地曰玛哈尼但、至于今日、",
      "13": "由此往以法莲山地、至米迦室、",
      "14": "昔窥拉亿之五人、谓昆弟曰、此室有圣衣家神、雕像铸像、尔知之乎、当思如何而为、",
      "15": "遂转诣米迦室、入少者利未人之室、而问其安、",
      "16": "但人六百、各佩器械、立于门外、",
      "17": "窥地之五人入室、取雕像铸像、家神圣衣、祭司与佩器械之六百人、立于门外、",
      "18": "五人入室、既取诸物而出、祭司问曰、尔欲何为、",
      "19": "曰、勿语、以手掩口、与我偕往、为我之父与祭司、汝为一家之祭司、与为以色列一支派一族之祭司、孰愈、",
      "20": "祭司心悦、取圣衣暨家神雕像、入于民中、",
      "21": "众遂转而前往、使幼稚牲畜货财先行、",
      "22": "离米迦室已远、米迦之邻咸集、追及但人呼之、",
      "23": "但人回顾、问米迦曰、尔有何事、率斯群众而来、",
      "24": "曰、我所作之神像、及所任之祭司、尔携之去、一无所遗、而问我有何事耶、",
      "25": "但人曰、勿使尔声闻于我众、恐暴戾者击尔、致尔与尔家人、俱丧厥命、",
      "26": "但人乃行其途、米迦见其强于己、则转而归家、",
      "27": "但人携米迦所制之物、及其祭司、至于拉亿、见其安逸无虑之民、击之以刃、火焚其邑、无人救援、",
      "28": "盖邑在近伯利合之谷中、离西顿甚远、不与他人交际、但人复建邑而居之、",
      "29": "此邑昔名拉亿、今依其祖以色列子但之名、名之曰但、",
      "30": "立彼雕像、摩西子革顺之裔约拿单、暨其子孙、为但支派之祭司、迨至斯土见虏之日、",
      "31": "米迦雕像之设、所历时日、与上帝室在示罗同、"
    },
    "19": {
      "1": "当以色列无王时、有利未人旅以法莲山隅、娶妾于犹大伯利恒、",
      "2": "妾不贞、离夫、归伯利恒父家、居历四月、",
      "3": "夫起、携一仆二驴往见妾、欲以善言慰藉、冀其旋归、妾导入父室、其父见之、欣喜承迎、",
      "4": "留之三日、饮食而宿、",
      "5": "越至四日、夙兴欲行、女之父谓其婿曰、食饼少许、壮尔心力而后行、",
      "6": "二人同坐饮食、女之父曰、是夜请仍宿此、以快尔心、",
      "7": "其人起而欲往、女之父强留之、乃复宿焉、",
      "8": "越至五日、夙兴欲往、女之父曰、请复壮尔心力、延至日昃、于是二人同食、",
      "9": "其人与妾及仆、起而欲往、女之父曰、日已昃、天将暮矣、请留一宿、以快尔心、诘旦夙兴而归可也、",
      "10": "其人不欲复宿、乃备二驴、携妾启行、至耶布斯即耶路撒冷相对之所、",
      "11": "近耶布斯时、日将暮矣、仆谓主曰、请偏行、入耶布斯邑而宿、",
      "12": "主曰、外族之邑、不属以色列人者、我不入之、必往基比亚、",
      "13": "又谓仆曰、可适此处一邑而宿、或基比亚、或拉玛、",
      "14": "遂前行、近属便雅悯之基比亚时、日已入、",
      "15": "至基比亚、入邑以宿、无人接其入室寓之、乃坐于衢、",
      "16": "既暮、有老者自田工作而归、彼乃以法莲山地人、旅于基比亚、此地之人、属便雅悯族、",
      "17": "老者举目、见旅人在衢、问曰、尔奚自、将何往、",
      "18": "曰、我自犹大伯利恒来、往以法莲山隅、原居于彼、曾至犹大伯利恒、今诣耶和华室、无人接我入室、",
      "19": "驴有刍粮、我与妾仆有饼及酒、罔有所缺、",
      "20": "老者曰、愿尔平安、尔之所需、我之责也、勿宿于衢、",
      "21": "遂导之入室、以刍饲驴、乃濯足饮食、",
      "22": "适快心时、邑之匪徒环宅叩门、谓室主老者曰、入尔室者、携之出、以遂我欲、",
      "23": "室主出、谓之曰、兄弟乎、勿行此恶、斯人既入我室、勿妄为、",
      "24": "我有处女、及彼之妾在此、我俱出之、任尔玷辱、遂尔所欲、惟于斯人勿妄为、",
      "25": "众不听、旅人执其妾出之、众与淫合、竟夕狎侮、黎明始释、",
      "26": "昧爽、妇至其主所寓之室、仆于门前、迨乎既旦、",
      "27": "其主夙兴、启门而出、欲行其途、见妾仆于门前、二手在阈、",
      "28": "谓之曰、起、我侪行矣、不应、遂置之于驴、启行而归、",
      "29": "至家、以刀肢解其妾、分为十二、遍送于以色列四境、",
      "30": "见之者曰、自以色列人出埃及、以迄于今未有若此之事、未之见也、今当思议、而宣言焉、"
    },
    "20": {
      "1": "于是以色列众咸出、自但至别是巴、暨基列地之民、有如一人、集于米斯巴、在耶和华前、",
      "2": "民长与以色列诸支派、集为上帝民会、执兵步卒、共四十万、",
      "3": "以色列人至米斯巴、为便雅悯人所闻、以色列人问曰、此恶之由、请以告我、",
      "4": "被杀之妇、其夫利未人对曰、我与妾至便雅悯之基比亚、止宿于彼、",
      "5": "及夜、基比亚人起而攻我、环室、意欲杀我、淫污我妾致死、",
      "6": "彼行淫乱谬妄之事、在以色列中、故我取妾而脔之、遍送于以色列四境、",
      "7": "请尔以色列众为之画策、而建议焉、",
      "8": "民众悉起、有如一人、曰、我不返幕归家、",
      "9": "必掣签、往攻基比亚、",
      "10": "于以色列诸支派中、百取十、千取百、万取千、使备糇粮、迨众至便雅悯之基比亚、则依其在以色列中、所行谬妄之事以待之、",
      "11": "于是以色列众咸集、连络为一、以攻斯邑、",
      "12": "以色列支派遣人谓便雅悯支派曰、尔中所行何恶、",
      "13": "今以基比亚之匪徒付我、俾致之死、以除恶于以色列中、便雅悯人不听同侪以色列人之言、",
      "14": "乃由诸邑、集于基比亚、欲与以色列人战、",
      "15": "便雅悯诸邑执兵之士、计二万六千、其外有基比亚选兵、计七百、",
      "16": "众中有所简左手较捷之卒七百、以绳发石、不爽毫发、",
      "17": "除便雅悯人外、以色列人之执兵者、计四十万、皆战士也、",
      "18": "以色列人起、往伯特利、咨诹上帝曰、与便雅悯人战、我中谁当先往、耶和华曰、犹大先往、",
      "19": "以色列人晨兴、对基比亚建营、",
      "20": "出而列陈于基比亚、欲与便雅悯人战、",
      "21": "便雅悯人自基比亚出、戮以色列人二万二千、",
      "22": "以色列人共奋厥志、复列陈于前日之陈所、",
      "23": "上至耶和华前、哭泣至暮、咨诹耶和华曰、我可再与昆弟便雅悯人战否、耶和华曰、可往攻之、",
      "24": "翌日、以色列人进攻便雅悯族、",
      "25": "便雅悯人是日自基比亚出而逆之、又戮以色列执兵之士一万八千、",
      "26": "以色列民众、上至伯特利哭泣、坐于耶和华前、禁食至暮、献燔祭及酬恩祭于耶和华、",
      "27": "时、上帝约匮在彼、亚伦孙、以利亚撒子非尼哈、侍于其前、",
      "28": "以色列人咨诹耶和华曰、我可复出、与我昆弟便雅悯人战乎、抑止乎、耶和华曰、往哉、明日我必付之尔手、",
      "29": "以色列人设伏于基比亚四周、",
      "30": "越至三日、以色列人往攻便雅悯人、列陈于基比亚如前、",
      "31": "便雅悯人出而迎战、被诱离邑、如前击杀以色列人、约有三十、于二通衢、一往伯特利、一往基比亚之郊野、",
      "32": "便雅悯人曰、其败如故、以色列人曰、我侪其遁、诱之离邑、至于通衢、",
      "33": "众遂起离其所、列陈于巴力他玛、伏者自基比亚草场而出、",
      "34": "有以色列选兵一万、往攻基比亚、战势剧烈、然便雅悯人不知祸之将及、",
      "35": "耶和华使便雅悯人败于以色列人前、是日以色列人杀便雅悯人、二万五千一百、皆执兵之士、",
      "36": "便雅悯人乃自知败北、初、以色列人恃有伏兵在基比亚、故暂避便雅悯人、",
      "37": "伏兵骤出、进攻基比亚、刃击举邑之人、",
      "38": "以色列人曾约伏兵、以使邑中烟云上腾为号、",
      "39": "以色列人战时稍却、便雅悯人杀其人约有三十、自谓以色列人为我所败、如前战然、",
      "40": "迨邑中烟云起、其状如柱、便雅悯人回顾、见举邑烟焰冲天、",
      "41": "以色列人旋转、便雅悯人见祸及之、不胜骇惧、",
      "42": "遂背以色列人、转向旷野之路而遁、军士急追于后、民自诸邑而出、戮之于其间、",
      "43": "追袭之、围困之、在其驻足之所蹂躏之、至于相对日出处之基比亚、",
      "44": "便雅悯人仆者一万八千、皆勇士也、",
      "45": "其余转向旷野而逃、至临门磐、以色列人又于通衢、收其五千人、追至基顿、又杀二千人、",
      "46": "是日便雅悯执兵之士死者、共二万五千、皆勇士也、",
      "47": "惟有六百人、转向旷野而逃、至临门磐、居之四月、",
      "48": "以色列人反攻便雅悯、刃击邑众、与其牲畜、及凡所遇、所至诸邑、以火焚之、"
    },
    "21": {
      "1": "以色列人曾在米斯巴誓曰、我侪皆不以女妻便雅悯人、",
      "2": "民至伯特利、坐于上帝前、迨及薄暮、举声痛哭、曰、",
      "3": "以色列之上帝耶和华欤、今日以色列中缺一支派、何为有此事乎、",
      "4": "翌日、民众夙兴、筑坛、献燔祭及酬恩祭、",
      "5": "以色列人曾重誓曰、凡不上米斯巴、诣耶和华者、必致之死、故相问曰、以色列支派中、孰不与会、诣耶和华、",
      "6": "以色列人为其昆弟便雅悯人而悔、曰、以色列支派中、今日绝其一矣、",
      "7": "我既指耶和华而誓、不以我女妻之、则其遗民若何得妻、",
      "8": "又曰、以色列支派中、孰不上米斯巴、诣耶和华乎、察知基列雅比无人入营与会、",
      "9": "盖核民时、见其居民无一在者、",
      "10": "会众遣其最勇之士一万二千、命之曰、往哉、刃击基列雅比居民、暨厥妇孺、",
      "11": "所有丁男、及已适人之女、悉歼灭之、",
      "12": "于其居民中、遇处子四百、未适人者、携至迦南地示罗营、",
      "13": "会众遣使至临门磐、以和告便雅悯人、",
      "14": "便雅悯人遂归、则以基列雅比生存之女妻之、尚为不足、",
      "15": "民为便雅悯人而悔、盖耶和华使以色列支派有阙如也、",
      "16": "会之长老曰、便雅悯之妇女既灭、则其遗民何以妻之、",
      "17": "又曰、便雅悯人之逃脱者、必有其业、免以色列支派泯没其一、",
      "18": "但我侪不可妻之以女、因以色列人曾誓曰、以女妻便雅悯人者、必受诅也、",
      "19": "遂曰、在利波拿南、伯特利北、往示剑道东之示罗、岁有耶和华节期、",
      "20": "乃命便雅悯人曰、尔往伏于葡萄园、",
      "21": "见示罗女出而舞蹈、则由葡萄园出、各执其女为妻、而归便雅悯地、",
      "22": "如其父兄赴诉于我、我则曰、请尔施恩、以之予我、盖昔战时、我不留女以为其妻、今亦非尔所妻、若然、则为有罪、",
      "23": "便雅悯人如言而行、循其人数、执舞蹈之女为妻、归其故业、复建诸邑以居、",
      "24": "于是以色列人归其支派室家、自彼各复本业、",
      "25": "是时以色列无王、人各任意而行、"
    }
  },
  "Rut": {
    "1": {
      "1": "当士师主治时、斯土荐饥、有犹大伯利恒人、与妻及二子、往旅于摩押地、",
      "2": "其人名以利米勒、妻名拿俄米、二子名玛伦、基连、俱为犹大伯利恒之以法他人、至摩押地居焉、",
      "3": "拿俄米夫以利米勒死、遗其妻及二子、",
      "4": "二子娶摩押女、一名俄珥巴、一名路得、居彼约十年、",
      "5": "玛伦基连俱亡、遗拿俄米、无夫、亦无子、",
      "6": "在摩押地、闻耶和华垂顾其民、赐之以粮、则起、携其二媳、欲自摩押地归、",
      "7": "妇离所居、偕其二媳、循途以返犹大、",
      "8": "拿俄米谓二媳曰、各归母家、愿耶和华恩待尔、如尔之待死者及我然、",
      "9": "愿耶和华赐尔各得绥安于夫家、遂吻之、二媳发声而哭、",
      "10": "曰、否、我必与尔偕归尔国、",
      "11": "拿俄米曰、吾女欤、其归哉、曷欲与我偕往、我犹孕子为尔夫乎、",
      "12": "我女欤、其归哉、我年已迈、不复有夫、如曰我尚有望、是夜得夫、且能诞子、",
      "13": "尔岂欲待其长、而不嫁他人乎、我女欤、勿若是、我缘尔故、更为愁苦、盖耶和华之手击我、",
      "14": "二媳复发声而哭、俄珥巴吻其姑而别、惟路得依附之、",
      "15": "拿俄米曰、尔之妯娌、已归其国其神、汝其从之而归、",
      "16": "路得曰、勿劝我离尔、不汝从、汝之所往、我必俱往、汝之所寓、我必偕寓、汝民必为我民、汝上帝必为我上帝、",
      "17": "汝所死之处、我亦死于彼、葬于彼、除死而外、我若与尔相离、愿耶和华罚我维倍、",
      "18": "拿俄米见路得决志偕往、则不复言、",
      "19": "二人乃往伯利恒、既至、举邑耸动、妇女咸曰、此乃拿俄米乎、",
      "20": "曰、勿称我拿俄米、当称我为玛拉、拿俄米译即乐玛拉译即苦盖全能者待我苦甚、",
      "21": "我富有而出、耶和华使我匮乏而归、耶和华既责我、全能者既苦我、奚称我为拿俄米哉、",
      "22": "拿俄米与其媳摩押女路得、归自摩押乃若此、彼至伯利恒时、适获麰麦之际、"
    },
    "2": {
      "1": "拿俄米之夫以利米勒、其家有富豪之戚属、名波阿斯、",
      "2": "摩押女路得谓拿俄米曰、容我适田、蒙谁之恩、则随其后、而拾遗穗、曰、我女、往哉、",
      "3": "遂往于田、从获者后、而拾所遗、偶至以利米勒家波阿斯之田、",
      "4": "波阿斯自伯利恒至、谓获者曰、愿耶和华偕尔、对曰、愿耶和华锡嘏于尔、",
      "5": "波阿斯问督获之仆曰、此为谁氏女、",
      "6": "督获之仆曰、乃摩押女、与拿俄米自摩押偕来、",
      "7": "彼曰、请容我从获者后、在禾束间以拾所遗、彼至、自朝迄今在此、惟有时少待于庐耳、",
      "8": "波阿斯谓路得曰、我女、请听、勿离此而往他田拾遗、在此偕我使女、",
      "9": "视人获于何田、即随其后、我命少者勿犯尔、渴时、则往器所、饮少者所汲、",
      "10": "妇俯伏于地曰、我乃异邦人、何蒙尔恩、得尔之顾、",
      "11": "波阿斯曰、自尔夫没后、尔于尔姑所为、并离父母故土、至素所未识之民中、是事人悉告我、",
      "12": "愿耶和华报尔所为、尔来托庇于以色列上帝耶和华翼下、愿其大赉尔、",
      "13": "曰、我主欤、愿蒙尔恩、我虽不如尔使女之一、尔乃慰藉尔婢、语以惬心之言、",
      "14": "食时、波阿斯曰、来此食饼、濡所擘者于酰、妇则坐于获者之侧、波阿斯予以烘谷、妇食果腹、犹有所余、",
      "15": "妇既起而拾遗、波阿斯命其少者曰、容其在禾束间拾遗、勿责之、",
      "16": "可由禾束、少抽数茎、故遗于地、容其拾之、勿叱之、",
      "17": "路得在田拾穗、至于薄暮、扑其所拾、得麰麦约一伊法、",
      "18": "取之入邑以示姑、亦以果腹所余者、出而与姑、",
      "19": "姑曰、尔今日拾穗何处、工作何方、愿顾尔者得福、妇以所与工作之人告姑曰、今日我所与工作者、名波阿斯、",
      "20": "拿俄米谓媳曰、彼施恩于存者亡者弗辍、愿耶和华锡嘏之、又曰、其人为我近戚、可赎我产者、此其一也、",
      "21": "摩押女路得曰、彼谓我云、附近我少者、迨及刈毕、",
      "22": "拿俄米曰、我女欤、汝与其使女偕出、不令人见尔于他田、善也、",
      "23": "由是路得与波阿斯使女偕、而拾穗焉、迨麰麦小麦尽刈、仍与姑居、"
    },
    "3": {
      "1": "拿俄米谓媳曰、我女欤、我不当为尔求安处之所、俾尔获福乎、",
      "2": "昔尔与波阿斯使女偕、波阿斯非我之戚族乎、彼今夜在禾场、簸扬麰麦、",
      "3": "尔其浴身、沐膏衣衣、住于禾场、惟勿令其见之、迨其饮食既毕、",
      "4": "彼偃卧时、尔察其处、然后入、启其足而卧、彼必告尔以所当行、",
      "5": "曰、凡尔所言、我必遵行、",
      "6": "遂往禾场、凡姑所命、悉遵行之、",
      "7": "波阿斯饮食已毕、中心欢悦、往卧于麦积之首、妇乃潜至、启其足而卧焉、",
      "8": "中夜波阿斯惊骇、反侧、知有妇附其足而卧、",
      "9": "曰、尔为谁、曰、尔婢路得、请以裾覆我、盖尔乃宜赎我产者、",
      "10": "曰、我女欤、愿耶和华锡嘏于尔、尔于少者、无论贫富、俱不相从、尔之施恩、其终较隆于始、",
      "11": "我女欤、毋惧、举邑皆知尔乃淑女、尔所言者、我必为尔行之、",
      "12": "我诚宜赎尔产、惟尚有一人、较我尤近、",
      "13": "今夜且宿于此、迨至诘朝、如彼欲赎尔产、则善、如其不赎、我指耶和华之生而誓、我必为尔赎之、卧此以待旦可也、",
      "14": "遂附其足而卧、未能相辨之时即起、盖波阿斯曰、勿使人知有妇至场、",
      "15": "又曰、持所衣之外衣、既持之、则量麰麦六量、置诸其肩、乃入于邑、",
      "16": "至其姑所、姑曰、我女欤、尔所遇若何、妇以波阿斯所待悉告之、",
      "17": "又曰、其人给我麰麦六量、曰、勿徒手诣尔姑、",
      "18": "姑曰、我女欤、其安坐、以觌其事若何而成、盖今日事苟未成、其人必不中止、"
    },
    "4": {
      "1": "波阿斯至邑门而坐、见其所言宜赎产者过焉、则呼之曰、某欤、请离途、坐于此、遂离途而坐、",
      "2": "乃简邑之长老十人、谓曰、请坐于此、遂坐、",
      "3": "语宜赎产者曰、自摩押而归之拿俄米、将鬻我昆弟以利米勒之田、",
      "4": "我意告尔、于坐此者、及我民之长老前、尔其购之、当赎之者乃尔、其次则我、别无他人、如尔欲赎、则赎之、不然、明白告我、其人曰、我欲赎之、",
      "5": "波阿斯曰、尔由拿俄米手赎田之日、亦由死者之妇、摩押女路得而购之、俾承其业、以继死者之名、",
      "6": "宜赎产者曰、我不能为己赎之、恐害我业、赎产之权、请尔操之、盖我不能赎也、",
      "7": "昔在以色列中、凡赎物易物、欲定其事者、必解其履、以予邻里、此以色列人为据之例也、",
      "8": "故宜赎产者谓波阿斯曰、汝其购之、则解其履、",
      "9": "波阿斯谓长老与民众曰、凡属以利米勒、及基连玛伦之业、我由拿俄米手购之、今日汝众为证、",
      "10": "更购玛伦妻摩押女路得为妻、俾承其业、以继死者之名、免其名绝于昆弟、及故乡之门、汝众为证、",
      "11": "在邑门之众、与诸长老曰、我侪为证、愿耶和华使适尔家之妇、如拉结利亚、肇造以色列家者、亦愿尔称豪于以法他、得名于伯利恒、",
      "12": "愿尔之家、由耶和华赐此少妇之子成立、如他玛从犹大所生法勒斯之家、",
      "13": "波阿斯遂娶路得、与之同室、耶和华赐之怀妊生子、",
      "14": "众妇谓拿俄米曰、当颂美那和华、今日使尔不缺亲属、愿此子得名于以色列中、",
      "15": "彼必使尔振兴、供养尔于老年、彼为爱尔之媳所生、此媳于尔、较七子尤善、",
      "16": "拿俄米取子、抱之于怀、为其阿保、",
      "17": "邻妇曰、拿俄米得子矣、乃名之曰俄备得、俄备得为耶西父、耶西为大卫父、○",
      "18": "法勒斯之世胄如左、法勒斯生希斯伦、",
      "19": "希斯伦生兰、兰生亚米拿达、",
      "20": "亚米拿达生拿顺、拿顺生撒门、",
      "21": "撒门生波阿斯、波阿斯生俄备得、",
      "22": "俄备得生耶西、耶西生大卫、"
    }
  },
  "1Sa": {
    "1": {
      "1": "以法莲山地之拉玛琐非、有以法莲人以利加拿者、乃苏弗玄孙、托户曾孙、以利户孙、耶罗罕子也、",
      "2": "有二妻、一名哈拿、一名毗尼拿、毗尼拿有子、哈拿无子、",
      "3": "以利加拿岁由其邑上示罗、崇拜祭祀万军之耶和华、以利二子、何弗尼非尼哈在彼、为耶和华祭司、",
      "4": "以利加拿献祭之日、颁胙于妻毗尼拿、及其子女、",
      "5": "因爱哈拿、颁之维倍、然耶和华禁其产育、",
      "6": "其敌毗尼拿激之使忧、以耶和华禁其产育也、",
      "7": "岁往耶和华室时、其夫如是待之、毗尼拿仍激之、致其哭而不食、",
      "8": "其夫以利加拿谓之曰、哈拿、奚为哭而不食、中心愀然哉、我之于尔、非愈于十子乎、",
      "9": "众在示罗、饮食既毕、哈拿兴、时、祭司以利坐其座、在耶和华殿之橛旁、",
      "10": "哈拿中怀忧戚、祷于耶和华而痛哭、",
      "11": "许愿曰、万军之耶和华欤、如尔垂顾婢苦、忆我弗忘、赐婢生男、则必奉之耶和华、至于毕生、薙发之刀、不加其首、",
      "12": "哈拿在耶和华前、祈祷不辍、以利注目观其口、",
      "13": "夫哈拿中心默语、唇动而声不闻、以利以为醉、",
      "14": "曰、尔醉将至何时、其戒尔酒、",
      "15": "哈拿曰、我主欤、非也、我乃忧心之妇、清酒醇醪不饮、惟于耶和华前倾我衷怀、",
      "16": "勿以婢为恶女、我言迄今、由于冤抑愤激、",
      "17": "以利曰、尔可安然而归、愿以色列之上帝允尔所祈、",
      "18": "妇曰、愿沾尔恩、遂往而食、不复有忧容、",
      "19": "举家夙兴、拜于耶和华前、乃返拉玛、而归其家、以利加拿与妻哈拿同室、耶和华垂念之、",
      "20": "哈拿怀妊、届期生子、命名撒母耳、曰、我由耶和华而求之、",
      "21": "以利加拿与其全家、往献岁祭于耶和华、而偿其愿、",
      "22": "惟哈拿不往、谓其夫曰、俟子断乳、我将携之觐耶和华、使恒居其所、",
      "23": "以利加拿曰、尔视为善者则行之、待子断乳可也、惟愿耶和华践其言、妇遂居家哺子、迨及断乳、",
      "24": "乳既断、妇携之往、亦牵牡牛三、面一伊法、酒一革囊、至示罗、诣耶和华室、时子尚幼、",
      "25": "遂宰一牛、携子诣以利、",
      "26": "曰、我主欤、我指尔生命以誓、昔在此立于尔侧、祷于耶和华之妇、即我也、",
      "27": "我为此子而祷、耶和华允我所求、",
      "28": "我奉之耶和华、使其归耶和华、至于毕生、遂在彼崇拜耶和华、"
    },
    "2": {
      "1": "哈拿祷曰、我心因耶和华欢悦、我角因耶和华峥嵘、我口向敌而孔张、因尔拯救而喜乐、",
      "2": "惟耶和华为圣、无如之者、其外无他、无有磐石、似我上帝、",
      "3": "勿复出言骄矜、勿容口发狂妄、盖耶和华为睿智之上帝、人之所行、为彼所衡、",
      "4": "勇士折其弓、踬者束以力、",
      "5": "素饱足者为佣得食、饥饿者不复饥、不育者乃产七子、多子者反致衰弱、",
      "6": "耶和华杀人生人、使人归墓、使人复起、",
      "7": "耶和华使人贫、使人富、使人卑微、使人高显、",
      "8": "举贫贱者于尘埃、拔匮乏者于粪壤、使坐牧伯之间、俾嗣尊荣之位、盖地之柱属耶和华、立宇宙于其上、",
      "9": "彼之圣民、必护卫其步履、使恶人缄默于幽暗、盖恃力者、无有得胜也、",
      "10": "与耶和华争者、必被击碎、彼必自天以雷击之、耶和华将行鞫于地极、赐力于其王、高其受膏者之角、",
      "11": "以利加拿往拉玛、归其家、小子在祭司以利前、奉事耶和华、○",
      "12": "以利二子、匪类也、不识耶和华、",
      "13": "其为祭司、与民立规、人献祭烹肉时、祭司之仆至、手执三股之叉、",
      "14": "入于釜甑鼎镬、叉所得者、祭司取之、凡以色列族至示罗者、祭司待之若此、",
      "15": "未焚脂、祭司之仆至、谓献祭者曰、给肉于祭司以炙、彼不取尔烹者、必取生腥、",
      "16": "如人曰、必先焚脂、然后任尔所欲取之、彼则曰、非也、今当予我、不然、我强取之、",
      "17": "二少者之罪、耶和华视为甚重、盖轻视耶和华之祭也、○",
      "18": "撒母耳尚幼、衣枲圣衣、侍于耶和华前、",
      "19": "母为之岁作小袍、偕夫往献岁祭时、携而予之、",
      "20": "以利为以利加拿及其妻祝嘏曰、愿耶和华由此妇赐尔后裔、以代从耶和华所求者、夫妇遂归、",
      "21": "耶和华眷顾哈拿、彼则怀妊、生三子二女、小子撒母耳生长于耶和华前、○",
      "22": "以利年迈、闻其子待以色列众之事、并闻其与会幕门供役之妇同寝、",
      "23": "谓之曰、我由民众闻尔恶行、胡为作此、",
      "24": "我子、勿尔、我所风闻、非善言也、尔使耶和华之民干罪、",
      "25": "人若相犯、上帝鞫之、若犯耶和华、谁为之祈、惟二子不听父言、盖耶和华决意杀之、",
      "26": "小子撒母耳渐长、益得耶和华与人之爱、○",
      "27": "有上帝仆至以利曰、耶和华云、尔祖之家、在埃及法老室、我非向之显见乎、",
      "28": "以色列支派中、我非简彼为我祭司、使焚香于我坛、衣圣衣于我前乎、以色列族所献之火祭、我非赐尔祖之家乎、",
      "29": "我所命献于我室之祭品礼物、尔何践踏之、重尔子过于我、取我民以色列所献之嘉者、以肥己乎、",
      "30": "故以色列之上帝耶和华曰、昔我有言、尔与尔祖之家、将恒久行于我前、今我则曰、决不如是、凡尊我者、我必重之、凡藐我者、我必轻之、",
      "31": "其日将至、必断尔臂、及尔祖家之臂、使尔家中无一耆老、",
      "32": "以色列富有之际、尔必目击敌在我室、尔家永无耆老、",
      "33": "尔家之人、我不灭于我坛者、必使尔目坏心忧、尔家所育、皆必壮年夭逝、",
      "34": "尔之二子、何弗尼非尼哈所遇之事、可以为征、彼必同日而亡、",
      "35": "我将挺生忠荩之祭司、彼将循我心意而行、我必巩固其家、彼必恒久行于我受膏者前、",
      "36": "尔家所遗、必来拜之、求一金一饼、曰、请立我任祭司之职、俾得少许之饼以食、"
    },
    "3": {
      "1": "小子撒母耳、在以利前、奉事耶和华、是时耶和华之言罕闻、异象不恒显见、",
      "2": "以利目眊不明、卧于己所、",
      "3": "上帝之灯未灭、撒母耳卧于耶和华殿、上帝法匮之所、",
      "4": "耶和华呼撒母耳、对曰、我在此、",
      "5": "遂趋诣以利曰、汝呼我、我在此、曰、我未呼尔、复卧可也、遂反而卧、",
      "6": "耶和华又呼曰、撒母耳、撒母耳起、就以利曰、汝呼我、我在此、曰、我子、我未呼尔、复卧可也、",
      "7": "时、撒母耳未识耶和华、耶和华未尝以言示之、",
      "8": "耶和华三呼撒母耳、遂起、就以利曰、汝呼我、我在此、以利始知耶和华呼之、",
      "9": "故谓撒母耳曰、汝反而卧、如再呼尔、则曰、耶和华欤、请言、尔仆谨听、撒母耳遂往、卧于己所、",
      "10": "耶和华莅止、如前呼曰、撒母耳、撒母耳、对曰、请言、尔仆谨听、",
      "11": "耶和华曰、我于以色列中、将行一事、使凡听之者、两耳必震、",
      "12": "我指以利家所言者、自始及终、届期必应于彼、",
      "13": "我曾告之、必鞫其家、盖彼知子行恶、自招咒诅、而不之禁、",
      "14": "故我对以利家誓曰、祭品礼物、永不能赎其罪、",
      "15": "撒母耳卧及旦、启耶和华室门、不敢以异象告以利、",
      "16": "以利呼之曰、我子撒母耳、曰、我在此、",
      "17": "曰、耶和华告尔何事、请毋隐于我、与尔所言之事、若有所隐、愿上帝罚尔维倍、",
      "18": "撒母耳悉以告之、无所隐、以利曰、是耶和华也、愿其行所视为善者、",
      "19": "撒母耳渐长、耶和华偕之、使其所言、无有不应、",
      "20": "以色列众、自但至别是巴、皆知撒母耳见立、为耶和华之先知、",
      "21": "耶和华复见于示罗、以言示撒母耳、撒母耳宣于以色列众、"
    },
    "4": {
      "1": "以色列族出、与非利士人战、建营于以便以谢之侧、非利士人建营于亚弗、",
      "2": "非利士人列陈、攻以色列族、战时、以色列族败于其前、见杀于陈者、约四千人、",
      "3": "民归营时、以色列长老曰、耶和华今日何击我于非利士人前、当舁耶和华约匮、自示罗至此、援我于敌手、",
      "4": "于是民遣人诣示罗、舁居基路伯间、万军之耶和华约匮而至、以利二子、何弗尼非尼哈、与约匮偕、",
      "5": "耶和华约匮既入营、以色列众大声号呼、地为响应、",
      "6": "非利士人闻号呼之声、则曰、希伯来营大声号呼、曷故、嗣知耶和华匮入营、",
      "7": "乃惧曰、上帝至其营矣、又曰、祸哉我也、前此未尝有是、",
      "8": "祸哉我也、孰克拯我、脱斯大能之神之手、昔在旷野、以诸灾击埃及人者、即斯神也、",
      "9": "非利士人欤、当壮乃志、为大丈夫、免为奴于希伯来族、如彼为奴于尔、当为大丈夫而战、",
      "10": "遂战、以色列族败北、各遁归幕、杀戮甚巨、步卒陨者三万、",
      "11": "上帝之匮见夺、以利二子、何弗尼非尼哈被杀、",
      "12": "是日有一便雅悯人、自裂其衣、以尘蒙首、由陈奔于示罗、",
      "13": "至时、以利在路旁、坐于座以待、为上帝匮中心战栗、其人入城以告、邑众号呼、",
      "14": "以利闻号呼之声、则曰、如此喧哗、何意、其人趋至、而告以利、",
      "15": "以利年九十有八、目眊不明、",
      "16": "其人曰、我乃自陈而来、今日自陈而逃、曰、吾子、其事若何、",
      "17": "曰、以色列族遁于非利士人前、杀戮甚巨、尔之二子、何弗尼非尼哈皆死、上帝之匮见夺、",
      "18": "以利年老体重、闻言及上帝匮、则自座仰跌、陨于门侧、折颈而死、以利为以色列士师、历四十年、",
      "19": "其媳非尼哈妻临产、闻上帝匮见夺、舅与夫并死、劬劳即至、卷曲以产、",
      "20": "临死之际、旁侍之妇曰、勿惧、尔生男矣、妇不答、不以为意、",
      "21": "遂名子以迦博、曰、以色列之荣已去、乃因上帝之匮见夺、舅与夫已死也、",
      "22": "又曰、上帝之匮见夺、以色列之荣去矣、"
    },
    "5": {
      "1": "非利士人夺上帝之匮、自以便以谢舁至亚实突、",
      "2": "置于大衮庙、在大衮侧、",
      "3": "翌晨、亚实突人夙兴、见大衮仆、伏于地、在耶和华匮前、遂取而置之于其所、",
      "4": "次日夙兴、见大衮仆、伏于地、在耶和华匮前、其首与手、并断于阈、惟遗残体而已、",
      "5": "故在亚实突、大衮祭司、及入大衮庙者、不履其阈、至于今日、○",
      "6": "耶和华之手、加重祸于亚实突人、击之以痔、而翦灭之、至于四境、",
      "7": "亚实突人见此、则曰、以色列上帝之匮、不可留此、盖其手加烈祸于我、及我神大衮、",
      "8": "遂遣人集非利士牧伯曰、以色列上帝之匮、何以处之、佥曰、当运至迦特、乃运于彼、",
      "9": "运至之后、耶和华之手击其邑、使大扰乱、其人无论尊卑、悉被击、咸生痔、",
      "10": "乃运上帝匮至以革伦、既至、以革伦人呼曰、彼舁以色列上帝之匮至此、欲杀我、及我民、",
      "11": "上帝之手、加以重祸、举邑扰乱、多有死者、遂遣人集非利士牧伯曰、其遣以色列上帝之匮、归于故土、免杀我、及我民、",
      "12": "未死之人俱生痔、举邑哀号、声闻于天、"
    },
    "6": {
      "1": "耶和华匮在非利士人之地、凡历七月、",
      "2": "非利士人招其祭司卜师曰、耶和华匮、何以处之、当用何物遣归故土、请以示我、",
      "3": "曰、如欲遣以色列上帝之匮、勿使徒去、必献补过之祭、乃可得医、且知其手不离于尔之故、",
      "4": "曰、补过之祭、当献何物、曰、金制之痔五、金制之鼠五、循非利士牧伯之数、盖尔曹及牧伯、俱罹一灾、",
      "5": "当作痔形、及害尔田之鼠形、且尊荣以色列之上帝、庶彼轻加其手于尔、及尔神、与尔地、",
      "6": "何刚愎乃心、如埃及人与法老之刚愎乎、上帝行奇事于其间、彼岂非释其民、使之往乎、",
      "7": "今当备新车一、未尝负轭、方字之牝牛二、系牛于车、牵犊离之而归、",
      "8": "以耶和华匮、载之于车、以汝所献金器、为补过之祭者、藏于椟中、置之匮旁、遣之而去、",
      "9": "观其匮若由其境之道而行、至伯示麦、则知加重祸于我者、乃耶和华、不然、则知击我者非其手、乃我偶遇之、",
      "10": "其人如言而行、取方字之牝牛二、系之于车、禁其犊于家、",
      "11": "以耶和华匮、及藏金鼠金痔之形之椟、咸载于车、",
      "12": "牛径往伯示麦道、行于通衢、且行且鸣、不偏于左、不偏于右、非利士牧伯随之、至伯示麦界、",
      "13": "伯示麦人在谷刈麦、举目见匮、则悦、",
      "14": "车至伯示麦人约书亚田而止、田有巨石、遂劈车为柴、献其牛于耶和华为燔祭、",
      "15": "利未人取耶和华匮、与藏金器之椟而下、置于巨石、是日伯示麦人、献燔祭及他祭于耶和华、",
      "16": "非利士五牧伯见此、即日反以革伦、",
      "17": "非利士人所献金痔于耶和华、为补过之祭者、其数如左、亚实突一、迦萨一、亚实基伦一、迦特一、以革伦一、",
      "18": "亦献金鼠、循非利士五牧伯所属之邑、与其乡里、爰及巨石、即置耶和华匮之石、此石在伯示麦人约书亚田间、至今犹存、",
      "19": "伯示麦人窥耶和华匮、耶和华击之、死者七十、其人计有五万、民因耶和华大行杀戮而悲、",
      "20": "伯示麦人曰、此维圣之上帝耶和华、孰能立于其前、彼离我、当何往、",
      "21": "遂遣人告基列耶琳居民曰、非利士人返耶和华匮、尔曹其下舁至尔所、"
    },
    "7": {
      "1": "基列耶琳人至舁耶和华匮、诣山中亚比拿达室、区别其子以利亚撒守之、○",
      "2": "匮在基列耶琳、历日已久、凡二十年、以色列家思慕耶和华、",
      "3": "撒母耳告以色列家曰、如尔一心归耶和华、则必除异族之神、及亚斯他录于尔中、专心归耶和华、而独事之、则彼援尔于非利士人手、",
      "4": "以色列人遂去诸巴力、及亚斯他录、独事耶和华、○",
      "5": "撒母耳曰、当集以色列众于米斯巴、我将为尔祈祷耶和华、",
      "6": "遂集于米斯巴、汲水倾于耶和华前、是日禁食、曰、我获罪于耶和华、撒母耳在米斯巴、为以色列族听讼、",
      "7": "非利士人闻以色列众集于米斯巴、其牧伯遂上、欲攻之、以色列族闻之、则惧、",
      "8": "谓撒母耳曰、为我吁我上帝耶和华勿辍、俾援我于非利士人手、",
      "9": "撒母耳取哺乳之羔一、献于耶和华、为全牲燔祭、为以色列族吁耶和华、耶和华允焉、",
      "10": "撒母耳献燔祭时、非利士人进与以色列人战、是日耶和华发大雷、溃乱非利士人、遂败于以色列人前、",
      "11": "以色列人出米斯巴追击之、至伯甲之下、",
      "12": "撒母耳取一石、立于米斯巴与善间、名之曰以便以谢、曰、延及此时、耶和华助我侪、",
      "13": "于是非利士人屈服、不再侵以色列境、撒母耳存日、耶和华之手、制非利士人、",
      "14": "非利士人所取以色列之邑、自以革伦至迦特、悉反之、邑之四境、以色列人亦援之于非利士人手、是时以色列人与亚摩利人和好、",
      "15": "撒母耳毕生为以色列士师、",
      "16": "岁巡伯特利、吉甲、米斯巴、在此听其讼、",
      "17": "后归拉玛、其家在焉、为以色列族听讼、为耶和华筑坛、"
    },
    "8": {
      "1": "撒母耳年迈、立其子为以色列士师、",
      "2": "长名约珥、次名亚比亚、俱在别是巴为士师、",
      "3": "其子不行父道、偏私牟利、受贿反正、○",
      "4": "以色列长老咸集、诣拉玛见撒母耳、",
      "5": "曰、尔年已迈、尔子不行尔道、今当为我立王、听我之讼、与列国同、",
      "6": "彼言立王听讼、撒母耳不悦其事、祷于耶和华、",
      "7": "耶和华谕之曰、凡民所言、尔可从之、彼非弃尔、乃弃我也、不欲我为其王、",
      "8": "自我导之出埃及、迄于今日、彼之所行、离我而事他神、今待尔亦若是、",
      "9": "可从其言、惟当加以警戒、示以治之之王、其制度若何、",
      "10": "撒母耳以耶和华之言、悉告于求立王之民、",
      "11": "曰、治尔之王、其制度若此、必取尔子、使御车、为骑兵、趋于车前、",
      "12": "或立为千夫长、五十夫长、或使耕其田、获其穑、作其战具、造其车器、",
      "13": "亦取尔女、使为制香品者、为厨婢、为膳女、",
      "14": "又取尔至嘉之田亩、葡萄园、橄榄园、以赐其臣仆、",
      "15": "尔种所生、及葡萄园所产、十取其一、以供其宦竖、与其臣仆、",
      "16": "且取尔仆婢、及少年之壮者、与尔之驴、以供其役、",
      "17": "尔之羊群、十取其一、尔必为之仆隶、",
      "18": "是时尔必因所简之王而呼吁、惟耶和华不俞允焉、",
      "19": "民不听撒母耳言、曰、不然、我欲得王治我、",
      "20": "使我同于列国、听我之讼、导我而出、为我而战、",
      "21": "撒母耳闻民言、述于耶和华、",
      "22": "耶和华谕之曰、可从其言、为之立王、撒母耳遂告以色列人曰、其各归邑、"
    },
    "9": {
      "1": "便雅悯人、有名基士者、乃亚斐亚玄孙、比歌拉曾孙、洗罗孙、亚别子也、甚为豪富、",
      "2": "有子壮健俊秀、名曰扫罗、在以色列人中、俊秀为最、躯干修伟、自肩而上、高于凡民、",
      "3": "其父基士失驴、谓子扫罗曰、汝携一仆、往寻厥驴、",
      "4": "乃经以法莲山地、与沙利沙地、不得、又经沙琳地、亦不在彼、又经便雅悯地、亦未之见、",
      "5": "至苏弗地、扫罗谓所偕之仆曰、不如旋归、恐父不驴之顾、而我是虑、",
      "6": "曰、此邑有上帝仆、为众所尊、所言必应、莫若就之、庶几示我以当行之路、",
      "7": "扫罗谓仆曰、如往、将以何物馈之、器中之粮已罄、无礼物以馈上帝仆、尚有何物乎、",
      "8": "仆曰、我手有金一舍客勒四分之一、以馈上帝仆、求其示我以当行之路、",
      "9": "昔以色列中、有人咨诹上帝、则曰、其来诣先见、盖今称先知、昔称先见也、",
      "10": "扫罗曰、尔言善也、我侪往哉、遂诣上帝仆所在之邑、",
      "11": "登入邑之阪、遇数少女出汲、问曰、先见在此乎、",
      "12": "曰、然、即在尔前、当速往、彼今日至邑、因民在崇邱献祭、",
      "13": "今彼未陟崇邱赴宴、尔入邑、必遇之、盖彼未临、则民不食、以其先祝嘏祭品、而后被请者食焉、尔其上、是时必遇之、",
      "14": "二人遂上、入邑时、见撒母耳迎之而来、将陟崇邱、○",
      "15": "扫罗未至前一日、耶和华示撒母耳曰、",
      "16": "明日斯时、我遣便雅悯地之人就尔、尔必膏之、立为我民以色列之长、拯我民于非利士人手、盖我民之呼吁达于我前、我垂顾之、",
      "17": "撒母耳见扫罗、耶和华谕之曰、我所言者、即斯人也、彼必统辖我民、",
      "18": "扫罗就撒母耳于邑门、曰、请以先见之室告我、",
      "19": "撒母耳曰、我即先见、尔其先我陟崇邱、今日与我共食、诘朝则任尔去、且以尔心所怀告尔、",
      "20": "三日前所失之驴、尔毋庸虑、已获之矣、以色列所仰慕者谁乎、非尔及尔父全家乎、",
      "21": "扫罗曰、我非便雅悯人、属以色列支派之至小者乎、便雅悯支派诸家之中、我家非至微者乎、曷与我言若是、",
      "22": "撒母耳携扫罗与其仆入客堂、于被请者中、使坐首位、客约三十、",
      "23": "撒母耳谓庖人曰、我所付尔、命尔别置之一脔、今其进之、",
      "24": "庖人取腿、与其上所有、置扫罗前、撒母耳曰、此所存者、置于尔前食之、昔我宴宾、特为尔存之、以待斯时、是门扫罗与撒母耳共食、",
      "25": "既下崇邱入邑、相叙于屋上、",
      "26": "翌日夙兴、黎明时、撒母耳呼扫罗于屋上曰、起、我遣尔往、扫罗遂起、与撒母耳偕出、",
      "27": "至于邑隅、撒母耳谓扫罗、命仆先行、仆既行、则又曰、尔暂立、我将使尔闻上帝之言焉、"
    },
    "10": {
      "1": "撒母耳取膏之瓶、倾于扫罗首、与之接吻、曰、此非耶和华膏尔为其业之长乎、",
      "2": "尔今日离我、至便雅悯界之泄撒、近拉结墓、必遇二人、将告尔曰、所寻之驴已得、尔父不顾驴、而虑尔、曰、我为我子将若何、",
      "3": "由此而往、至他泊之橡、必遇三人上伯特利、而觐上帝、一携三羔、一携三饼、一携革囊盛酒、",
      "4": "彼将问尔安、给尔二饼、尔可受焉、",
      "5": "后诣上帝之山、在彼有非利士人之汛、尔既抵邑、必遇先知一班、自崇邱而下、俱感灵而言、有琴鼗箫瑟在其前、",
      "6": "耶和华之神必大临尔、尔则化为新人、同彼感灵而言、",
      "7": "尔见此征、则相机而行、盖上帝偕尔、",
      "8": "必先我下吉甲、我亦下就尔、献燔祭及酬恩祭、尔必待及七日、我至、以所当行示尔、",
      "9": "扫罗转离撒母耳、上帝锡以新心、是日诸征咸应、",
      "10": "扫罗与仆至基比亚、有先知一班迎之、上帝之灵大临扫罗、遂在先知中、感神而言、",
      "11": "素识扫罗者、见其同先知感灵而言、则相语曰、基士之子何所遇耶、扫罗亦在先知中乎、",
      "12": "斯处一人曰、孰为若辈之父、故成谚曰、扫罗亦在先知中乎、",
      "13": "扫罗感灵而言已毕、则至崇邱、",
      "14": "其叔问扫罗及仆曰、尔曹何往、曰、寻驴不遇、遂诣撒母耳、",
      "15": "叔曰、撒母耳语尔之言、请以告我、",
      "16": "扫罗曰、彼明告我、驴已得矣、惟撒母耳所言国事、不以告之、○",
      "17": "撒母耳集民于米斯巴、诣耶和华、",
      "18": "告以色列人曰、以色列之上帝耶和华云、昔我导尔出埃及、援尔于埃及人手、及虐尔之诸国、",
      "19": "尔之上帝、救尔出诸灾祸艰苦者、尔今日弃之、谓曰、立王治我、今当循尔支派亿兆、进于耶和华前、",
      "20": "撒母耳使以色列诸支派进前、而得便雅悯支派、",
      "21": "使便雅悯支派、循其室家进前、而得玛特利家、后得基士子扫罗、索之不获、",
      "22": "问于耶和华曰、其人至此乎、耶和华曰、彼匿于什物之间、",
      "23": "乃趋而携之出、立于民中、躯干修伟、自肩而上、高于凡民、",
      "24": "撒母耳谓民众曰、耶和华所简者、尔其观之、众民之中、无其匹也、民众呼曰、愿王万岁、○",
      "25": "撒母耳以国之制度示民、录之于书、置于耶和华前、遣民各归其家、",
      "26": "扫罗亦往基比亚、归其第、为上帝所感者、成群从之、",
      "27": "有匪徒曰、斯人焉能拯我、遂藐视之、不馈礼物、扫罗置若罔闻、"
    },
    "11": {
      "1": "亚扪人拿辖上、建营以攻基列雅比、雅比人谓拿辖曰、与我立约、我则事尔、",
      "2": "拿辖曰、与尔立约、必有所凭、即抉尔众右目、以辱以色列众、",
      "3": "雅此长老曰、予我七日之限、俾我遣使至以色列四境、如无援者、我则出降、",
      "4": "使者至扫罗所居之基比亚、以此告民、民咸举声号哭、",
      "5": "扫罗自田驱牛而归、问曰、民遭何事而哭、众以雅比人之言告之、",
      "6": "扫罗闻之、大感于上帝之神、怒甚、",
      "7": "取牛一双脔之、遣使遍送于以色列四境、曰、不出而从扫罗撒母耳者、待其牛亦若是、耶和华使民恐惧、乃咸出、如一人焉、",
      "8": "扫罗在比色核其数、以色列人三十万、犹大人三万、",
      "9": "遂语使者曰、告基列雅比人云、明日亭午、尔必得援、使者反告、雅比人悦、",
      "10": "谓拿辖曰、明日我将出降、可从所欲以待我、",
      "11": "翌日、扫罗分民为三队、晨更时、入亚扪营击之、迨及亭午、存者四散、无二人在一处者、",
      "12": "民谓撒母耳曰、言扫罗焉能治我者谁乎、当携之至、我致之死、",
      "13": "扫罗曰、今日耶和华于以色列中施行拯救、一人亦不可杀、○",
      "14": "撒母耳谓民曰、我侪其往吉甲、在彼复建其国、",
      "15": "众民遂往吉甲、于耶和华前、立扫罗为王、献酬恩祭于耶和华、扫罗与以色列众、欣喜不胜、"
    },
    "12": {
      "1": "撒母耳谓以色列众曰、尔所求于我者、我悉允之、立王治尔、",
      "2": "今有王出入于尔前、我已年迈皓首、我子与尔相处、我自幼出入于尔前、至于今日、",
      "3": "我在此、尔于耶和华及其受膏者前、可为我证、我曾强取何人之牛、劫夺何人之驴、欺侮何人、苛虐何人、受赇于何人之手、以蔽我目、若有、我必偿之、",
      "4": "佥曰、尔末尝欺我虐我、亦未尝受何物于人手、",
      "5": "曰、今日耶和华为证、其受膏者亦为证、汝于我手、索之无获、佥曰、彼为证、",
      "6": "撒母耳语民曰、昔立摩西亚伦导尔列祖出埃及者、即耶和华也、",
      "7": "尔当屹立、我于耶和华前、将以耶和华为尔及尔列祖、所行之义事、与尔辨之、",
      "8": "雅各既至埃及、尔祖吁耶和华、耶和华遣摩西亚伦导之出、使居斯土、",
      "9": "惟彼忘其上帝耶和华、耶和华付之于夏琐军长西西拉、及非利士人、与摩押王之手、遂与之战、",
      "10": "尔祖吁耶和华曰、我干罪戾、因离弃耶和华、事诸巴力、与亚斯他录、今求拯我于敌手、我必事尔、",
      "11": "耶和华遣耶路巴力、比但、耶弗他、及撒母耳、援尔于四周敌人之手、尔则安居、",
      "12": "尔见亚扪王拿辖来攻尔、则谓我曰、必有一王治我、是时尔上帝耶和华为尔之王、",
      "13": "今观尔曹所求所简之王、耶和华立王治尔、",
      "14": "如尔寅畏耶和华、而服事之、听从其言、不违其命、且与治尔之王、顺从尔上帝耶和华、则善矣、",
      "15": "如弗听从耶和华之言、背逆其命、则耶和华之手必敌尔、如昔敌尔祖然、",
      "16": "今当屹立、观耶和华于尔目前、所行之大事、",
      "17": "今非刈麦之时乎、我吁耶和华、彼将发雷降雨、令尔明知尔求立王、乃为大恶于耶和华前、",
      "18": "撒母耳遂吁耶和华、是日耶和华发雷降雨、众民甚畏耶和华、与撒母耳、",
      "19": "告撒母耳曰、尔为仆祈尔上帝耶和华、免我死亡、我之求王、乃加罪于罪也、",
      "20": "撒母耳曰、毋畏、汝诚行此诸恶、然勿转离不从耶和华、惟尽心服事之、",
      "21": "其勿偏离、从事虚伪、不能益尔、不能救尔之物、以其虚伪故也、",
      "22": "耶和华既喜立尔为己民、必因其大名、不汝离弃、",
      "23": "若我、决不止息为尔祈祷、而获罪于耶和华、必以善道正途训尔、",
      "24": "惟当寅畏耶和华、专诚尽心服事之、念其为尔所行之大事、",
      "25": "如尔仍行恶、则尔与尔之王、俱必灭亡、"
    },
    "13": {
      "1": "扫罗即位、时年四十",
      "2": "为以色列王、越至二年、由以色列中、简三千人、二千从扫罗、在密抹及伯特利山、一千从约拿单、在便雅悯之基比亚、余民遣归其家、",
      "3": "约拿单击非利士人汛于迦巴、非利士人闻之、扫罗吹角遍于国中、曰、希伯来人听之、",
      "4": "以色列众闻扫罗击非利士人汛、以色列人为非利士人所恶、民从扫罗、集于吉甲、",
      "5": "非利士人集、欲与以色列族战、率车三万、骑兵六千、民众如海沙之多、至伯亚文东之密抹建营、",
      "6": "以色列民见事危急、窘迫特甚、则匿于山洞、丛林岩穴、营窟坎阱、",
      "7": "亦有希伯来人济约但、至迦得与基列地、扫罗仍在吉甲、民战栗而从之、",
      "8": "扫罗依撒母耳所定之期、待之七日、而撒母耳未至吉甲、民渐离散、",
      "9": "扫罗曰、携燔祭及酬恩祭至此、遂献燔祭、",
      "10": "献燔祭毕、撒母耳至、扫罗出迓问安、",
      "11": "撒母耳曰、汝所行何事、扫罗曰、定期既届、尔未式临、我见斯民离散、而非利士人集于密抹、",
      "12": "则曰、非利士人必至吉甲攻我、而我未求耶和华恩施、故我强献燔祭、",
      "13": "撒母耳曰、尔所为者愚也、不遵尔上帝耶和华所命、如其遵之、则耶和华必在以色列中、坚尔国祚、历久弗替、",
      "14": "今尔不守厥命、尔之国祚不永、耶和华已寻获一人、遂乎其心、立为其民之长、",
      "15": "撒母耳遂起、自吉甲往便雅悯之基比亚、扫罗核其从者、计六百人、",
      "16": "扫罗及其子约拿单、与其从者、俱居于便雅悯之迦巴、非利士人建营于密抹、",
      "17": "有掠者自非利士营出、分为三队、一由俄弗拉道、至书亚地、",
      "18": "一由伯和仑道、一由洗波音谷相对之境、往于旷野、○",
      "19": "时、以色列全地无有铁工、盖非利士人曰、恐希伯来人制作剑戟也、",
      "20": "以色列人欲利其耒耜斧镢、则诣非利士人所、",
      "21": "惟有锉、以削其镢耜锸斧、并利其錣、",
      "22": "故临战时、从扫罗与约拿单之民、手无剑戟、惟扫罗与约拿单有之、",
      "23": "非利士戍卒、出至密抹隘口、"
    },
    "14": {
      "1": "一日扫罗子约拿单、谓执兵之少者曰、我侪过彼、至非利士汛、惟不告其父、",
      "2": "时、扫罗居基比亚之隅、米矶仑石榴树下、从者约六百人、",
      "3": "又有衣圣衣之亚希亚、乃居示罗为耶和华祭司之以利曾孙、非尼哈孙、亚希突子、亚希突即以迦博之兄、民不知约拿单已往、",
      "4": "约拿单往非利士汛、道经隘口、巉岩对峙、一名播薛、一名西尼、",
      "5": "一在北、与密抹相对、一在南、与迦巴相对、",
      "6": "约拿单谓执兵之少者曰、我侪往未受割者之汛、庶耶和华祐我、盖耶和华施行拯救、不在人之众寡也、",
      "7": "执兵者曰、随尔心欲行之、往哉、我与尔有同志焉、",
      "8": "约拿单曰、我侪过彼、使彼见之、",
      "9": "如彼曰、俟我至尔、我则伫立、不往就之、",
      "10": "如彼曰、尔其上而就我、此为我征、我则前往、盖耶和华付之于我手、",
      "11": "二人使非利士戍卒见之、非利士人曰、希伯来人出所匿之穴矣、",
      "12": "戍卒谓约拿军及执兵者曰、汝其至此、我有一事示尔、约拿单告执兵者曰、随我而上、耶和华付之于以色列人手矣、",
      "13": "约拿单攀援而登、执兵者随之、敌仆于约拿单前、执兵者从而戮之、",
      "14": "二人在半亩之地、始杀之人、约二十、",
      "15": "于是在营在田、庶民戍卒掠者、无不战栗、地亦震动、致其战栗特甚、",
      "16": "在便雅悯之基比亚、扫罗之戍卒、见敌军渐销乱窜、",
      "17": "扫罗谓从者曰、核民、视离我者为谁、既核之、则知约拿单与其执兵者不在、",
      "18": "斯时上帝之匮在以色列族中、扫罗谓亚希亚曰、舁上帝之匮至、",
      "19": "扫罗与祭司相语时、非利士营中喧哗益甚、扫罗告祭司曰、姑止尔手、",
      "20": "乃集从者往战、见非利士人以刃自相攻击、致大溃乱、",
      "21": "昔自四方而来、入非利士营之希伯来人、斯时转从扫罗约拿单所率之以色列人、",
      "22": "匿于以法莲山地之以色列人、闻非利士人遁、亦临陈亟袭其后、",
      "23": "是日耶和华拯救以色列族、战事至伯亚文、○",
      "24": "当日以色列人困惫、盖扫罗以誓戒民曰、未至日夕、报我仇于我敌之先、凡食物者、必见诅、于是民不食、",
      "25": "民入林、有蜜在地、",
      "26": "民于林见蜜滴沥、无以手取食者、畏誓言也、",
      "27": "扫罗以誓戒民、约拿单未之闻、故以所执之杖端濡蜜、反手入口、其目即明、",
      "28": "民中一人曰、尔父以誓戒民云、今日凡食物者、必见诅、民俱疲惫、",
      "29": "约拿单曰、我父累及斯土、尔试观之、我尝蜜少许、而目即明、",
      "30": "今日民若任意而食由敌所获、则杀非利士人、岂非尤多乎、",
      "31": "是日民击非利士人、自密抹至亚雅仑、疲惫殊甚、",
      "32": "乃急取所得牛羊与犊、宰之于地、并血而食之、",
      "33": "或告扫罗曰、民食有血之肉、获罪于耶和华、扫罗曰、尔曹行诈、当转巨石至此、",
      "34": "又曰、散行民中告曰、各牵其牛其羊至此、宰而食之、勿食有血之肉、获罪于耶和华、是夜民各牵牛、宰之于彼、",
      "35": "扫罗为耶和华筑坛、是乃扫罗为耶和华始筑之坛、○",
      "36": "扫罗曰、我侪夤夜追袭非利士人、掠其所有、以至黎明、不留其一人、佥曰、尔视为善者行之、祭司曰、当诣上帝、",
      "37": "扫罗咨诹上帝曰、我追袭非利士人可否、尔付之于以色列人手乎、是日上帝不之应、",
      "38": "扫罗曰、尔民长俱前来、察知今日之罪何在、",
      "39": "我指救以色列、维生之耶和华而誓、虽我子约拿单、亦必死亡、民中无人应之、",
      "40": "乃谓以色列众曰、尔曹在彼、我与我子约拿单在此、民曰、尔视为善者行之、",
      "41": "扫罗告以色列之上帝耶和华曰、愿尔指示其实、乃掣签、得扫罗及约拿单、民得免焉、",
      "42": "扫罗曰、于我及我子约拿单间掣签、乃得约拿单、",
      "43": "扫罗谓约拿单曰、尔以所为告我、约拿单曰、我诚以所执之杖端、尝蜜少许、我必死也、",
      "44": "扫罗曰、约拿单、尔必死、不然、愿上帝罚我维倍、",
      "45": "民谓扫罗曰、约拿单大行拯救于以色列中、岂可死乎、断乎不可、我侪指维生之耶和华以誓、其首之一发、不陨于地、盖彼今日与上帝偕行、于是民援约拿单、免于死亡、",
      "46": "扫罗去非利士人、不追袭之、非利士人归故土、○",
      "47": "扫罗治以色列国、攻四周之敌、即摩押亚扪以东诸族、琐巴列王、及非利士人、无论所往、俱击败之、",
      "48": "奋勇击亚玛力人、拯以色列族于虏者之手、○",
      "49": "扫罗之子、约拿单、亦施韦、麦基舒亚、又有二女、长名米拉、季名米甲、",
      "50": "其妻名亚希暖、乃亚希玛斯之女、其军长名押尼珥、乃扫罗叔尼珥之子、",
      "51": "基士乃扫罗之父、押尼珥父尼珥、乃亚别之子、",
      "52": "扫罗存日、与非利士人力战、见壮士及勇士、则招募之、"
    },
    "15": {
      "1": "撒母耳谓扫罗曰、昔耶和华遣我膏尔、立为其民以色列之王、今尔当听耶和华言、",
      "2": "万军之耶和华云、以色列族出埃及时、亚玛力人若何待之、途间御之、我记忆焉、",
      "3": "今往击之、灭其所有、毋加矜恤、男女、童稚、乳子、牛羊驼驴、悉杀戮之、○",
      "4": "扫罗集民于提拉因、核其军数、步卒二十万、犹大人一万、",
      "5": "扫罗至亚玛力邑、伏于谷中、",
      "6": "谓基尼人曰、离亚玛力人而去、免尔为我同灭、盖以色列人出埃及时、尔善待之、基尼人遂离之而去、",
      "7": "扫罗击亚玛力人、自哈腓拉、至埃及相对之书珥、",
      "8": "生擒亚玛力王亚甲、以刃尽灭其民、",
      "9": "扫罗与民惜亚甲、暨牛羊犊羔之嘉者、及诸美物、不尽灭之、惟陋劣者、则悉歼焉、○",
      "10": "耶和华谕撒母耳曰、",
      "11": "我立扫罗为王、今则悔之、以其背我、而不我从、亦不遵行我命、撒母耳怒、终夜吁耶和华、",
      "12": "夙兴、欲迓扫罗、或告之曰、扫罗至迦密立碑、转往吉甲、",
      "13": "撒母耳就扫罗、扫罗曰、愿耶和华锡嘏于尔、耶和华所命、我已行之、",
      "14": "撒母耳曰、然则我闻羊鸣牛鸣、是何意耶、",
      "15": "扫罗曰、乃众自亚玛力携至、盖民惜其牛羊之嘉者、欲以祭尔上帝耶和华、其余我侪尽灭之、",
      "16": "撒母耳曰、姑少待、我以耶和华前夕谕我者告尔、曰、请言之、",
      "17": "撒母耳曰、昔尔自视虽微、非立为以色列支派之长乎、耶和华膏尔为以色列王、",
      "18": "遣尔就途曰、尔往尽灭罪人亚玛力族、战而歼之、",
      "19": "尔何不听耶和华言、急于劫夺、行耶和华所恶、",
      "20": "扫罗曰、我实听耶和华言、往所遣我之途、虏亚玛力王亚甲、尽灭亚玛力人、",
      "21": "惟所获当灭之牛羊、民取其嘉者、欲在吉甲、以祭尔上帝耶和华、",
      "22": "撒母耳曰、耶和华岂喜燔祭及他祭、如喜听其言乎、夫顺服愈于祭祀、听从愈于羊脂、",
      "23": "违逆与卜筮同罪、顽梗与拜偶像事家神同科、尔弃耶和华命、耶和华亦弃尔、不使为王、",
      "24": "扫罗曰、我干罪矣、我畏斯民、听从其言、故违耶和华命、及尔之言、",
      "25": "今则请赦我罪、偕我旋归、俾我崇拜耶和华、",
      "26": "撒母耳曰、我不偕尔旋归、盖尔弃耶和华命、耶和华亦弃尔、不使为以色列王、",
      "27": "撒母耳转而欲行、扫罗执其衣裾、裾裂、",
      "28": "撒母耳曰、是日耶和华裂以色列国、使之离尔、以赐尔邻、贤于尔者、",
      "29": "以色列所恃者、必不诳言、亦不回意、盖非世人、决不回意也、",
      "30": "扫罗曰、我干罪矣、虽然、求尔于我民之长老、及以色列众前尊我、偕我旋归、俾我崇拜尔上帝耶和华、",
      "31": "于是撒母耳转随其后、扫罗则崇拜耶和华、○",
      "32": "撒母耳曰、携亚玛力王亚甲至我、亚甲欢然而来、曰、死亡之苦、庶乎免矣、",
      "33": "撒母耳曰、尔之刃使妇无子、则尔之母、于妇中亦必无子、遂在吉甲、于耶和华前、斫亚甲而碎之、",
      "34": "撒母耳往拉玛、扫罗往基比亚、归其家、",
      "35": "撒母耳至于没日、不复往见扫罗、为之怀忧、耶和华立扫罗为以色列王、亦悔之、"
    },
    "16": {
      "1": "耶和华谓撒母耳曰、我既弃扫罗、不使为以色列王、尔为之怀忧、伊于胡底、可盛膏于角而往、我将遣尔诣伯利恒人耶西、其众子中、我简其一为王、",
      "2": "撒母耳曰、我何可往、扫罗闻之必杀我、耶和华曰、尔可牵犊、言我来欲祭耶和华、",
      "3": "召耶西与祭、尔所当为、我将示尔、我所言者、为我膏之、",
      "4": "撒母耳遵耶和华言而行、至伯利恒、邑之长老战栗迎之、曰、尔为平康而来乎、",
      "5": "曰、为平康也、我来祭耶和华、尔当洁己而至、同我与祭、撒母耳遂洁耶西及其子、召之与祭、",
      "6": "既至、撒母耳见以利押、意谓耶和华之受膏者、果在其前也、",
      "7": "耶和华谓之曰、毋观其容、及躯干之修伟、此人乃我所摈、盖耶和华所见、迥异于人、人观外貌、耶和华则视内心、",
      "8": "耶西召亚比拿达、使过撒母耳前、撒母耳曰、耶和华亦不简之、",
      "9": "耶西又使沙玛过焉、撒母耳曰、耶和华亦不简之、",
      "10": "耶西使七子咸过其前、撒母耳曰、皆非耶和华所简也、",
      "11": "又曰、尔子咸在此乎、曰、尚有季者牧羊、撒母耳曰、召之使来、彼未至、我侪不席坐、",
      "12": "遂遣人携之入、其人赤色、目秀貌美、耶和华曰、斯人是也、起而膏之、",
      "13": "撒母耳取角中之膏、于其诸兄中膏之、自是以后、耶和华之灵大临大卫、撒母耳启行、归于拉玛、○",
      "14": "耶和华之神离扫罗、有恶神扰之、耶和华使然也、",
      "15": "其臣仆谓之曰、上帝使恶神扰尔、",
      "16": "我主当命侍臣、求善鼓琴者、迨恶神临尔时、使之鼓琴、则尔愈焉、",
      "17": "扫罗命侍臣曰、为我求善鼓琴者、携之至我、",
      "18": "有一少者对曰、我尝见伯利恒人耶西之子善鼓琴、大勇善战、慎言语、美姿容、耶和华亦偕之、",
      "19": "扫罗遣使诣耶西曰、尔子大卫、与羊同在、遣至我所、",
      "20": "耶西以驴负饼、以酒一革囊、与山羊羔一、付其子大卫、奉于扫罗、",
      "21": "大卫既至、侍立于扫罗前、扫罗爱之甚、遂为其执兵者、",
      "22": "扫罗遣人诣耶西曰、大卫已沾我恩、容侍我侧、",
      "23": "值上帝使恶神临扫罗时、大卫取琴鼓之、扫罗则快然而愈、恶神离之、"
    },
    "17": {
      "1": "非利士人集其军旅以战、至犹大之梭哥、建营于以弗大悯、在梭哥亚西加间、",
      "2": "扫罗亦与以色列人会集、建营于以拉谷、陈列行伍、与非利士人战、",
      "3": "非利士人立于此山、以色列人立于彼山、其间有谷、",
      "4": "有挑战者迦特人歌利亚、自非利士营出、体长六肘及一布指、",
      "5": "首戴铜冑、身擐铜甲、重五千舍客勒、",
      "6": "股著铜袚、肩负铜戟、",
      "7": "其枪之柯、大如织器之梁、其锋之铁重六百舍客勒、持干者行于前、",
      "8": "彼立而呼以色列军旅曰、尔曹出而列陈、欲何为、我非非利士人乎、尔曹非扫罗之臣仆乎、当简一人、使下而就我、",
      "9": "如能战而杀我、我侪则为尔役、如我胜而杀彼、尔曹则为我役、而服事我、",
      "10": "又曰、以色列军旅、今日为我所侮、可遣一人与我战鬬、",
      "11": "扫罗与以色列众闻其言、惊惶惧甚、○",
      "12": "夫大卫、乃犹大伯利恒之以法他人耶西子也、扫罗时、耶西寿高年迈、有子八人、",
      "13": "年长之三子、从扫罗出战、长以利押、次亚比拿达、三沙玛、",
      "14": "大卫乃季子也、其兄三人、俱从扫罗、",
      "15": "大卫屡离扫罗、返伯利恒、牧父之羊、",
      "16": "非利士人朝夕进前而立、历四十日、○",
      "17": "耶西谓其子大卫曰、尔取烘谷一伊法、与饼十、速携至营、给尔诸兄、",
      "18": "又取乳饼十、以馈千夫长、省视尔兄、取质而返、",
      "19": "时、扫罗与大卫三兄、及以色列众、在以拉谷、与非利士人战、",
      "20": "大卫晨兴、以羊付守者、遵耶西命、取物而行、至列车之所、适军旅列陈而出、鼓噪以战、",
      "21": "以色列人与非利士人列陈、两军相对、",
      "22": "大卫以其什物付守者手、趋入行伍、问其兄安、",
      "23": "相语时、非利士之挑战者、迦特人歌利亚、自其行伍出、语如前言、为大卫所闻、",
      "24": "以色列众见之、大惧而遁、",
      "25": "相语曰、尔见斯人乎、彼来欲侮以色列族、如有杀之者、王将赐以厚财、以女妻之、并于以色列中、复其父家、",
      "26": "大卫谓旁立之人曰、有人杀此非利士人、洒以色列人之辱、将如何待之、此未受割之非利士人为谁、而可侮维生上帝之军乎、",
      "27": "民如前言对曰、杀此人者、必如是待之、",
      "28": "长兄以利押闻大卫与众言、怒之曰、尔来曷故、彼野间数羊、付于谁乎、尔之骄矜、中心之恶、我知之矣、尔来特欲观战耳、",
      "29": "大卫曰、我何所为、惟问一言而已、",
      "30": "遂转离之而他顾、问以前言、民答之如故、",
      "31": "或闻大卫所言、述于扫罗前、扫罗乃召之、",
      "32": "大卫谓扫罗曰、人勿为之丧胆、仆将前往、与彼非利士人战、",
      "33": "扫罗曰、尔不能与之战、盖尔年少、彼自幼为战士、",
      "34": "大卫曰、尔仆为父牧羊、有狮或熊至群中、攫羔而去、",
      "35": "我出追而击之、援羔于其口、彼起而攻我、我执其鬣、击而杀之、",
      "36": "尔仆杀狮与熊、此未受割之非利士人、侮维生上帝之军、亦必如斯兽之一焉、",
      "37": "又曰、耶和华既援我于狮之爪、熊之掌、亦必援我于此非利士人之手、扫罗曰、往哉、耶和华必与尔偕、",
      "38": "扫罗以其戎衣衣大卫、以铜冑冠其首、以铠甲被其身、",
      "39": "大卫佩剑衣外、因未娴习、欲试而行、乃谓扫罗曰、我未娴此、不能服之而行、遂卸之、",
      "40": "手执杖、择谿间光洁之石五、置于所携牧人之囊、亦执发石之绳、往迎非利士人、",
      "41": "非利士人前迎大卫、持干者为先导、",
      "42": "非利士人环视、见大卫则藐之、盖其年少、色亦貌美、",
      "43": "谓之曰、尔执杖迎我、我岂犬乎、遂指其神而诅之、",
      "44": "又谓大卫曰、尔来、我取尔肉、给于空中之鸟、野间之兽、",
      "45": "大卫曰、尔来迎我、以剑与枪及戟、我来迎尔、以万军耶和华之名、即尔所侮以色列军旅之上帝、",
      "46": "今日耶和华必付尔于我手、我必击尔、斩尔首级、以非利士军旅之尸、给于空中之鸟、野间之兽、使天下咸知以色列中有上帝、",
      "47": "亦使此会咸知耶和华施行拯救、非以剑以枪、盖战事属于耶和华、彼必付尔于我手、",
      "48": "非利士人进迎大卫、大卫亦向行伍疾趋迎之、",
      "49": "以手探囊取石、以绳发之、击非利士人、深入其颡、遂仆于地、",
      "50": "如是大卫以绳与石、胜非利士人、击而杀之、手不持剑、",
      "51": "遂趋而前、立于非利士人身侧、拔其剑出鞘杀之、斩其首级、非利士人见其勇士已死、则遁、",
      "52": "以色列与犹大人并起、鼓噪而追、至于该、及以革伦邑门、非利士人被创者、仆于沙拉音道、延至迦特与以革伦、",
      "53": "以色列人追非利士人而返、劫掠其营、",
      "54": "大卫取非利士人首级、携至耶路撒冷、以其兵甲置于己幕、○",
      "55": "初、扫罗见大卫出击非利士人、则谓军长押尼珥曰、押尼珥、此少者谁氏子、押尼珥曰、王欤、我指尔生命而誓、我不知也、",
      "56": "王曰、尔询此孺子为谁之子、",
      "57": "大卫击非利士人而返、手执首级、押尼珥引之见扫罗、",
      "58": "扫罗曰、少者、尔为谁之子、大卫曰、我乃尔仆伯利恒人耶西之子也、"
    },
    "18": {
      "1": "大卫与扫罗言毕、约拿单之心、与大卫之心相契、约拿单爱之如命、",
      "2": "当日扫罗留之、不使复归父家、",
      "3": "约拿单与大卫结约、爱之如命故也、",
      "4": "遂解衣赐之、又以戎衣、弓剑与绅予之、",
      "5": "大卫为扫罗所遣、处事明敏、扫罗立之为武士长、民众与扫罗臣仆咸视为善、○",
      "6": "大卫戮彼非利士人、偕众归时、妇女自以色列诸邑出、讴歌舞蹈、击鼓击磐、欣然以迎扫罗王、",
      "7": "舞蹈唱和曰、扫罗杀其千千、大卫杀其万万、",
      "8": "扫罗怒甚、不悦斯言、曰、称大卫以万数、称我仅以千数、此外、彼之所得、非国而何、",
      "9": "自是以后、扫罗见大卫、则睚眦之、○",
      "10": "翌日、上帝使恶神大临扫罗、遂在室中发狂言、大卫鼓琴如平日、扫罗手执戟、",
      "11": "以戟掷之、曰、我必刺大卫、钉之于墙、大卫逃避者再、",
      "12": "扫罗以耶和华离己、而偕大卫、则惧之、",
      "13": "使其离侧、立之为千夫长、率民出入、",
      "14": "大卫处事明敏、耶和华与之偕、",
      "15": "扫罗见其处事明敏、惧之益甚、",
      "16": "惟以色列与犹大人咸爱之、以率其出入故也、○",
      "17": "扫罗谓大卫曰、我以长女米拉妻尔、惟当为我奋勇、为耶和华战、盖扫罗意谓、我不可亲手害之、愿非利士人加手害之、",
      "18": "大卫曰、我何人斯、我之戚族、及我父家、于以色列中为何、致我为王之婿乎、",
      "19": "届期、扫罗当以其女米拉妻大卫、乃妻于米何拉人亚得利、",
      "20": "扫罗之女米甲爱大卫、或告扫罗、扫罗悦、",
      "21": "曰、我妻以女、以为机槛、使非利士人加手害之、遂谓大卫曰、今日复为我婿、",
      "22": "扫罗命其臣仆私语大卫曰、王悦尔、其臣仆亦爱尔、可为王婿、",
      "23": "臣仆以此言告大卫、大卫曰、我素贫贱、为王之婿、尔以为细事乎、",
      "24": "臣仆以大卫之言反告、",
      "25": "扫罗曰、当告大卫云、王不受聘礼、第求非利士人之阳皮一百、以报王仇、扫罗之意、欲假手于非利士人杀之、",
      "26": "臣仆以此言告大卫、大卫乐为王婿、",
      "27": "尚未届期、大卫与从者起、往杀非利士人二百、携其阳皮、悉数进王、致为王婿、扫罗遂以其女米甲妻之、",
      "28": "扫罗见耶和华偕大卫、知其女米甲亦爱之、",
      "29": "故惧之愈甚、恒与为敌、○",
      "30": "非利士之牧伯迭出以战、大卫处事、每较扫罗臣仆明敏、以致其名大见尊重焉、"
    },
    "19": {
      "1": "扫罗语其子约拿单、及其臣仆、使杀大卫、",
      "2": "惟约拿单甚悦大卫、告之曰、我父谋杀尔、诘朝请自慎、匿于僻处、",
      "3": "我出至尔所在之田、立于父侧、与言尔事、若有所见、即以告尔、",
      "4": "约拿单对父扫罗、褒扬大卫、曰、王勿获罪于尔仆大卫、盖大卫未尝获罪于尔、彼之所为、于尔甚善、",
      "5": "昔冒死击非利士人、耶和华为以色列众大施拯救、尔见之喜、今何无故杀之、流无辜之血、而干罪戾乎、",
      "6": "扫罗从约拿单言、指维生之耶和华而誓、必不杀之、",
      "7": "约拿单招大卫、以是告之、导见扫罗、侍前如故、○",
      "8": "厥后又有战鬬、大卫出与非利士人战、大行杀戮、其众遂遁、",
      "9": "耶和华使恶神临于扫罗、扫罗执戟、坐于室中、大卫鼓琴、",
      "10": "扫罗欲以戟刺大卫、钉之于墙、大卫避焉、戟入于墙、是夕大卫遁而获免、",
      "11": "扫罗遣使守大卫第、待旦杀之、大卫妻米甲告大卫曰、今夕不自救、明日必见杀、",
      "12": "米甲自牖缒之、逃而获免、",
      "13": "米甲取家神之像置于床、以羊绒衾蔽其首、覆之以裯、",
      "14": "扫罗遣使执大卫、妇曰、彼病矣、",
      "15": "扫罗复遣其使视大卫曰、以床舁之来、俾我杀之、",
      "16": "使者入、见像于床、羊绒衾蔽其首、",
      "17": "扫罗谓米甲曰、何欺我若此、容我敌逃而获免、米甲对曰、彼云任我去、勿使我杀尔、○",
      "18": "大卫逃而获免、至拉玛见撒母耳、以扫罗所待告之、遂与撒母耳往拿约居焉、",
      "19": "或告扫罗曰、大卫在拉玛之拿约、",
      "20": "扫罗遣使执之、至则见彼先知一班、感神而言、撒母耳立于其中为之长、上帝之神临于使者、彼亦感灵而言、",
      "21": "或告扫罗、又遣他使、亦感灵而言、三遣使、亦感灵而言、",
      "22": "乃亲往拉玛、至西沽大井、问撒母耳大卫安在、或曰、在拉玛之拿约、",
      "23": "遂往拉玛之拿约、上帝之神亦临之、且行且言、至拉玛之拿约、",
      "24": "解其衣、在撒母耳前、感灵而言、永朝永夕、裸体而卧、故有言曰、扫罗亦在先知中乎、"
    },
    "20": {
      "1": "大卫自拉玛之拿约遁、诣约拿单、言曰、我何所为、有何过恶、干何罪戾于尔父前、致索我命、",
      "2": "约拿单曰、不然、尔必不死、我父所为、事之巨细、无不示我、岂独隐此于我、无是事也、",
      "3": "大卫誓曰、尔父明知我蒙尔恩、故曰、勿令约拿单知之、恐其忧戚、然我指维生之耶和华、及尔生命而誓、我离死地、仅一步耳、",
      "4": "约拿单曰、尔心所欲、我必为尔行之、",
      "5": "大卫曰、明日月朔、我当侍王宴、容我匿于田、越至三日之夕、",
      "6": "如尔父见我不在、可言大卫切请于我、许其趋归伯利恒故邑、盖其全家献岁祭于彼、",
      "7": "如尔父言善、则尔仆得安、如其震怒、可知其决意害我、",
      "8": "昔尔使仆指耶和华、与尔盟约、故当以仁慈待我、如我有罪、尔自杀我、何携我诣尔父乎、",
      "9": "约拿单曰、决不为此、我若确知我父决意害尔、岂不以告、",
      "10": "大卫曰、如尔父以厉言叱尔、谁以告我、",
      "11": "约拿单曰、尔来、偕往于田、二人遂往、",
      "12": "约拿单谓大卫曰、愿以色列之上帝耶和华为证、明日此时、或至三日、我窥我父于尔、若有善意、岂不遣人示尔乎、",
      "13": "我父若欲害尔、我不示尔、使尔安然而去、则愿耶和华罚约拿单维倍、惟愿耶和华偕尔、如昔偕我父然、",
      "14": "尔当以耶和华之仁慈待我、不第在我存日、免我死亡、",
      "15": "厥后耶和华歼大卫诸敌于地时、亦勿绝尔仁慈于我家、历世靡暨、",
      "16": "约拿单遂与大卫家盟约曰、不守此约者、愿耶和华于大卫之敌讨之、",
      "17": "约拿单爱大卫、如爱己命、故使之复誓、",
      "18": "谓之曰、明日月朔、尔虚其位、人必见之、",
      "19": "越至三日、尔必速往、至昔相议之时、尔所匿迹之处、俟于以色石旁、",
      "20": "我将射三矢于其侧、佯欲射的、",
      "21": "命童取矢、如曰矢在此、可取之来、我指维生之耶和华而誓、尔必平安无害、",
      "22": "如我谓童曰、矢在彼、则行尔途、乃耶和华使尔去也、",
      "23": "至于尔我所言之事、耶和华恒在尔我间为证、○",
      "24": "大卫匿于田、月朔王席坐、",
      "25": "如常附墙而坐、约拿单侍立、押尼珥坐于扫罗侧、大卫之位虚焉、",
      "26": "是日扫罗无言、意大卫遇事、或蒙不洁、必不洁也、",
      "27": "翌日乃月之二日、大卫之位仍虚、扫罗谓其子约拿单曰、耶西之子、昨日今日不赴宴、曷故、",
      "28": "约拿单对曰、大卫切求于我、许其往伯利恒、",
      "29": "曰、请容我往、家有祭祀于邑、兄命必至、如沾尔恩、请容我往、见我诸兄、故未赴王宴、",
      "30": "扫罗怒约拿单曰、顽梗悖逆之妇所生者、我岂不知尔简耶西之子、致辱尔身、及母体乎、",
      "31": "耶西之子在世、尔与尔国、必不坚立、今当遣人执之诣我、彼必死、",
      "32": "约拿单谓父曰、何故致之于死、彼何所为、",
      "33": "扫罗掷戟欲刺之、于是约拿单知父决意杀大卫、",
      "34": "则忿然离席、月之二日不食、因其父辱大卫、而为之忧也、○",
      "35": "诘朝、约拿单依前与大卫所约之时、出于田、一童偕之、",
      "36": "谓童子曰、尔其疾趋、寻我所射之矢、童趋之时、约拿单射矢过之、",
      "37": "童至其矢所射之处、约拿单呼曰、矢非过于尔乎、",
      "38": "又呼曰、速往勿迟、童拾其矢、返诣厥主、",
      "39": "童不知其意、惟约拿单大卫知之、",
      "40": "约拿单以器械与童曰、携之入邑、",
      "41": "童既去、大卫自石之南而出、伏地三拜、彼此接吻、相向而哭、大卫尤甚、",
      "42": "约拿单谓大卫曰、安然而去、我侪二人曾指耶和华名而誓、愿耶和华在尔我间、及尔我后裔中、至于永世、大卫遂起而往、约拿单入于邑、"
    },
    "21": {
      "1": "大卫至挪伯、见祭司亚希米勒、亚希米勒战栗迎之、曰、尔奚独至、无人与偕、",
      "2": "大卫曰、王以事委我、且曰所遣所命者、勿令人知、我约仆从、俟于某处、",
      "3": "今尔手中何所有、请以五饼给我、或予所有他物、",
      "4": "祭司曰、我手中无常饼、圣饼则有之、惟仆从不近妇女、乃可给焉、",
      "5": "大卫曰、迄今三日、未近妇女、我侪启行、虽为常事、然仆从之器乃洁、况今日乎、",
      "6": "祭司遂以圣饼给之、盖除陈设饼外、罔有他饼、此饼彻于耶和华前时、即以新饼陈之、",
      "7": "是日扫罗之仆留于耶和华前、乃以东人多益、扫罗之牧长也、",
      "8": "大卫谓亚希米勒曰、王事孔亟、我未携刃与械、尔有剑戟乎、",
      "9": "祭司曰、昔尔在以拉谷、杀非利士人歌利亚、其剑在此、裹之以布、置圣衣后、其外无他、尔欲取之可也、大卫曰、无似此者、请以给我、○",
      "10": "大卫因畏扫罗、是日遁至迦特王亚吉、",
      "11": "亚吉臣仆谓王曰、此非彼国之王大卫乎、昔众舞蹈唱和曰、扫罗杀其千千、大卫杀其万万、非指此人乎、",
      "12": "大卫以此言藏于心、甚惧迦特王亚吉、",
      "13": "乃于众前变其举动、佯狂、妄涂于门、流涎于须、",
      "14": "亚吉谓其臣仆曰、尔观此人、乃颠狂者、何为携之诣我、",
      "15": "我岂乏狂者、而携至我所、颠狂于我前、夫夫也、岂可入我室乎、"
    },
    "22": {
      "1": "大卫去彼、遁于亚杜兰穴、其兄弟及父全家闻之、咸来相就、",
      "2": "凡困迫者、逋负者、不得志者、咸集归之、约四百人、大卫为其长、○",
      "3": "大卫去彼、往摩押之米斯巴、谓摩押王曰、请容我父母出、与尔偕居、俟我知上帝为我何为、",
      "4": "遂导父母诣摩押王、大卫处寨时、其父母与摩押王同居、",
      "5": "先知迦得谓大卫曰、毋居于寨、宜往犹大地、遂去彼、入哈列林、",
      "6": "大卫与从者为人所见、扫罗闻之、是时扫罗在基比亚崇邱、坐于垂丝柳下、手执其戟、仆从环侍、",
      "7": "扫罗谓之曰、便雅悯人、尔其听之、耶西之子、岂以田亩葡萄园赐尔、立为千夫长、百夫长、",
      "8": "使尔同谋攻我、我子与耶西子结盟、无人以告、罔为我忧、我子激我臣仆、伏以害我、有如今日、亦无人以告、",
      "9": "时、以东人多益立于臣仆中、对曰、我睹耶西子至挪伯、见亚希突子亚希米勒、",
      "10": "亚希米勒为之咨诹耶和华、且给以食、以非利士人歌利亚之剑予之、",
      "11": "王遂遣人召祭司亚希突子亚希米勒、与其父家、在挪伯为祭司者、咸至王所、",
      "12": "扫罗曰、亚希突子宜听我言、曰、我主、我在此、",
      "13": "扫罗曰、尔与耶西之子、同谋攻我、给之以饼、予之以剑、为之咨诹上帝、致彼伏以害我、有如今日、何也、",
      "14": "亚希米勒对曰、大卫乃王之婿、进为谋臣、尊于王室、诸臣仆中、忠孰如之、",
      "15": "我为之咨诹上帝、岂自今日始耶、决不为此、王勿罪仆、与我父家、此事巨细、仆俱不知、",
      "16": "王曰、亚希米勒、尔与尔父全家必死、",
      "17": "王谓左右侍卫曰、往杀耶和华之祭司、因彼助大卫、知其遁逃、而不以告、惟王臣仆不欲伸手、击耶和华之祭司、",
      "18": "王谓多益曰、尔往击之、以东人多益遂击祭司、当日杀衣枲圣衣者、八十五人、",
      "19": "祭司之邑挪伯、男女、童稚、乳子、牛羊及驴、皆刃击之、",
      "20": "亚希突孙、亚希米勒子亚比亚他得免、逃往大卫、",
      "21": "以扫罗杀耶和华祭司之事告之、",
      "22": "大卫曰、当日以东人多益在彼、我知其必告扫罗、尔父全家死亡、我使之也、",
      "23": "与我偕居、勿惧、索我命者、即索尔命、偕我则得保全、"
    },
    "23": {
      "1": "或告大卫曰、非利士人攻基伊拉、劫其禾场、",
      "2": "大卫咨诹耶和华曰、我往击非利士人可否、耶和华曰、其往击之、以援基伊拉、",
      "3": "大卫之从者曰、今在犹大尚惧、况往基伊拉、攻非利士之军旅乎、",
      "4": "大卫复咨诹耶和华、耶和华曰、起往基伊拉、我将以非利士人付于尔手、",
      "5": "大卫及从者往基伊拉、与非利士人战、大行杀戮、虏其牲畜、而救基伊拉居民、○",
      "6": "初、亚希米勒子亚比亚他逃至基伊拉、见大卫时、手携圣衣、",
      "7": "或以大卫至基伊拉告扫罗、扫罗曰、上帝付之于我手矣、盖入有门有楗之邑、受困于其中也、",
      "8": "扫罗乃招民众出战、欲下基伊拉、围困大卫、及其从者、",
      "9": "大卫知扫罗蓄谋害己、遂谓祭司亚比亚他曰、携圣衣至、",
      "10": "大卫祷曰、以色列之上帝耶和华欤、尔仆确闻扫罗欲至基伊拉、以我之故、翦灭斯邑、",
      "11": "基伊拉人付我于其手乎、扫罗果来、如仆所闻乎、以色列之上帝耶和华欤、请告尔仆、耶和华曰、扫罗将至矣、",
      "12": "大卫曰、基伊拉人以我及从者、付于扫罗手乎、耶和华曰、彼必付焉、",
      "13": "大卫与其从者、约六百人、遂去基伊拉、择地而往、或告扫罗曰、大卫脱离基伊拉、扫罗遂止不出、○",
      "14": "大卫居旷野之山寨、恒在西弗野之山地、扫罗索之无虚日、惟上帝不付于其手、",
      "15": "大卫知扫罗已出、而索其命、时、大卫在西弗野之林中、",
      "16": "扫罗子约拿单入林、见大卫、使赖上帝以为固、",
      "17": "谓之曰、毋惧、我父扫罗之手、必不获尔、尔将为以色列王、我居其次、是我父扫罗所知也、",
      "18": "二人乃于耶和华前立约、大卫居林、约拿单归其家、",
      "19": "西弗人上基比亚、见扫罗曰、大卫匿于我所、处于林中之寨、在旷野南之哈基拉山、",
      "20": "王欤、随意往彼、付之于王手、乃我之责也、",
      "21": "扫罗曰、尔既恤我、愿耶和华锡嘏于尔、",
      "22": "人言大卫甚狡、请尔旋归、复察其实、观其匿于何方、为谁所见、",
      "23": "察其所匿诸处、既得其实、则返以告、我偕尔往、若在斯土、我必于犹大亿兆中、索之务获、",
      "24": "西弗人遂起、先扫罗而返、时、大卫与从者、在玛云旷野南之亚拉巴、",
      "25": "扫罗率从者往索之、或告大卫、大卫遂下至磐石、居玛云野、扫罗闻之、追于其野、",
      "26": "扫罗行于山左、大卫与从者行于山右、大卫畏扫罗、急欲逃避、因扫罗与从者围大卫及其从者、欲执之、",
      "27": "有使者至、谓扫罗曰、非利士人犯境、其速返、",
      "28": "扫罗乃舍大卫、转攻非利士人、故名其处曰西拉哈玛希罗结、",
      "29": "大卫去彼、居隐基底山寨、"
    },
    "24": {
      "1": "扫罗追非利士人而归、或告曰、大卫在隐基底野、",
      "2": "扫罗简以色列众三千人、往索大卫及其从者、于野羊磐石、",
      "3": "至途间之羊牢、有穴在焉、扫罗入而遗矢、时、大卫与从者居穴深处、",
      "4": "从者曰、昔耶和华谓尔曰、我将以敌付于尔手、任意待之、今日是矣、大卫遂起、窃断扫罗衣裾、",
      "5": "既而中心自责、",
      "6": "谓从者曰、我主乃耶和华之受膏者、愿耶和华禁我举手攻之、以其为耶和华所膏也、",
      "7": "大卫言此、阻其从者、不许起攻扫罗、扫罗出穴而去、",
      "8": "后大卫亦起出穴、呼扫罗曰、我主、我王、扫罗回顾、大卫伏地而拜、",
      "9": "谓扫罗曰、有言大卫欲加害于尔、曷听之哉、",
      "10": "今在穴中、耶和华付尔于我手、尔所目击、或劝我杀尔、惟我惜尔、自谓不可举手害我主、缘为耶和华所膏也、",
      "11": "我父乎、请观尔裾在于我手、我既断之、而不杀尔、可知我手无恶无过、尔虽猎取我命、而我未尝获罪于尔、",
      "12": "愿耶和华在尔我间判断、为我伸冤、惟我手不加诸尔、",
      "13": "古谚有云、恶自恶人出、惟我手不加诸尔、",
      "14": "以色列王出、所踪迹者谁、所追袭者谁、乃死犬跃蚤耳、",
      "15": "愿耶和华在尔我间审鞫之、判断之、鉴察之、为我伸冤、援我于尔手、",
      "16": "大卫言毕、扫罗曰、我子大卫、此尔声乎、遂大声而哭、",
      "17": "谓大卫曰、尔待我以善、我待尔以恶、尔较义于我、",
      "18": "今尔显明以善待我、盖耶和华付我于尔手、尔不杀我、",
      "19": "人遇敌、岂任其安然去耶、愿耶和华因尔今日所行于我、而报以善、",
      "20": "我知尔必为王、以色列国坚定于尔手、",
      "21": "今当指耶和华而誓、不绝我嗣、不灭我名于我父家、",
      "22": "大卫与扫罗誓、扫罗遂归、大卫及其从者往于寨、"
    },
    "25": {
      "1": "撒母耳没、以色列众咸集、为之哀悼、在拉玛葬于其第、大卫启行、至巴兰野、○",
      "2": "有居玛云者、业在迦密、甚富、有绵羊三千、山羊一千、适在迦密剪羊毛、",
      "3": "其人属迦勒族、名拿八、刚愎凶恶、妻名亚比该、聪慧艳丽、",
      "4": "大卫在野、闻拿八剪羊毛、",
      "5": "遣少者十人、谓之曰、尔上迦密、往见拿八、托我名问其安、",
      "6": "曰、愿尔毕生绥安、愿尔举家绥安、愿尔凡所有者皆安、",
      "7": "我闻有人为尔剪羊毛、昔尔牧者偕我、我未辱之、在迦密时、终无所失、",
      "8": "问尔少者、彼必告尔、我于佳日而至、故愿少者得沾尔恩、随尔手中所有、以赐尔仆、及尔子大卫、",
      "9": "大卫之少者至、依此言托大卫名告拿八、不赘一词、",
      "10": "拿八曰、大卫为谁、耶西之子为谁、迩时仆逃其主者甚众、",
      "11": "岂可以我饼水、及为剪羊毛者所宰之肉、给于不知奚自之人乎、",
      "12": "少者旋归、以斯言告大卫、",
      "13": "大卫谓从者曰、各佩剑、遂佩之、大卫亦佩剑、从大卫而上者、约四百人、留守什物者二百人、○",
      "14": "有少者一人、告拿八妻亚比该曰、大卫自野遣使、问我主安、主反詈之、",
      "15": "彼待我甚厚、我在野间与之往来、终不见辱、亦无所失、",
      "16": "我牧羊时、彼与我偕、昼夜为我垣墉、",
      "17": "今当自筹、如何以行、盖祸必及我主、与其全家、彼乃庸人、不可与言、",
      "18": "亚比该急取饼二百、酒二囊、已烹之羊五、烘谷五细亚、葡萄干一百穗、无花果饼二百、俱负于驴、",
      "19": "谓其少者曰、尔先往、我后至、惟不告其夫拿八、",
      "20": "乘驴下山之坳、大卫率众而来、与之相遇、",
      "21": "大卫曾曰、昔我在野、守此鄙夫所有、毫无遗失、实为徒劳、盖彼以恶报善、",
      "22": "凡属彼者、我若留其一男、至于明晨、则愿上帝罚大卫之敌维倍、○",
      "23": "亚比该见大卫、急下驴、伏地而拜、",
      "24": "跪其足下曰、我主欤、愿咎归于我、容婢进言、请垂听焉、",
      "25": "求我主勿以庸人拿八为意、其人与名相符、其名拿八、其人愚妄也、我主所遣之少者、婢不及见、",
      "26": "我主欤、耶和华既禁尔流人之血、阻尔亲手复仇、我指维生之耶和华、与尔生命以誓、愿尔敌及谋害尔者、俱如拿八、",
      "27": "婢所携之礼物、奉于我主、请以给相从之少者、",
      "28": "求赦婢过、我主为耶和华战、耶和华必巩固我主之家、我主终身无疵可求、",
      "29": "人虽起而追尔、以索尔命、然我主之命、乃封于生命包中、与尔上帝耶和华偕、若夫敌之生命、耶和华则必弃掷之、如以绳发石焉、",
      "30": "迨耶和华践其前言、施诸善于我主、立为以色列君、",
      "31": "我主不以今日流无辜之血、为己复仇、怀忧抱憾、耶和华厚待我主时、垂念尔婢、",
      "32": "大卫曰、以色列之上帝耶和华、今日遣尔迎我、当颂美之、",
      "33": "尔今阻我流人之血、亲手复仇、尔智可称、尔躬可赞、",
      "34": "以色列之上帝、维生之耶和华、阻我加害于尔、我指之而誓、如尔不速来迎、凡属拿八者、至于明晨、不遗一男、",
      "35": "大卫受其物、曰、尔安然以归、我听尔言、徇尔情、",
      "36": "亚比该返至拿八、见其家中设宴、可拟王筵、拿八中心欢乐、醉甚、事无巨细、亚比该俱不以告、以待明晨、",
      "37": "诘朝、拿八宿酲已解、其妻告以此事、拿八心神丧失、块然如石、",
      "38": "越十日、耶和华击之、遂死、",
      "39": "大卫闻拿八死、则曰、我见辱于拿八、耶和华伸我之冤、又禁厥仆行恶、以拿八之恶归于其首、当颂美之、大卫遣人语亚比该、欲娶为室、",
      "40": "大卫之仆至迦密、见亚比该曰、大卫遣我至此、欲娶尔为室、",
      "41": "亚比该遂起、俯伏于地、曰、尔婢为役、以濯我主众仆之足、",
      "42": "急起乘驴、五女相从、随大卫之使而往、为大卫妻、",
      "43": "大卫先娶耶斯列人亚希暖、二人俱为其妻、",
      "44": "扫罗之女米甲、曾为大卫之妻、扫罗使之改适迦琳人拉亿子帕提、"
    },
    "26": {
      "1": "西弗人至基比亚、见扫罗曰、大卫匿于旷野前之哈基拉山、",
      "2": "扫罗起、率其所简以色列众三千人、下至西弗野、以索大卫、",
      "3": "在旷野前之哈基拉山、建营途侧、大卫居野、闻扫罗追之、",
      "4": "乃遣侦者、察知扫罗果至、",
      "5": "遂起、至扫罗建营之所、观扫罗及其军长尼珥子押尼珥所卧之处、扫罗卧于车营、民众列营四周、",
      "6": "大卫谓赫人亚希米勒、及洗鲁雅子约押弟亚比筛曰、谁愿偕我、至扫罗营、亚比筛曰、我愿偕往、",
      "7": "大卫与亚比筛夜至民所、见扫罗寝于车营、首旁有戟、插于地、押尼珥与民、四周而卧、",
      "8": "亚比筛谓大卫曰、今日上帝以敌付于尔手、许我以戟击之、钉之于地、一击而已、毋庸再击、",
      "9": "大卫曰、毋加杀害、耶和华之受膏者、谁举手攻之、而无罪乎、",
      "10": "又曰、我指维生之耶和华而誓、耶和华必击之、或使及期而死、或使临陈而亡、",
      "11": "耶和华之受膏者、愿耶和华禁我举手攻之、尔第取其首旁之戟、及其水瓶而去、",
      "12": "于是大卫取戟及水瓶、二人即去、众皆不见、不知不寤、以耶和华使其沉睡也、",
      "13": "大卫越至相对之所、遥立山巅、其间有隙甚巨、",
      "14": "呼民及尼珥子押尼珥曰、押尼珥欤、尔不答乎、押尼珥曰、尔为谁、乃呼王乎、",
      "15": "大卫曰、尔非豪杰乎、以色列中谁可拟尔、有人入营、欲杀王、尔之主、曷不护卫之、",
      "16": "尔所为者非善、我指维生之耶和华而誓、尔曹不卫尔主、耶和华之受膏者、宜死、试观王戟、暨首旁之水瓶安在、",
      "17": "扫罗识大卫声、遂曰、我子大卫、此尔声乎、大卫曰、王欤、我主、是我声也、",
      "18": "又曰、我主追仆、曷故、我何所为、我手中有何恶、",
      "19": "我主我王、请听仆言、如耶和华激尔攻我、愿其歆享祭物、若由人意、愿耶和华诅之、盖今逐我、不容附于耶和华之业、命我往事他神、",
      "20": "以色列王之出、乃索跃蚤、如人猎鹑于山、今愿勿使我血、流于远耶和华之地、",
      "21": "扫罗曰、我有罪矣、我子大卫可归、今日尔以我命为宝、我亦不复害尔、我为人愚昧、谬妄之甚、",
      "22": "大卫曰、王戟在此、命一少者来取可也、",
      "23": "耶和华必依人公义诚实而报之、盖今日耶和华付尔于我手、而我不愿举手攻其受膏者、",
      "24": "我今日以尔命为重、愿耶和华亦以我命为重、且援我于诸难、",
      "25": "扫罗曰、我子大卫、愿尔得福、尔将大有作为、而获胜焉、大卫遂行、扫罗亦归、"
    },
    "27": {
      "1": "大卫意谓、必有一日、我亡于扫罗手、不如遁入非利士地、扫罗则绝其望、不复索我于以色列境、我乃脱于其手、",
      "2": "遂起、与从者六百人、往投迦特王玛俄子亚吉、",
      "3": "大卫与其二妻、耶斯列女亚希暖、及曾适拿八、迦密女亚比该、同仆从并眷聚、咸偕亚吉居于迦特、",
      "4": "或以大卫逃于迦特告扫罗、扫罗不复索焉、○",
      "5": "大卫谓亚吉曰、如沾尔恩、请以郊外之邑、赐我居处、何必偕王居京都乎、",
      "6": "亚吉赐以洗革拉、故洗革拉属犹大王、迄于今日、○",
      "7": "大卫居非利士地、计一年有四月、",
      "8": "大卫与其从者、往侵基述人、基色人、亚玛力人、此族素居斯土、自书珥至埃及、",
      "9": "大卫击之、无论男女、不存其生、取牛羊驴驼及衣服、归见亚吉、",
      "10": "亚吉曰、今日所侵何地、曰、犹大南境、耶拉篾南境、基尼南境、",
      "11": "大卫不生存男女、携至迦特、盖曰、恐其以我事告人云、大卫所为如此、彼居非利士地、所为常若是、",
      "12": "亚吉信大卫、曰、彼使其民以色列深恨之、必永为我仆、"
    },
    "28": {
      "1": "维时、非利士人集其军旅、欲与以色列战、亚吉谓大卫曰、尔知尔与从者、必在军中、偕我而出、",
      "2": "大卫曰、仆之所为、尔必知之、亚吉曰、如是、我立尔为侍卫、恒保我首、○",
      "3": "撒母耳既没、以色列众为之哀悼、葬于故邑拉玛、扫罗曾于国中、逐凭鬼者及巫觋、",
      "4": "非利士人咸集、往书念建营、扫罗集以色列众、建营于基利波、",
      "5": "扫罗见非利士之军旅、则惧、中心战栗、",
      "6": "询于耶和华、耶和华不以梦与乌陵先知答之、",
      "7": "扫罗谓其仆曰、为我寻一女巫、我将就而问焉、仆曰、在隐多珥有女巫、",
      "8": "扫罗改装易服而往、二人偕之、夜至妇所、曰、请尔凭神、为我卜筮、我所称其名者、可招之上、",
      "9": "妇曰、扫罗绝凭鬼者及巫觋于国中、彼之所为、尔所知也、何设机槛、以害我命、致我于死乎、",
      "10": "扫罗指耶和华而誓曰、我指维生之耶和华而誓、尔不因此受刑、",
      "11": "妇曰、为尔招谁上乎、曰、招撒母耳、",
      "12": "妇见撒母耳、则大声而呼、谓扫罗曰、何欺我耶、尔乃扫罗、",
      "13": "王曰、勿畏、尔所见者何、妇曰、我见有神由地而出、",
      "14": "曰、其状若何、曰、有一老者、身衣礼服、扫罗知为撒母耳、则伏地而拜、",
      "15": "撒母耳谓扫罗曰、尔何扰我、使我上耶、扫罗曰、我甚窘急、非利士人将与我战、上帝离我、不以先知与梦答我、故招尔至、示我以所当行、",
      "16": "撒母耳曰、耶和华既已离尔、为尔之敌、曷问我哉、",
      "17": "昔耶和华藉我所言、今行于尔、夺国于尔手、以畀尔邻大卫、",
      "18": "尔不听耶和华命、成其烈怒于亚玛力、故今日耶和华以此加诸尔、",
      "19": "且将尔与以色列人、付于非利士人手、明日尔及尔子、必与我偕、以色列军旅、亦付于非利士人手、",
      "20": "扫罗闻撒母耳言、惧甚、身仆于地、因其永朝永夕、饮食俱废、遂致无力、",
      "21": "妇近扫罗、见其忧甚、谓之曰、婢听王言、冒死不顾、遵谕而行、",
      "22": "请纳婢言、容以片饼陈于尔前、食之、则可得力、以便遄征、",
      "23": "扫罗辞曰、我不食、仆与妇强之、乃允、起于地、坐于床、",
      "24": "妇家有肥犊、遂速宰之、取面抟之、炊无酵饼、",
      "25": "进于扫罗及其仆前、俱食之、是夜起而往、"
    },
    "29": {
      "1": "非利士人集其军旅于亚弗、以色列人建营于耶斯列泉旁、",
      "2": "非利士牧伯率军、或百或千、向前而进、大卫与其从者偕亚吉、随诸其后、",
      "3": "非利士牧伯曰、此希伯来人何为、亚吉曰、此非以色列王扫罗臣仆大卫乎、彼与我偕、有日有年、自投诚至今、未见其有过、",
      "4": "牧伯怒亚吉曰、可使此人返尔所置之地、毋令偕我出战、恐战陈之间、反为我敌、彼欲与其主和、何所需耶、非以我众之首级乎、",
      "5": "昔有人舞蹈唱和曰、扫罗杀其千千、大卫杀其万万、非此大卫乎、",
      "6": "亚吉召大卫曰、我指维生之耶和华而誓、尔乃端正、偕我出入军中、我视为善、自尔来归、未尝见尔有恶、惟牧伯不爱尔、",
      "7": "今当安然以归、勿使牧伯不悦、",
      "8": "大卫曰、我何所为、自我从尔、至于今日、尔视尔仆有何事故、不容往攻我主我王之敌、",
      "9": "亚吉曰、尔在我前为善、如上帝之使然、此我所知、但牧伯谓尔不可偕我往战、",
      "10": "尔及尔主之仆、明晨夙兴、及旦而去、",
      "11": "翌日、大卫与从者夙兴、归非利士地、非利士人遂往耶斯列、"
    },
    "30": {
      "1": "越至三日、大卫与从者至洗革拉、亚玛力人已侵南土、及洗革拉、且击洗革拉而毁之、",
      "2": "其中妇女、无少长、悉虏之、不杀一人、俱携之去、",
      "3": "大卫与从者至、见邑已毁、妻孥被虏、",
      "4": "遂皆大声而哭、至于力尽乃已、",
      "5": "大卫二妻、耶斯列女亚希暖、及曾适迦密人拿八之亚比该、亦被虏、",
      "6": "民为子女、衷怀苦恼、相语以石击大卫、大卫窘甚、然恃其上帝耶和华、而强厥志、○",
      "7": "大卫谓祭司亚希米勒子亚比亚他曰、请携圣衣至、亚比亚他遂携之至、",
      "8": "大卫询于耶和华曰、若追其军、可及之乎、曰、追之必及、而反所有、",
      "9": "大卫与从者六百人、往至比梭溪、",
      "10": "有二百人惫甚、不能渡、故留于彼、惟大卫与四百人往追、",
      "11": "在田遇一埃及人、携至大卫、给之以饼、饮之以水、",
      "12": "又给以无花果饼一角、葡萄干二穗、食之、精神乃复、盖彼历三昼夜、未尝饮食、",
      "13": "大卫曰、汝属何人、奚自而来、曰、我乃埃及少者、为亚玛力人仆、三日前遘疾、见弃于主、",
      "14": "我军曾侵基利提南方、与犹大境、攻迦勒之南、且毁洗革拉、",
      "15": "大卫曰、愿导我至其军乎、曰、尔指上帝以誓、必不杀我、不付我于主手、我则导尔至其军、",
      "16": "既至、见亚玛力人遍布于地、饮食舞蹈、因在非利士地、及犹大境、攘夺货财甚多故也、",
      "17": "大卫击之、自黎明至次日之夕、除四百少者乘驼而遁外、无一得免者、",
      "18": "大卫尽返亚玛力人所掠之物、拯其二妻、",
      "19": "无论少长子女、及所掠之物、大卫悉返之、未失其一、",
      "20": "且夺敌之牛羊、驱于其前、曰、此大卫所获也、",
      "21": "大卫至二百人所、昔彼困惫、不能相从、留于比梭溪、今出迎大卫、与其从者、大卫前问其安、",
      "22": "大卫从者中、有恶人匪徒曰、彼不偕我往、所获之物勿与、第其妻孥、可携而去、",
      "23": "大卫曰、兄弟乎、耶和华既辅翼我、以敌军付于我手、其所赐之物、勿若是以行、",
      "24": "所言之事、谁欲从之、临陈与守物者、所得维均、",
      "25": "是日大卫定此为以色列之典章律例、至于今日、○",
      "26": "大卫至洗革拉、由所获之物中、取而馈其友朋犹大长老、曰、自耶和华敌所获之物、奉尔为礼、",
      "27": "在伯特利、南土拉末、雅提珥、",
      "28": "亚罗珥、息末、以实提莫、",
      "29": "拉哈勒、耶拉篾诸邑、基尼诸邑、",
      "30": "何珥玛、歌拉珊、亚挞、",
      "31": "希伯仑、及大卫与从者素所往来之地、俱有馈焉、"
    },
    "31": {
      "1": "非利士人与以色列人战、以色列人遁、在基利波山、见杀而仆、",
      "2": "非利士人急追扫罗及其子、杀其三子、约拿单、亚比拿达、麦基舒亚、",
      "3": "扫罗被攻、战势剧烈、射者追及之、窘急特甚、",
      "4": "谓执兵者曰、尔其拔剑刺我、免未受割者至、刺而侮我、执兵者惧甚、不敢奉命、扫罗遂伏剑而死、",
      "5": "执兵者见扫罗死、亦伏剑偕死、",
      "6": "是日扫罗与其三子、及执兵者、暨其仆从俱亡、",
      "7": "居山谷相对之所、与约但河东之以色列人、见以色列人遁、扫罗及子皆死、遂弃邑而逃、非利士人至而居之、○",
      "8": "翌日、非利士人来剥尸、见扫罗及三子、仆于基利波山、",
      "9": "乃斩扫罗首、剥其铠甲、遣使至非利士四境、传于偶像之庙、以及民间、",
      "10": "置其铠甲于亚斯他录庙、钉其尸于伯珊城垣、",
      "11": "基列雅比居民、闻非利士人待扫罗之事、",
      "12": "壮士咸起、竟夕而行、自伯珊城垣、取扫罗及其子之尸、携至雅比焚之、",
      "13": "取其骸骨、葬于雅比垂丝柳下、禁食七日、"
    }
  },
  "2Sa": {
    "1": {
      "1": "扫罗没后、大卫戮亚玛力人而归、居洗革拉二日、",
      "2": "越至三日、有人自扫罗营来、其衣扯裂、其首蒙尘、诣大卫、伏地而拜、",
      "3": "大卫曰、尔奚自、曰、自以色列营、逃遁而至、",
      "4": "大卫曰、其事若何、请以告我、曰、民自陈而遁、仆毙者众、扫罗及其子约拿单亦死、",
      "5": "大卫问来告之少者曰、扫罗及其子约拿单死、尔安知之、",
      "6": "少者曰、吾偶于基利波山、见扫罗倚其枪、车骑追袭甚急、",
      "7": "彼回顾见我、则呼我、我曰、我在此、",
      "8": "曰、尔为谁、曰、亚玛力人也、",
      "9": "曰、请立我侧而杀我、因我昏眩、而命犹存、",
      "10": "吾知彼既倾覆、不能生活、遂立其侧而杀之、取其首上之冕、臂上之钏、携诣吾主、",
      "11": "大卫遂裂己衣、从者亦然、",
      "12": "为扫罗及其子约拿单、与耶和华之民、以色列家、哀悼哭泣、禁食至暮、以其陨于刃也、",
      "13": "大卫谓来告之少者曰、汝籍何处、曰、我乃亚玛力旅人之子也、",
      "14": "大卫曰、尔伸手杀耶和华之受膏者、何不惧乎、",
      "15": "大卫召一少者曰、前攻之、遂击毙之、",
      "16": "大卫曰、尔血归于尔首、尔口自证杀耶和华之受膏者、○",
      "17": "大卫为扫罗及其子约拿单、作哀歌而悼之、",
      "18": "其歌名曰弓歌、命教犹大人、载于雅煞珥纪、",
      "19": "歌曰、以色列欤、尔之荣光灭于崇邱、英武者其亡乎、",
      "20": "毋告于迦特、毋播于亚实基伦衢、恐非利士女欢欣、未受割者之女奏凯、",
      "21": "基利波山欤、愿尔不霑雨露、无田可产祭品、盖英武者之干见污于彼、扫罗之干、如未受膏者之干然、",
      "22": "饮见杀者之血、剖英武者之脂、约拿单之弓不却退、扫罗之剑不徒返、",
      "23": "扫罗及约拿单、生时相爱相悦、没时亦弗相离、二人疾于鹰、强于狮、",
      "24": "以色列女欤、尔其为扫罗哀哭、彼曾慨然衣尔以绛衣、加金饰于尔服、",
      "25": "英武者其陨于陈乎、约拿单见杀于尔之崇邱、",
      "26": "吾兄约拿单欤、我为尔悲伤、我悦尔殊甚、尔爱我之情奇异、深于爱妇女之情、",
      "27": "英武者其陨乎、战具其亡乎、"
    },
    "2": {
      "1": "厥后、大卫询于耶和华曰、我往犹大之邑可否、耶和华曰、可、曰、当往何邑、曰、希伯仑、",
      "2": "大卫遂往、其二妻、耶斯列女亚希暖、与曾适迦密人拿八之亚比该亦往、",
      "3": "大卫率从者、及其眷聚咸至、居希伯仑诸邑、",
      "4": "犹大人至、膏大卫为犹大族王、○",
      "5": "或告大卫曰、葬扫罗者、乃基列雅比人也、大卫遣使诣基列雅比人曰、尔厚待尔主扫罗而葬之、愿耶和华锡嘏于尔、",
      "6": "尔既行此、愿耶和华以仁慈诚实待尔、我亦报尔之恩、",
      "7": "尔主扫罗既没、犹大族膏我为其王、尔当强乃手而奋勇、○",
      "8": "扫罗军长尼珥子押尼珥、携扫罗子伊施波设济河、至玛哈念、",
      "9": "立之为王、治基列、亚书利、耶斯列、以法莲、便雅悯、及以色列众、",
      "10": "扫罗子伊施波设立为以色列王、时年四十、在位二年、惟犹大族从大卫、",
      "11": "大卫在希伯仑为犹大族王、历七年有六月、○",
      "12": "尼珥子押尼珥、及扫罗子伊施波设之臣仆、出玛哈念、至基遍、",
      "13": "洗鲁雅子约押、及大卫之臣仆亦出、相遇于基遍池侧、一军坐池左、一军坐池右、",
      "14": "押尼珥谓约押曰、任少者起而戏于我前、约押曰、可、",
      "15": "遂起、各如其数而过、属便雅悯、及扫罗子伊施波设者十二人、大卫之仆从十二人、",
      "16": "互相执首、以刃刺胁、彼此偕仆、故其处称曰希利甲哈素林、即在基遍、",
      "17": "是日战势剧烈、押尼珥与以色列人、败于大卫之仆从前、",
      "18": "有洗鲁雅三子、约押、亚比筛、亚撒黑在彼、亚撒黑足疾如野鹿、",
      "19": "追袭押尼珥、不偏于左、不偏于右、",
      "20": "押尼珥回顾曰、汝为亚撒黑乎、曰、是也、",
      "21": "曰、尔其偏于左右、执一少者、夺其兵甲、惟亚撒黑仍追不舍、",
      "22": "押尼珥曰、其偏之、不我追、奚使我击尔仆地、若然、我何面目、与尔兄约押相见、",
      "23": "惟彼弗偏、于是押尼珥以枪??刺其腹、自后而出、遂仆而死、凡至其死所者、皆止焉、",
      "24": "约押及亚比筛追押尼珥、至基亚相对之亚玛冈、在基遍野之道、时日入矣、",
      "25": "便雅悯人咸集、从押尼珥、成为一队、立于冈巅、",
      "26": "押尼珥呼约押曰、刃之吞人、永不已乎、岂不知终必有苦乎、民追兄弟、尔不止之、将至何时、",
      "27": "约押曰、我指维生上帝而誓、如尔无言启衅、则民清晨已返、不追兄弟、",
      "28": "于是约押吹角、民众乃止、不追以色列人、不复战鬬、",
      "29": "押尼珥及其从者、终夜而行、经亚拉巴、济约但、越毕伦、至玛哈念、○",
      "30": "约押追押尼珥而归、集其民众、大卫仆从少十九人、及亚撒黑、",
      "31": "便雅悯人及押尼珥之从者、为大卫仆从所杀者、三百六十人、",
      "32": "众舁亚撒黑、葬于父墓、在伯利恒、约押及从者、终夜而行、至希伯仑、时适黎明、"
    },
    "3": {
      "1": "扫罗家与大卫家、相战日久、大卫渐强、扫罗家渐弱、○",
      "2": "大卫在希伯仑生子、长暗嫩、乃耶斯列女亚希暖所出、",
      "3": "次基利押、乃曾适迦密人拿八之亚比该所出、三押沙龙、乃基述王达买女玛迦之子、",
      "4": "四亚多尼雅、乃哈及之子、五示法提雅、乃亚比他之子、",
      "5": "六以特念、乃大卫妻以格拉所出、此皆大卫在希伯仑所生者、○",
      "6": "扫罗家与大卫家相战时、押尼珥在扫罗家自强、",
      "7": "昔扫罗有妃利斯巴、爱亚之女也、伊施波设谓押尼珥曰、尔何与我父之妃同室、",
      "8": "押尼珥闻言、怒甚、曰、我岂为犹大之犬首乎、我厚待尔父扫罗家、及其兄弟友朋、不以尔付于大卫手、今日乃以此妇罪我、",
      "9": "耶和华曾与大卫誓、我必为大卫成其事、否则愿上帝罚我维倍、",
      "10": "我必夺国于扫罗家、立大卫之位、治以色列及犹大、自但至别是巴、",
      "11": "伊施波设畏押尼珥、不答一词、○",
      "12": "押尼珥遣使见大卫曰、斯土属谁乎、又曰、尔与我约、我手必助尔、使以色列众悉归尔、",
      "13": "曰、善、我与尔约、惟索一事、尔来见时、必携扫罗女米甲至、否则毋觌我面、",
      "14": "大卫遣使见扫罗子伊施波设曰、以我妻米甲反我、即昔我以非利士人之阳皮一百所聘者、",
      "15": "伊施波设遣使、自其夫拉亿子帕铁取之、",
      "16": "夫随其后、且行且哭、偕至巴户琳、押尼珥谓之曰、归哉、乃归、○",
      "17": "押尼珥曾与以色列长老相议曰、昔尔求大卫为尔王、",
      "18": "今可行之、盖耶和华论大卫曰、我必藉我仆大卫手、拯我民以色列、脱于非利士人、及诸敌之手、",
      "19": "押尼珥亦与便雅悯人言之、遂往希伯仑、以以色列及便雅悯家所愿者、告大卫、",
      "20": "押尼珥与从者二十人、至希伯仑见大卫、大卫为之设筵、",
      "21": "押尼珥谓大卫曰、我将启行、集以色列众、归我主我王、与尔立约、使尔随心所欲而王、大卫遣押尼珥、遂安然而去、",
      "22": "约押及大卫之臣仆、侵敌而归、大获货财、时、押尼珥不与大卫共在希伯仑、已被遣安然而去、",
      "23": "约押与其军旅既至、或告约押曰、尼珥子押尼珥来见王、而王遣之、彼安然而去矣、",
      "24": "约押诣王曰、尔何所为、押尼珥来见、奚为遣之、而彼已去、",
      "25": "尔知尼珥子押尼珥至此、乃欺尔也、欲窥尔之出入、与尔凡所为耳、",
      "26": "约押既出、遂遣使追押尼珥、自西拉井携之返、而大卫不知也、",
      "27": "押尼珥返希伯仑、约押引至邑门、佯欲私语、刺其腹、致之死、以报流弟亚撒黑血之仇、",
      "28": "大卫闻之、曰、流尼珥子押尼珥之血、我与我国、在耶和华前、永无罪辜、",
      "29": "愿归约押之首、与其父全家、愿约押家、或患白浊、或患癞疾、或扶杖而行、或陨没于刃、或乏食、历世不绝其人、",
      "30": "约押及弟亚比筛戮押尼珥、因其于基遍战场、杀其弟亚撒黑故也、○",
      "31": "大卫命约押与相从之众曰、裂衣束麻、哀悼于押尼珥前、大卫王随柩而行、",
      "32": "葬押尼珥于希伯仑、王于墓旁大声而哭、民众亦哭、",
      "33": "王悼押尼珥曰、押尼珥之死、可如庸人之亡乎、",
      "34": "尔手未缚、尔足未桎、尔之陨没、犹人之亡于匪类也、民复哭之、",
      "35": "日尚未入、民咸至、请大卫食饼、大卫誓曰、如日未入、而我食饼、或食他物、愿上帝罚我维倍、",
      "36": "民见此、则悦、凡王所为、民皆悦之、",
      "37": "当日以色列民众、咸知杀尼珥子押尼珥、非由于王、",
      "38": "王谓臣仆曰、汝岂不知今日在以色列中、为牧伯为大人者陨没乎、",
      "39": "我虽受膏为王、今犹荏弱、此洗鲁雅之子、逼我太甚、愿耶和华依恶人之恶而报之、"
    },
    "4": {
      "1": "扫罗子伊施波设闻押尼珥死于希伯仑、则丧胆、以色列众亦悚惶、",
      "2": "扫罗子有队长二人、一名巴拿、一名利甲、皆便雅悯族、比录人临门子也、盖比录属便雅悯、",
      "3": "昔比录人遁于基他音、至今仍旅于彼、○",
      "4": "扫罗子约拿单有一子名米非波设、跛者也、昔扫罗及约拿单之音耗、自耶斯列传至时、子方五岁、媪抱之而遁、疾趋、子坠致跛、○",
      "5": "一日比录人临门子利甲巴拿、于炎热时、至伊施波设家、值其午寝、",
      "6": "入室、佯欲取麦、",
      "7": "见伊施波设偃卧于床、则刺其腹而杀之、斩其首、取之而去、由亚拉巴道、终夜而行、",
      "8": "携伊施波设之首、至希伯仑、见大卫王曰、尔敌扫罗索尔命、试观其子伊施波设之首在此、今日耶和华报我主我王之仇于扫罗、及其后裔、",
      "9": "大卫谓之曰、我指赎我命脱诸难、维生之耶和华以誓、",
      "10": "昔有人告我曰、扫罗已死、以为报嘉音、我执而戮之于洗革拉、此我为其报信音所加之赏也、",
      "11": "况恶人入义者之室、杀之于床、我岂不讨其血于尔、绝尔于地乎、",
      "12": "遂命少者戮之、断其手足、悬于希伯仑池侧、取伊施波设首、葬于希伯仑押尼珥之墓、"
    },
    "5": {
      "1": "以色列支派咸至希伯仑、见大卫曰、我乃尔之骨肉、",
      "2": "昔扫罗为我王时、尔率以色列人出入、耶和华谓尔曰、尔必为我民以色列之牧、而作其君、",
      "3": "以色列长老、咸至希伯仑见王、大卫王在希伯仑、于耶和华前与之立约、遂膏大卫为以色列王、",
      "4": "大卫即位时、年三十、在位四十年、",
      "5": "在希伯仑为犹大王、历七年有六月、在耶路撒冷为以色列及犹大王、历三十三年、○",
      "6": "王及从者往耶路撒冷、攻斯土之耶布斯人、耶布斯人谓大卫曰、尔必不得入此、瞽者跛者必逐尔、意谓大卫不能入也、",
      "7": "然大卫取锡安之保障、即大卫城、",
      "8": "当日大卫曰、击耶布斯人者、其至水沟、击大卫中心所恶之跛者瞽者、故成谚曰、有彼瞽者跛者、人不能入其室、",
      "9": "大卫居其保障、名之曰大卫城、在米罗之内、四周筑垣、",
      "10": "大卫日渐昌大、万军之上帝耶和华偕之、○",
      "11": "推罗王希兰遣使见大卫、携香柏及木工石工而至、为大卫建宫室、",
      "12": "大卫乃知耶和华立之为以色列王、且为其民以色列振兴其国、○",
      "13": "大卫至自希伯仑、在耶路撒冷又娶后妃、诞生子女、",
      "14": "在耶路撒冷所生者、其名如左、沙母亚、朔罢、拿单、所罗门、",
      "15": "益辖、以利书亚、尼斐、雅非亚、",
      "16": "以利沙玛、以利雅大、以利法列、○",
      "17": "非利士人闻大卫受膏为以色列王、咸至而索之、大卫闻之、乃入保障、",
      "18": "非利士人既至、布于利乏音谷、",
      "19": "大卫询于耶和华曰、我往攻非利士人可否、尔付之于我手乎、耶和华曰、往哉、我必付之于尔手、",
      "20": "大卫遂至巴力毗拉心、击之于彼、则曰、耶和华破敌于我前、如水之冲流然、故其名地曰巴力毗拉心、",
      "21": "敌遗其偶像、大卫与从者取之、○",
      "22": "非利士人复至、布于利乏音谷、",
      "23": "大卫询于耶和华、耶和华曰、毋往迎之、宜绕其后、于桑林相对之所攻之、",
      "24": "闻桑杪有步履之声、则急往、盖耶和华先尔而行、击非利士军旅、",
      "25": "大卫遵耶和华命、击非利士人、自迦巴至基色、"
    },
    "6": {
      "1": "大卫又集以色列中所简三万人、",
      "2": "起而率之至巴拉犹大、欲舁上帝之匮、此匮乃以居基路伯上、万军之耶和华名而名者、",
      "3": "取上帝之匮、载于新车、自山中亚比拿达室而出、亚比拿达之子乌撒亚希约御车、",
      "4": "载匮自亚比拿达室而出、亚希约行于匮前、",
      "5": "大卫与以色列家、舞蹈于耶和华前、以松木乐器、及琴瑟鼓钹锣作乐、",
      "6": "至拿艮禾场、牛蹶、乌撒伸手扶上帝匮、",
      "7": "耶和华怒乌撒、因其过而击之、遂死于上帝匮侧、",
      "8": "耶和华击乌撒、大卫不悦、称其地曰毗列斯乌撒、至于今日、",
      "9": "是日大卫畏耶和华、曰、耶和华之匮、何可至我所、",
      "10": "故大卫不舁耶和华匮入大卫城、至于己所、乃转舁至迦特人俄别以东室、",
      "11": "耶和华匮在迦特人俄别以东室三月、耶和华锡嘏于俄别以东、及其全家、",
      "12": "或告大卫王曰、耶和华缘上帝之匮、锡嘏于俄别以东家、及凡所有、大卫遂往、欢然舁上帝匮、自俄别以东室、至大卫城、",
      "13": "舁耶和华匮者既行六步、大卫献牛与肥犊各一、",
      "14": "大卫衣枲圣衣、竭力舞蹈于耶和华前、",
      "15": "大卫及以色列家欢呼吹角、舁耶和华匮而至、",
      "16": "耶和华匮入大卫城时、扫罗女米甲自牖而窥、见大卫王踊跃舞蹈于耶和华前、中心鄙夷之、",
      "17": "众舁耶和华匮而入、置于其所、在大卫所张之幕、大卫献燔祭及酬恩祭于耶和华、",
      "18": "献祭已毕、则以万军之耶和华名、为民祝嘏、",
      "19": "颁赐以色列众、无论男女、各得饼一方、肉一脔、葡萄干饼一方、民众乃归、○",
      "20": "大卫归、为眷聚祝嘏、扫罗女米甲出迓曰、今日以色列王、何其荣哉、于臣仆之婢前露体、若鄙夫之无耻、",
      "21": "大卫曰、我之为此、乃在耶和华前、彼简我超于尔父、及其全家、立我为其民以色列之君、故我必舞蹈于其前、",
      "22": "今必更为鄙陋、自视卑贱、惟尔所言之婢、必尊崇我、",
      "23": "扫罗女米甲至死无子、"
    },
    "7": {
      "1": "王居宫室、耶和华锡以绥安、得免四周诸敌之扰、",
      "2": "王谓先知拿单曰、我居香柏之室、而上帝之匮乃在帐中、",
      "3": "拿单曰、尔其从心所欲而行、盖耶和华偕尔、",
      "4": "是夜耶和华谕拿单曰、",
      "5": "往告我仆大卫曰、耶和华云、尔为我建室以居乎、",
      "6": "我自导以色列族出埃及、至于今日、未尝居室、乃行于帷幕中、",
      "7": "凡我与以色列人偕行之地、岂曾语所命牧我民以色列支派之一者曰、曷不为我建香柏之室乎、",
      "8": "故当谓我仆大卫曰、万军之耶和华云、我自羊牢中、羊群后、取尔为我民以色列之君、",
      "9": "尔之所往、我皆与偕、绝尔诸敌、将锡尔大名、如世间大人之名、",
      "10": "我欲为我民以色列定一区域、而栽植之、使居己所、不复迁移、不复遭恶类之窘迫、有如畴昔、",
      "11": "及我命士师治我民以色列时、我必使尔安居、得免诸敌之扰、且耶和华告尔、耶和华必为尔建立家室、",
      "12": "迨尔之日已盈、与列祖偕眠、我必立尔所出之裔以嗣尔、巩固其国、",
      "13": "彼将为我名建室、我必固其国位、历久弗替、",
      "14": "我将为其父、彼将为我子、彼若作恶、我必以人之杖、世人之鞭责之、",
      "15": "惟我仁慈不离之、如昔夺之于扫罗、即我为尔所弃者、",
      "16": "尔家尔国必坚立、尔位必坚定、至于永远、",
      "17": "拿单循此诸言、依此启示、告大卫、○",
      "18": "大卫王入坐于耶和华前、曰、主耶和华欤、我何人斯、我家若何、尔乃导我至此乎、",
      "19": "主耶和华欤、此于尔目、犹以为小、尔又言及尔仆之家、至于久远、主耶和华欤、此岂世人所常有乎、或作此亦为世人之例乎",
      "20": "主耶和华欤、大卫更有何辞、盖尔洞悉尔仆、",
      "21": "尔行此大事、乃践尔言、循尔志、使仆知之、",
      "22": "耶和华上帝欤、惟尔为大、依我所闻、无可比拟、尔外无他上帝、",
      "23": "地上何民、如尔民以色列、上帝亲往赎之、以为己民、而显己名、且为尔国、行大而可畏之事、驱逐列邦、及其诸神、于尔自埃及所赎之民前、",
      "24": "尔立以色列民、永为尔民、尔耶和华为其上帝、",
      "25": "耶和华上帝欤、尔论尔仆、与其家所言者、求尔坚固之、至于永远、如言而行、",
      "26": "愿人永尊尔名为大、曰、万军之耶和华、乃治以色列之上帝、尔仆大卫之家、必坚立于尔前、",
      "27": "万军之耶和华、以色列之上帝欤、既启示尔仆曰、我必为尔建立家室、故尔仆敢以此而求、",
      "28": "主耶和华欤、尔乃上帝、所言真实、以此福许尔仆、",
      "29": "今愿锡嘏于尔仆家、俾永存于尔前、主耶和华欤、尔既言之、愿尔仆家永享尔福、"
    },
    "8": {
      "1": "厥后、大卫击非利士人服之、夺京都之权于其手、",
      "2": "又击摩押、使其人伏地、以绳量度、杀戮者二绳之长、生存者一绳有奇、摩押人遂服役于大卫、而纳贡焉、",
      "3": "琐巴王利合子哈大底谢、往河欲恢复其权时、大卫击之、",
      "4": "虏其骑兵一千七百、步卒二万、御车之马、则断其筋、惟存百乘之马、",
      "5": "大马色之亚兰人、来助琐巴王哈大底谢、大卫击杀其人二万二千、",
      "6": "大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、",
      "7": "大卫夺哈大底谢臣仆之金盾、携至耶路撒冷、",
      "8": "又自属哈大底谢之比他比罗他二邑、取铜甚多、",
      "9": null,
      "10": "哈大底谢屡与哈马王陀以战、陀以闻大卫击败哈大底谢全军、遂遣子约兰见大卫王问安、为之祝嘏、约兰携金银铜诸器、",
      "11": "大卫王区别此物、献于耶和华、与曩昔所献降国之金银同、",
      "12": "即自亚兰、摩押、亚扪、非利士、亚玛力诸族、及琐巴王利合子哈大底谢所获之物、",
      "13": "大卫于盐谷、击杀亚兰人一万八千而归、得其名誉、",
      "14": "置戍于以东全国、以东人咸服役于大卫、大卫无论何往、耶和华使之获胜、○",
      "15": "大卫为以色列全族之王、为其民众施行公义、",
      "16": "洗鲁雅子约押为军长、亚希律子约沙法为史官、",
      "17": "亚希突子撒督、与亚比亚他子亚希米勒为祭司、西莱雅为缮写、",
      "18": "耶何耶大子比拿雅统辖基利提人、比利提人、大卫众子为相、"
    },
    "9": {
      "1": "大卫曰、扫罗家尚有遗存者乎、我缘约拿单故、将施仁慈于彼、",
      "2": "扫罗家有仆名洗巴、或召之见大卫、王曰、尔洗巴乎、曰、仆是也、",
      "3": "王曰、扫罗家尚有人乎、我以上帝之仁慈待之、洗巴曰、约拿单尚有一子、跛者也、",
      "4": "王曰、彼何在、曰、在罗底巴亚米利子玛吉家、",
      "5": "大卫王遣人自罗底巴亚米利子玛吉家、携之而至、",
      "6": "扫罗孙、约拿单子米非波设诣大卫、伏地而拜、大卫曰、米非波设欤、曰、尔仆在此、",
      "7": "大卫曰、毋惧、我缘尔父约拿单故、必施仁慈于尔、以尔祖扫罗之田、悉反于尔、尔可恒食于我席、",
      "8": "米非波设拜曰、仆何人斯、若此死犬、而得尔之眷顾乎、",
      "9": "王呼扫罗仆洗巴曰、凡属扫罗及其家者、我已咸赐尔主之子、",
      "10": "尔与尔子尔仆、必为之耕田、纳其所产、使尔主之子有粮可食、惟尔主之子米非波设、必恒食于我席、洗巴有子十五人、仆二十人、",
      "11": "洗巴谓王曰、我主我王所命、尔仆必悉行之、米非波设乃食于王席、与王子同、",
      "12": "米非波设有幼子名米迦、凡居洗巴家者、皆为米非波设之仆、",
      "13": "米非波设居耶路撒冷、恒食于王席、二足俱跛、"
    },
    "10": {
      "1": "厥后、亚扪族王没、其子哈嫩嗣位、",
      "2": "大卫曰、昔哈嫩父拿辖施仁慈于我、今我将施仁慈于其子哈嫩、遂遣仆往、唁其丧父、大卫仆至亚扪族地、",
      "3": "亚扪族之牧伯谓其主哈嫩曰、大卫遣唁者诣尔、尔意大卫果敬尔父乎、大卫遣仆诣尔、讵非窥察此城、而倾之耶、",
      "4": "哈嫩遂执大卫仆、薙其须之半、中断其衣至臀、而遣之归、",
      "5": "其人深以为耻、或以告大卫、乃遣人迎之曰、可居耶利哥、俟须长而后归、○",
      "6": "亚扪族知己为大卫所恶、遂遣人募伯利合与琐巴之亚兰人、步卒二万、及玛迦王所偕之人一千、陀伯人一万二千、",
      "7": "大卫闻之、则遣约押率勇士全军、",
      "8": "亚扪族出、列陈于邑门、琐巴利合之亚兰人、及陀伯人、玛迦人、别列于野、",
      "9": "约押见其前后列陈、则简以色列之精兵、陈列行伍、以御亚兰人、",
      "10": "以余军付弟亚比筛、陈列行伍、以御亚扪族、",
      "11": "曰、如亚兰人强于我、尔则助我、如亚扪人强于尔、我则助尔、",
      "12": "宜强乃志、尔我当为我民、及我上帝邑、为大丈夫、愿耶和华成其所欲、",
      "13": "约押与所偕之民、进与亚兰人战、亚兰人遁于其前、",
      "14": "亚扪族见亚兰人遁、亦遁于亚比筛前、而入于邑、约押遂离亚扪族、返耶路撒冷、○",
      "15": "亚兰人见己为以色列所败、则咸集焉、",
      "16": "哈大底谢遣使招河外之亚兰人出、遂至希兰、哈大底谢之军长朔法率之、",
      "17": "或告大卫、遂集以色列众、济约但、至希兰、亚兰人列陈、与大卫战、",
      "18": "亚兰人遁于以色列众前、大卫戮其战车七百乘之卒、骑兵四万、击其军长朔法、致死于彼、",
      "19": "臣服哈大底谢之诸王、见其为以色列所败、遂与以色列修好、而服事之、嗣后亚兰人不敢助亚扪族、"
    },
    "11": {
      "1": "岁初、列王出战时、大卫遣约押偕其臣仆、及以色列众出、遂败亚扪族、围拉巴、大卫居于耶路撒冷、○",
      "2": "日夕大卫自床起、游行于宫巅、见一妇沐浴、貌甚美、",
      "3": "大卫遣人问妇为谁、或曰、非以连女、赫人乌利亚妻拔示巴乎、",
      "4": "大卫遣使取之、既至、濯其不洁、大卫与之同寝、妇乃归、",
      "5": "妇怀妊、遣人告大卫曰、我怀妊矣、",
      "6": "大卫遣人谕约押曰、遣赫人乌利亚见我、约押遂遣之入觐、",
      "7": "乌利亚既至、大卫问约押若何、民众之况若何、战事之效若何、",
      "8": "又谓乌利亚曰、尔其归家濯足、乌利亚出王宫、王赐馔随其后、",
      "9": "惟乌利亚寝于宫门、与其主之仆偕、不归私第、",
      "10": "或告大卫曰、乌利亚未归其第、大卫谓乌利亚曰、尔非自遄征而至乎、奚不归第、",
      "11": "乌利亚曰、匮及以色列犹大族、咸居柴栅、我主约押与我主之仆、屯于田野、我岂可归第饮食、与妻偕寝乎、我指尔及尔生命以誓、我决不为此、",
      "12": "大卫曰、今日仍居于此、明日我遣尔往、乌利亚是日居耶路撒冷、",
      "13": "翌日、大卫召之、乃饮食于其前、大卫使之醉、至夕而出、仍寝于床、与其主之仆偕、不归其第、",
      "14": "诘朝、大卫致书约押、付于乌利亚手以达、",
      "15": "书曰、可置乌利亚于前茅、剧战之处、尔众则退、俾其被击而死、",
      "16": "约押窥城、知敌勇士所在、则委乌利亚于彼、",
      "17": "邑人出、与约押战、大卫之仆、没者数人、赫人乌利亚亦死、",
      "18": "约押遣人以战事告大卫、",
      "19": "嘱使者曰、尔以战事告王既毕、",
      "20": "如王怒曰、尔何迫城以战、岂不知敌必自城而射乎、",
      "21": "耶路比设子亚比米勒为谁所击、非妇自城掷磨石于其身、而彼死于提备斯乎、尔傅于城何耶、则曰、尔仆赫人乌利亚亦死、",
      "22": "使者遂行、见大卫、以约押所命告之、",
      "23": "曰、敌胜于我、出而逆我于野、我追袭之、逼近城门、",
      "24": "射者自城射尔仆、王之仆中、数人陨亡、尔仆赫人乌利亚亦死、",
      "25": "大卫谓使者曰、尔其语约押曰、毋以此为忧、刃之吞人、或彼或此、当益奋厥力、攻城而毁之、以此勉励约押、",
      "26": "乌利亚妻闻夫乌利亚死、为之哀哭、",
      "27": "丧事既毕、大卫召之入宫、遂为其妻、因而生子、然大卫所为、耶和华不悦之、"
    },
    "12": {
      "1": "耶和华遣拿单见大卫、遂诣之、曰、有二人居于一邑、一富一贫、",
      "2": "富者牛羊甚多、",
      "3": "贫者无所有、惟一小牝羔、乃彼所购而养者、与彼及子同长、食其食、饮其杯、卧于其怀、视若己女、",
      "4": "有旅人诣富者、富者惜其牛羊、不以供客、乃取贫者之羔、备而供之、",
      "5": "大卫甚怒其人、谓拿单曰、我指维生之耶和华以誓、行此者宜死、",
      "6": "必偿其羔四倍、缘彼行此事、无怜悯也、○",
      "7": "拿单谓大卫曰、尔即其人也、以色列之上帝耶和华云、我膏尔为以色列王、援尔于扫罗手、",
      "8": "以尔主之家业赐尔、以尔主之妻室付于尔怀、以以色列及犹大家畀尔、若以为寡、我必有以加之、",
      "9": "尔何藐视耶和华命、行其所恶、藉亚扪族之刃、击杀赫人乌利亚、而取其妻为妻、",
      "10": "尔既藐视我、而取赫人乌利亚妻为妻、故兵刃永不离尔家、",
      "11": "耶和华又曰、我必肇祸于尔家、加诸尔身、以尔妻室付于他人、为尔目击、彼于日光之下、与之同寝、",
      "12": "尔行之于隐、我则行之于日光之下、为以色列众目击、",
      "13": "大卫谓拿单曰、我获罪于耶和华矣、拿单曰、耶和华已宥尔罪、不致死亡、",
      "14": "然尔行此、使耶和华之敌得毁谤之由、故尔所生之子必死、",
      "15": "拿单乃归、耶和华击乌利亚妻为大卫所生之子、使之疾甚、",
      "16": "大卫为子祈祷上帝、禁食、入室终夜伏地、",
      "17": "家之老者侍侧、欲自地起之、大卫不从、亦不偕食、",
      "18": "越至七日、子死、大卫之仆不敢以子死告之、盖曰、子尚生时、我与之言、彼不之听、若以子死相告、其忧伤将何如乎、",
      "19": "大卫见仆切切私语、知子已死、问仆曰、子死乎、曰、死矣、",
      "20": "大卫自地而起、沐浴、膏身、更衣、入耶和华室而崇拜、回宫命具馔、则设席而食、",
      "21": "仆曰、尔所为者何耶、子尚生时、尔为之禁食哭泣、子死、乃起而食、",
      "22": "曰、子尚生时、我之禁食哭泣、盖曰、耶和华或施恩于我、俾子生存、未可知也、",
      "23": "今子已死、禁食何为、岂能使之返乎、我必往彼所、彼不返于我、",
      "24": "大卫慰其妻拔示巴、入而与之同寝、妇乃生子、命名所罗门、耶和华爱之、",
      "25": "藉先知拿单名子曰耶底底亚、缘耶和华之故也、○",
      "26": "约押攻亚扪族之拉巴、取其王城、",
      "27": "遣使见大卫曰、我攻拉巴、取其水城、",
      "28": "今尔可集余民、建营攻而取之、免为我取、人以我名名之、",
      "29": "大卫乃集民众往拉巴、攻而取之、",
      "30": "夺其王首之冕、其金重一他连得、饰以宝石、置于大卫首、又自邑中、携出货财甚多、",
      "31": "且出其邑民、使之服役于锯、及铁耙与铁斧、或服役于瓦窑、大卫待亚扪族诸邑、皆若是、大卫率民众归耶路撒冷、"
    },
    "13": {
      "1": "大卫子押沙龙有妹貌美、名曰他玛、大卫子暗嫩爱之、",
      "2": "暗嫩为其妹他玛、抑郁成疾、他玛乃处子、暗嫩自知难与之近、",
      "3": "暗嫩有友名约拿达、乃大卫兄示米亚子、为人甚狡、",
      "4": "谓暗嫩曰、王子欤、尔日益瘠瘦、曷故、尔不告我乎、暗嫩曰、我爱弟押沙龙之妹他玛、",
      "5": "约拿达曰、可卧于床、佯为遘疾、父来视尔、则谓之曰、请容我妹他玛至此、以食与我、备于我前、使我见之、我由其手受而食之、",
      "6": "暗嫩遂卧、佯为遘疾、王来视之、暗嫩曰、请容我妹他玛、来作二饼于我前、我由其手受而食之、",
      "7": "大卫遣人入内谕他玛曰、往尔兄暗嫩室、为之备馔、",
      "8": "他玛往其兄暗嫩室、见暗嫩偃卧、遂取湿面抟于其前、作饼炊之、",
      "9": "以釜倾于其前、暗嫩不食、曰、屏众、遂咸出、",
      "10": "暗嫩谓他玛曰、携饼入内室、我由尔手受而食之、他玛取所作之饼、携入内室、至其兄暗嫩、",
      "11": "进而食之、暗嫩执之、曰、我妹与我同寝、",
      "12": "曰、我兄不可、毋玷辱我、在以色列中不可行此、毋为此愚妄之事、",
      "13": "我负斯辱、将焉往、尔在以色列中、必如愚妄人矣、祈言于王、必不禁我归尔、",
      "14": "暗嫩不听其言、因强于彼、强与同寝、",
      "15": "厥后、暗嫩憾之极甚、其憾之之情、较爱之之情更切、遂谓之曰、起、往哉、",
      "16": "他玛曰、不可、尔遣我去、较前所行、其咎尤重、暗嫩不听、",
      "17": "呼侍立之仆曰、驱此女出、从而上楗、",
      "18": "时、他玛衣彩衣、循王女处室之制也、仆携之出、从而上楗、",
      "19": "他玛裂其彩衣、蒙灰于首、按手其上、且行且哭、",
      "20": "其兄押沙龙谓之曰、尔兄暗嫩与尔偕乎、我妹今且缄默、彼乃尔兄、勿以为意、于是他玛在兄押沙龙家独处、",
      "21": "大卫王闻之、怒甚、",
      "22": "押沙龙因暗嫩强玷其妹他玛、憾之、善恶之言、俱不与语、○",
      "23": "越二年、有人为押沙龙剪羊毛在近以法莲之巴力夏琐、押沙龙邀王众子、",
      "24": "乃觐王曰、有人为仆剪羊毛、请王及臣仆、与尔仆偕往、",
      "25": "王曰、吾子、我侪无庸俱往、恐累尔、押沙龙固请之、亦不往、第为祝嘏、",
      "26": "押沙龙曰、如尔不往、则请许兄暗嫩偕往、王曰、彼偕尔往、曷故、",
      "27": "押沙龙固请之、乃使暗嫩及王众子偕往、",
      "28": "押沙龙命其仆曰、当伺暗嫩饮酒快心、我谕尔曰击暗嫩、则杀之毋畏、命尔者非我乎、当壮胆而奋勇、",
      "29": "仆循押沙龙命、以处暗嫩、王子咸起、各乘其驴而遁、",
      "30": "尚在途间、有音耗传于大卫曰、王子尽为押沙龙所杀、靡有孑遗、",
      "31": "王遂起、裂衣仆地、臣仆裂衣侍立、",
      "32": "大卫兄示米亚子约拿达曰、我主、毋以为少者王子悉见杀、死者惟暗嫩一人耳、自彼强玷其妹之日、此事押沙龙已定之、",
      "33": "我主我王毋怀忧、以为王子皆死、死者惟暗嫩一人耳、",
      "34": "押沙龙遁、守望之少者举目以观、见后有多人、由山麓之途而至、",
      "35": "约拿达谓王曰、王子至矣、如仆所言、",
      "36": "言甫毕、王子至、发声而哭、王与臣仆亦哭、恸甚、○",
      "37": "押沙龙遁于基述王亚米忽子达买所、大卫日为其子悲哀、",
      "38": "押沙龙遁于基述、居彼三年、",
      "39": "大卫王见暗嫩既死、乃得慰藉、而想念押沙龙殊切、"
    },
    "14": {
      "1": "洗鲁雅子约押、知王中心向往押沙龙、",
      "2": "乃遣人往提哥亚、携哲妇至、谓之曰、尔其佯为居丧者、身衣丧服、勿沐以膏、若为死者久哀之妇、",
      "3": "入见王、与之言、遂以言授之、",
      "4": "提哥亚妇与王言时、伏地拜曰、王欤、助我、",
      "5": "王曰、尔有何事、曰、我乃嫠妇、我夫已死、",
      "6": "婢有二子、在田相鬬、排解无人、此击彼而毙之、",
      "7": "今举家起而攻婢曰、击昆弟者、当付于我、而致之死、以偿所杀昆弟之命、而绝其嗣、如是、则灭我余烬、不为我夫留名与后于世、",
      "8": "王曰、尔归、我将为尔下令、",
      "9": "提哥亚妇曰、我主我王欤、罪归于我、及我父家、王与国位、均无尤焉、",
      "10": "王曰、凡咎尔者、携至我前、彼必不复犯尔、",
      "11": "妇曰、请王念尔上帝耶和华、不许报仇者复加杀害、免灭吾子、曰、我指维生之耶和华而誓、尔子之一发、不陨于地、",
      "12": "妇曰、祈我主我王、容妇复进一词、曰、其言之、",
      "13": "妇曰、胡为谋害上帝之民、王出此言、似有差失、因不令亡人旋归也、",
      "14": "吾侪必死、如水倾地、不能复收、上帝不夺人命、乃设法俾亡者得免驱逐、",
      "15": "我以此言告我主我王、乃因民使我恐惧、故曰、我必与王言之、庶几王允婢之所求、",
      "16": "人欲灭我及子、俾绝于上帝之业、王必俞允、援婢脱于其手、",
      "17": "婢则曰、愿我主我王之言慰我、盖我主我王之辨是非、如上帝之使、愿尔上帝耶和华偕尔、",
      "18": "王曰、我所问于尔者、愿尔无隐、妇曰、请我主我王言之、",
      "19": "王曰、此事非约押与尔同谋乎、妇曰、我主我王欤、我指尔生命以誓、我主我王所言、无人能左右转移之、盖尔仆约押命我、以此言授婢、",
      "20": "尔仆约押为此、欲使事势变迁、我主聪睿、如上帝之使、洞悉世事、○",
      "21": "王谓约押曰、我允此事、尔往、携少者押沙龙以归、",
      "22": "约押伏地而拜、为王祝嘏、曰、我主我王允仆所求、今日我知沾恩于尔前、",
      "23": "约押遂起、往基述、携押沙龙至耶路撒冷、",
      "24": "王曰、使归私第、毋觌我面、押沙龙遂归、不见王面、○",
      "25": "押沙龙丰采甚都、见誉于众、遍以色列、无能比拟、自踵至顶、无有瑕疵、",
      "26": "因发甚重、每岁剪之、循王权衡计之、得二百舍客勒、",
      "27": "押沙龙生三子一女、女名他玛、美貌女也、○",
      "28": "押沙龙居耶路撒冷二年、未见王面、",
      "29": "乃召约押、欲遣之见王、约押不至、再召之、仍不至、",
      "30": "遂谓仆曰、约押之田、与我接壤、中有麰麦、尔往焚之、仆遂纵火于田、",
      "31": "约押起、至押沙龙室、谓之曰、尔仆奚纵火于吾田、",
      "32": "押沙龙曰、我遣人召尔至此、欲使尔觐王曰、吾自基述而归何为、不如仍居于彼、今请许我觌王面、如我有咎、王可杀我、",
      "33": "约押入觐、以此告王、王乃召之、押沙龙入觐、伏地拜于王前、王与接吻、"
    },
    "15": {
      "1": "此后、押沙龙备车马与五十人、奔走于前、",
      "2": "夙兴、立于邑门途侧、见有讼事宜受王鞫者、则呼之曰、尔属何邑、曰、仆属以色列某支派、",
      "3": "押沙龙曰、尔事善且正、然王未尝委人听之、",
      "4": "又曰、我深愿立为士师于斯土、凡有争端讼事、咸诣我所、我必为之公断、",
      "5": "或有近而拜之者、押沙龙伸手执之、而与接吻、",
      "6": "凡以色列人欲诣王以讼者、押沙龙待之若此、因而阴得以色列人之心、○",
      "7": "越四年、押沙龙谓王曰、我曾许愿于耶和华、请允我往希伯仑以酬之、",
      "8": "盖尔仆居亚兰之基述、尝许愿曰、如耶和华使我归耶路撒冷、我必崇事之、",
      "9": "王曰、安然而去、遂起而往希伯仑、",
      "10": "押沙龙遣谍、遍行以色列众支派曰、一闻角声、则当言曰、押沙龙在希伯仑为王矣、",
      "11": "押沙龙自耶路撒冷、招二百人偕行、其人朴诚、不知其事、",
      "12": "大卫之谋士亚希多弗、基罗人也、押沙龙献祭时、遣人召之、自其本邑基罗而来、叛党势强、民归押沙龙者日众、○",
      "13": "有使者来告大卫曰、以色列人之心、咸归押沙龙矣、",
      "14": "大卫谓在耶路撒冷相偕之仆曰、当起而遁、否则不得避押沙龙、其速往哉、恐其猝至、加害我侪、刃击邑民、",
      "15": "王之仆谓王曰、我主我王所欲、仆愿行之、",
      "16": "王出、眷属随之、留妃十人、以守宫闱、",
      "17": "王出、民众相从、止于伯墨哈、",
      "18": "众仆与基利提人、比利提人、及自迦特从王而至者六百人、过于王前、",
      "19": "王谓迦特人以太曰、尔与吾侪偕往何为、可返与王同居、尔为异族、出亡在外、或归故土、",
      "20": "尔来为日无几、今我观势而往、安忍使尔偕我流离、可携尔昆弟而归、愿恩宠诚实临尔、",
      "21": "以太曰、我指维生之耶和华、及我主我王之生命而誓、我主我王所在、仆必与偕、死生以之、",
      "22": "大卫曰、往哉、其济诸、迦特人以太与其从者、及其幼稚同济、",
      "23": "斯土之人、大声而哭、民济汲沦溪、王亦济、众望旷野之路而行、",
      "24": "撒督亦至、众利未人从之、舁上帝匮、置之于彼、亚比亚他登山、待民出邑、",
      "25": "王谓撒督曰、舁上帝匮返城、若我蒙恩于耶和华前、必使我反、见匮及其居所、",
      "26": "如云我不悦尔、愿任其所欲而待我、",
      "27": "又谓祭司撒督曰、尔非先见乎、尔与尔子亚希玛斯、及亚比亚他子约拿单、安然归邑、",
      "28": "我将留于旷野之津、待尔有言告我、",
      "29": "撒督与亚比亚他、遂舁上帝之匮、归耶路撒冷居焉、○",
      "30": "大卫蒙首跣足、陟橄榄山、且陟且哭、所偕之众、亦皆蒙首而陟、且陟且哭、",
      "31": "或告大卫曰、亚希多弗从押沙龙、在叛党之中、大卫曰、耶和华欤、求尔使亚希多弗之谋、变为愚昧、",
      "32": "大卫既至山巅、崇拜上帝之所、有亚基人户筛、自裂其衣、以尘蒙首来迎、",
      "33": "大卫谓之曰、尔偕我往、适以累我、",
      "34": "若归邑语押沙龙曰、王欤、我欲为尔仆、昔为尔父之仆、今亦如是为尔仆、则必为我败亚希多弗之谋、",
      "35": "祭司撒督及亚比亚他、非偕尔在彼乎、尔于王室有所闻、当告之、",
      "36": "撒督子亚希玛斯、亚比亚他子约拿单、二子亦与之偕、凡有所闻、遣之告我、",
      "37": "大卫之友户筛遂入城、押沙龙亦至耶路撒冷、"
    },
    "16": {
      "1": "大卫过山巅未远、米非波设仆洗巴来迎、携备鞍之驴二、载饼二百、葡萄干一百穗、夏果一百、酒一革囊、",
      "2": "王曰、汝携此何意、洗巴曰、驴为王眷聚所乘、饼及夏果为少者所食、酒为旷野困惫者所饮、",
      "3": "王曰、尔主之子安在、曰、在耶路撒冷、盖曰、今日以色列家、必以父之国反我、",
      "4": "王曰、米非波设所有者、咸归于尔、洗巴曰、我跪拜、愿蒙恩于我主我王之前、○",
      "5": "大卫王至巴户琳、有扫罗族、基拉子名示每者出、且行且诅、",
      "6": "以石掷大卫、及其臣仆、时、民庶勇士在王左右、",
      "7": "示每诅曰、往哉、往哉、尔流血之人、鄙陋之徒也、",
      "8": "尔代扫罗为王、今耶和华将扫罗家之血、悉归于尔、以此国付于尔子押沙龙、尔流血之人、自取其祸也、",
      "9": "洗鲁雅子亚比筛谓王曰、此死犬胡为诅我主我王、求尔允我往斩其首、",
      "10": "王曰、洗鲁雅子、我与尔何与、彼诅大卫、因耶和华命其诅之、孰敢言胡为行此乎、",
      "11": "又谓亚比筛及诸臣仆曰、我子己身所出、尚索我命、况此便雅悯人乎、姑容之、听其诅、盖耶和华命之矣、",
      "12": "庶几耶和华鉴我之冤、缘其今日之诅、报我以善、",
      "13": "大卫及从者行于道、示每行于相对之阪、且行且诅、掷石扬尘、",
      "14": "王及从者困惫、至一处养其精力、○",
      "15": "押沙龙与以色列众至耶路撒冷、亚希多弗偕之、",
      "16": "大卫友亚基人户筛诣押沙龙、曰、愿王万岁、愿王万岁、",
      "17": "押沙龙曰、尔爱友之情如是乎、何不与友偕行乎、",
      "18": "户筛曰、不然、惟耶和华与斯民、及以色列众所选者、我必归之、而与之俱、",
      "19": "且我宜事者为谁、非王之子乎、昔我若何事尔父、今亦如是事尔、",
      "20": "押沙龙谓亚希多弗曰、我侪当若何而行、尔其谋之、",
      "21": "亚希多弗曰、尔父留妃以守宫闱、尔入其中、以色列众闻尔为父所憾、则从尔者、皆强厥手矣、",
      "22": "于是为押沙龙张幕宫巅、押沙龙遂入御父妃、以色列人目睹之、",
      "23": "当日亚希多弗所设之谋、如咨诹于上帝、为大卫、为押沙龙、皆如是、"
    },
    "17": {
      "1": "亚希多弗谓押沙龙曰、许我简卒一万二千、今夜启行、追袭大卫、",
      "2": "乘其困惫手弱临之、使之惊惶、侍从必遁、而我独击其王、",
      "3": "俾众悉归于尔、得尔所索之人、则如众返、而民安焉、",
      "4": "押沙龙及以色列长老、皆悦此言、",
      "5": "押沙龙曰、召亚基人、户筛至、俾得与闻其言、",
      "6": "户筛既至、押沙龙曰、亚希多弗所言若此、可从之乎、否则尔言之、",
      "7": "户筛曰、亚希多弗此次之谋不嘉、",
      "8": "又曰、尔父与其侍从、乃为英武、尔所知也、今其衷怀暴怒、如熊在野、而亡其子、尔父又娴战事、必不宿于民中、",
      "9": "今必藏于坑坎、或在他所、如尔从者数人先仆、闻者必曰、从押沙龙者见戮、",
      "10": "则人虽骁勇、心猛如狮、必丧厥胆、盖以色列族咸知尔父英武、从者亦骁勇、",
      "11": "我之谋议、悉集以色列众、自但至别是巴、如海沙之多、尔亲出战、",
      "12": "于其所在、倏然临之、如露降于土壤、使彼及其侍从、靡有孑遗、",
      "13": "彼若入城、以色列众必携绳至、曳城入河、卷石不遗、",
      "14": "押沙龙及以色列众曰、亚基人户筛之谋、较亚希多弗之谋尤善、盖耶和华预定败亚希多弗之谋、以祸押沙龙、○",
      "15": "户筛谓祭司撒督亚比亚他曰、亚希多弗为押沙龙、及以色列长老、所谋如此、我所谋如此、",
      "16": "宜急遣人告大卫曰、今夜勿宿旷野之津、必济河、免王与侍从、俱见吞噬、",
      "17": "时、约拿单亚希玛斯待于隐罗结、因不可入城、为人所见、有婢数来告之、则往转告大卫王、",
      "18": "有孺子见之、以告押沙龙、二人遂急去、至巴户琳人家、其院有井、二人下焉、",
      "19": "妇以盖掩井口、布麦屑于上、而事不泄、",
      "20": "押沙龙仆至其家、问妇曰、亚希玛斯约拿单安在、妇曰、已济溪矣、索之不得、乃归耶路撒冷、",
      "21": "去后、二人自井出、往告大卫王曰、亚希多弗设谋害尔、宜起、速济河、",
      "22": "大卫与仆从遂起、济约但、及黎明、民众悉济、不遗一人、",
      "23": "亚希多弗见其所谋不从、即备驴反故邑、归私第、处置家事、自缢而死、葬于父墓、○",
      "24": "大卫至玛哈念、押沙龙及以色列众济约但、",
      "25": "押沙龙立亚玛撒为军长、以代约押、其人乃以实玛利人以特拉、与拿辖女亚比该同室而生者、亚比该与约押母洗鲁雅为姊妹、",
      "26": "押沙龙与以色列众、建营于基列地、○",
      "27": "大卫既至玛哈念、亚扪族拉巴人拿辖子朔比、与罗底巴人亚米利子玛吉、暨基列之罗基琳人巴西莱咸至、",
      "28": "携床盆瓦器、小麦、麰麦、细面、烘谷、大豆、小豆、烘豆、",
      "29": "蜜酥与羊、牛酪之饼、以供大卫、及其侍从、盖曰、民在旷野、饥渴困惫、"
    },
    "18": {
      "1": "大卫核其所偕之民、立千夫长、百夫长以率之、",
      "2": "大卫遣民出战、分之为三、以一委约押、以一委洗鲁雅子、约押弟亚比筛、以一委迦特人以太、王曰、我亦必与尔偕往、",
      "3": "民曰、尔不可往、如我逃遁、敌不以我为意、死亡者半、敌亦不以为意、惟尔一人、可当我万、尔自城助我尤善、",
      "4": "王曰、尔所视为善者、我必行之、王乃立于门侧、民众或百或千、分队而出、",
      "5": "王命约押亚比筛以太曰、尔缘我故、宽待少者押沙龙、王为押沙龙嘱诸将、民悉闻之、",
      "6": "于是民出至田、以迎以色列众、战于以法莲林、",
      "7": "以色列众败于大卫仆从之前、是日被戮者众、计有二万、",
      "8": "因其战鬬四方散布、死于林者、较死于刃者尤多、",
      "9": "押沙龙偶与大卫之仆相遇、乘骡过于大橡繁枝之下、其首为树所絓、悬于空际、骡逸而去、",
      "10": "或见之、告约押曰、我见押沙龙悬于橡树、",
      "11": "约押曰、尔既见之、何不击之陨地、若然、我以十金与绅予尔、",
      "12": "曰、虽获千金、我不伸手击王之子、我侪闻王嘱尔、与亚比筛以太曰、慎勿加害少者押沙龙、",
      "13": "如我妄害其命、无事隐于王、而尔亦必敌我、",
      "14": "约押曰、我不可与尔迟延、遂执三戈而往、时、押沙龙悬于橡树、气犹未绝、则刺其胸、",
      "15": "为约押执兵之少者十人、环攻押沙龙而毙之、",
      "16": "约押吹角止众、民乃旋返、不追以色列族、",
      "17": "掷押沙龙尸于林中巨阱、垒石其上、成为大阜、以色列众遁归己幕、",
      "18": "押沙龙存时、尝曰、我无遗子、以传我名、故在王谷建柱、称以己名、至于今日、称为押沙龙碑、○",
      "19": "撒督子亚希玛斯曰、请容我趋、以耶和华伸冤之音信报王、",
      "20": "约押曰、今日勿报音信、他日可也、王子既死、今日不可报音信也、",
      "21": "约押谓古示人曰、尔往、以所见者告王、古示人跪拜约押而趋、",
      "22": "撒督子亚希玛斯复请曰、无论如何、容我随古示人后、约押曰、我子欤、尔报音信、必不获赏、疾趋何为、",
      "23": "曰、无论如何、我必趋之、曰、趋哉、亚希玛斯乃趋、道经平原、越古示人、○",
      "24": "大卫坐城两门之间、守望者登楼巅、举目望见一人独趋、",
      "25": "呼而告王、王曰、若惟一人来、必报音信、其人趋而渐近、",
      "26": "守望者又见一人趋、告阍者曰、又有一人独趋、王曰、彼亦报音信者也、",
      "27": "守望者曰、我视在前者、其趋之势、如撒督子亚希玛斯然、王曰、彼善人也、必报嘉音、",
      "28": "亚希玛斯至、呼王曰安、伏地而拜、曰、尔之上帝耶和华、宜颂美焉、以举手攻我主我王者付与矣、",
      "29": "王曰、少者押沙龙安否、亚希玛斯曰、约押遣王之仆时、我见众大喧哗、不知何故、",
      "30": "王曰、且退、侍于侧、乃退而立、",
      "31": "古示人至、曰、有音信报于我主我王、今日耶和华已伸尔冤于凡攻尔者、",
      "32": "王曰、少者押沙龙安否、古示人曰、愿我主我王之敌、及凡起而害尔者、咸如彼少者、",
      "33": "王恸甚、登门楼而哭、且行且言曰、我子押沙龙、我子、我子押沙龙、我愿代尔死、押沙龙我子、我子、"
    },
    "19": {
      "1": "或告约押曰、王缘押沙龙哭而哀、",
      "2": "民闻王为子忧、故是日奏凯、转为悲哀、",
      "3": "当日民私归邑、如战败者、含羞而退、",
      "4": "王掩面、大声呼曰、我子押沙龙、押沙龙我子、我子、",
      "5": "约押入宫觐王曰、今日尔仆拯尔、及尔后妃子女之命、尔乃使之赧颜、",
      "6": "恶尔者、尔反爱之、爱尔者、尔反恶之、今日明示、牧伯臣仆、于尔无足介意、我知若押沙龙生存、而我侪咸死、尔乃欢悦矣、",
      "7": "今尔当起而出、以言慰藉尔仆、否则我指耶和华而誓、今夕必无一人偕尔、此祸较尔自幼所遭者尤甚、",
      "8": "王遂起、坐于邑门、有告民曰、王坐邑门、民遂觐王、○",
      "9": "以色列族既遁归幕、诸支派之民相争曰、王拯我于敌手、又援我于非利士人手、今避押沙龙、出亡于外、",
      "10": "我膏押沙龙以治我、今亡于陈、尔曹何不出言、以请王归、○",
      "11": "大卫王遣人见祭司撒督亚比亚他曰、当告犹大长老云、以色列众所言请王返宫、传闻于王、尔何居后、",
      "12": "尔乃我之昆弟骨肉、则请王归、何居人后、",
      "13": "亦告亚玛撒曰、尔非我之骨肉乎、如尔不代约押为军长、恒在我前、愿上帝罚我维倍、",
      "14": "于是犹大众如怀一心、遣使告王曰、请王及臣仆偕归、",
      "15": "王乃归、至约但、犹大人至吉甲以迎王、欲导之济河、○",
      "16": "巴户琳之便雅悯人基拉子示每、急与犹大人偕下、迎大卫王、",
      "17": "有便雅悯人一千、与扫罗家仆洗巴、及其子十五人、仆二十人从之、涉约但以迎王、",
      "18": "有舟往还济王眷聚、随王所欲、王将济时、基拉子示每伏于王前、",
      "19": "曰、我主勿罪我、当我主我王出耶路撒冷时、仆所行悖逆之事、祈勿念之、勿介于怀、",
      "20": "仆自知干罪、故今日约瑟家中、我至独先、以迎我主我王、",
      "21": "洗鲁雅子亚比筛曰、耶和华之受膏者、示每诅之、可不致之死乎、",
      "22": "大卫曰、洗鲁雅子、我与尔曹何与、使尔今日敌我、我岂不知今日我为以色列王、讵可在以色列中、致人于死乎、",
      "23": "遂语示每曰、尔必不死、加之以誓、○",
      "24": "扫罗孙米非波设亦来迎王、自王出亡、及王安归、不治其足、不理其须、不浣其衣、",
      "25": "至耶路撒冷迎王、王曰、米非波设、不与我同行、曷故、",
      "26": "对曰、我主我王、尔仆跛足、意欲备驴乘之、与王同行、而我仆欺我、",
      "27": "且谤尔仆于我主我王前、惟我主我王如上帝之使、依尔所视为善者行之、",
      "28": "盖我祖全家、于我主我王前、咸如死者、然尔使仆列于同席者中、我尚有何理、可吁于王、",
      "29": "王曰、何复言尔事乎、我命尔与洗巴、均分田亩、",
      "30": "米非波设曰、我主我王既安然还宫、任其悉取可也、○",
      "31": "基列人巴西莱自罗基琳至、偕王而行、送之济约但、",
      "32": "巴西莱老迈、年已八十、其家巨富、王在玛哈念时、尝以所需供王、",
      "33": "王谓巴西莱曰、与我偕往、我在耶路撒冷、以赡养尔、",
      "34": "巴西莱曰、我生存之日、尚有几何、可偕王上耶路撒冷乎、",
      "35": "今仆年八十、所食所饮、岂能知其味、辨其美恶乎、男女讴歌、岂能闻其声乎、何为累我主我王、",
      "36": "仆第偕王济约但、何必加我若是之赏赉乎、",
      "37": "容仆旋归、死于故邑、在我父母墓侧、尔仆金罕在此、请准其与我主我王偕济、依尔所视为善者待之、",
      "38": "王曰、金罕必与我偕往、我依尔所视为善者待之、尔有所求、我必为尔行之、",
      "39": "于是民众济约但、王亦济、王与巴西莱接吻、为之祝嘏、巴西莱遂归故土、○",
      "40": "王既济、至吉甲、金罕偕行、犹大民众、及以色列民之半送之、",
      "41": "以色列众来见王曰、我之昆弟犹大人、何为私导王、与眷聚及仆从、济约但河、",
      "42": "犹大人曰、王与我同宗、何因此事而怒、我岂食王禄、王岂有所馈于我乎、",
      "43": "以色列人曰、我侪于王、分有其十、与大卫之情谊、较尔尤深、尔导我王归、曷藐视我、不先与我议乎、然犹大人之言、较以色列人尤厉、"
    },
    "20": {
      "1": "在彼适有匪徒、便雅悯人比基利子示巴、吹角、曰、我与大卫无与、于耶西子无业、以色列族、各归故幕可也、",
      "2": "于是以色列人不从大卫、而从比基利子示巴、惟犹大人自约但至耶路撒冷、附于其王、○",
      "3": "大卫王至耶路撒冷、入宫、将前所留守宫之妃十人、幽于别室、供其所需、不复进御、使如嫠妇、至于死日、",
      "4": "王谓亚玛撒曰、限以三日、为我集犹大人、与尔偕至、",
      "5": "亚玛撒往集犹大人、稽延逾限、",
      "6": "大卫谓亚比筛曰、今比基利子示巴、必将贻害、更甚于押沙龙、当率尔主之仆、追袭其后、免其入于坚城、得以避我、",
      "7": "约押之卒、与基利提人、比利提人、及众勇士从之、咸出耶路撒冷、追袭比基利子示巴、",
      "8": "至基遍之大磐、亚玛撒来迓、约押身衣戎衣、腰束以带、中挟刃、藏于鞘、行时刃坠、",
      "9": "约押谓亚玛撒曰、吾兄安乎、乃以右手握其须、欲与接吻、",
      "10": "亚玛撒不防约押手中之刃、约押刺其腹、肠流于地、不再击而即毙、约押与弟亚比筛、追袭比基利子示巴、",
      "11": "约押军中、有少者一人立于尸旁曰、凡悦约押、为大卫者、其从约押、",
      "12": "时、亚玛撒仆于途间、卧于血中、少者见民至此而立、即移其尸、自大道至田间、掩之以衣、",
      "13": "既自大道移尸、民众遂从约押、追袭比基利子示巴、",
      "14": "约押遍行以色列诸支派、至伯玛迦之亚比拉、及比利人所、其人咸集相从、",
      "15": "遂至、围示巴于伯玛迦之亚比拉、附城筑垒、陷其墙垣、欲倾圮之、",
      "16": "有一哲妇自邑呼曰、听之听之、请约押来前、吾欲与言、",
      "17": "既近、妇曰、尔约押乎、曰、是也、妇曰、请听婢言、曰、吾听之、",
      "18": "妇曰、昔人有言、必问于亚比拉、乃毕其事、",
      "19": "我邑在以色列中、和平忠信、今尔欲灭以色列之母邑、何为并吞耶和华之业乎、",
      "20": "约押曰、我决不并吞毁灭之、",
      "21": "其事非若是也、惟以法莲山地之人、比基利子示巴、举手攻大卫王、今独以之付我、我即离邑而去、妇曰、必以其首掷于城外、",
      "22": "妇以智慧劝众、遂斩比基利子示巴首、掷与约押、约押吹角、众乃离邑而散、各归其幕、约押返耶路撒冷觐王、○",
      "23": "约押为以色列军长、耶何耶大子比拿雅、统辖基利提人、比利提人、",
      "24": "亚多兰统辖工役、亚希律子约沙法为史官、",
      "25": "示法为缮写、撒督与亚比亚他为祭司、",
      "26": "睚珥人以拉为大卫之相、"
    },
    "21": {
      "1": "大卫在位之时、饥馑历三载、大卫咨诹耶和华、耶和华曰、缘扫罗及其流血之家、杀基遍人也、",
      "2": "夫基遍人、原为亚摩利族之遗民、不属以色列族、以色列族与之盟约、扫罗为以色列及犹大人热中、谋杀戮之、",
      "3": "大卫召基遍人、谓之曰、我当为尔何为、何以赎此罪、俾尔为耶和华之业祝嘏、",
      "4": "基遍人曰、我侪与扫罗及其家、其间之事、不在金银、杀以色列一人、亦非我侪所为、王曰、尔所言者、我必为尔行之、",
      "5": null,
      "6": "曰、昔耶和华简扫罗为王、彼谋害我、欲行歼灭、使我不存于以色列四境、我愿以其后裔七人付我、我将为耶和华、悬之于其邑基比亚、王曰、我必付焉、",
      "7": "昔大卫与扫罗子约拿单、指耶和华而誓、故王惜扫罗孙、约拿单子米非波设、",
      "8": "乃以扫罗妃、爱雅女利斯巴所生二子、亚摩尼米非波设、及扫罗女米拉、适米何拉人巴西莱子亚得利、所生五子、",
      "9": "付于基遍人手、悬于山上、在耶和华前、七人俱亡、其见杀时、乃始刈麰麦之际、",
      "10": "爱雅女利斯巴、取麻布张于磐、自初获之时、迄天降雨、昼不容飞鸟、夜不容走兽、来犯其尸、",
      "11": "或以扫罗妃、爱雅女利斯巴所为、告大卫、",
      "12": "昔非利士人杀扫罗在基利波、悬扫罗及约拿单尸于伯珊之衢、基列雅比人盗之而归、",
      "13": "今大卫命取其骸骨、并取被悬者之骸骨、",
      "14": "俱葬于便雅悯地之洗拉、扫罗父基士之墓、众循王命而行、嗣后上帝垂顾其地、○",
      "15": "非利士人复与以色列战、大卫率其臣仆迎击、大卫困惫、",
      "16": "利乏裔以实比执铜戟、重三百舍客勒、且佩新刃、欲杀大卫、",
      "17": "洗鲁雅子亚比筛救之、击杀非利士人、于是大卫仆从誓曰、嗣后尔勿复偕我出战、恐灭以色列之灯光、○",
      "18": "厥后、又与非利士人战于歌伯、户沙人西比该、杀利乏裔撒弗、",
      "19": "又与非利士人战于歌伯、伯利恒人雅雷俄珥金子伊勒哈难杀迦特人歌利亚、其枪之柯、大如织器之梁、",
      "20": "又战于迦特、有利乏裔一人、躯干修伟、手足各有六指、共二十有四、",
      "21": "其人侮以色列时、大卫兄示米亚子约拿单杀之、",
      "22": "此四人、皆利乏裔、生于迦特、死于大卫及其臣仆之手、"
    },
    "22": {
      "1": "耶和华拯大卫于诸敌、及扫罗之手时、大卫作歌以颂之、",
      "2": "曰、耶和华为我磐石、我之保障、我之救援兮、",
      "3": "上帝我之磐石、我托庇于彼兮、为我之盾、拯救之角、我之高台、避难之所兮、我救者欤、尔乃援我于凶暴兮、",
      "4": "耶和华宜颂美兮、我呼吁之、则见拯于诸敌兮、",
      "5": "死亡之波涛环我、匪势之冲激怖我、",
      "6": "阴府之绳索绕我、死亡之机槛逮我、",
      "7": "我苦难中呼耶和华、吁我上帝兮、彼自殿中垂听我声、我之呼吁达于其耳兮、",
      "8": "因彼奋怒、大地震动、天基摇撼兮、",
      "9": "烟自其鼻升、火从其口出、炭为所燃兮、",
      "10": "垂诸天而临格、足下幽且深兮、",
      "11": "乘基路伯而飞、藉风翼而显见兮、",
      "12": "使玄冥为幕以环之、即水之汇聚、云之浓密兮、",
      "13": "由其前之光辉、炭为所燃兮、",
      "14": "耶和华自天起雷、至高者发其声兮、",
      "15": "彼发矢以溃敌、闪电而乱之兮、",
      "16": "因耶和华叱咤、鼻息之发、海底见而地基露兮、",
      "17": "彼自上垂手、援我于巨浸兮、",
      "18": "拯我于劲敌、及憾我者、以其强于我兮、",
      "19": "我遭难时、敌来攻我、惟耶和华为我所恃兮、",
      "20": "导我入宽广之区、施行救援、以其悦我兮、",
      "21": "耶和华依我行之义而赏赉、循我手之洁而报施、",
      "22": "因我守耶和华之道、未尝为恶、离我上帝兮、",
      "23": "彼之律例、悉在我前、未尝违其典章兮、",
      "24": "我于其前为完人、自守而远恶兮、",
      "25": "故耶和华依我之义、视我之洁、而报我兮、",
      "26": "尔于仁慈者应以仁慈、纯全者应以纯全、",
      "27": "清洁者应以清洁、乖戾者应以拂逆、",
      "28": "困苦之民、尔救援之、骄泰之辈、尔目鉴察、而卑抑之兮、",
      "29": "耶和华欤、尔为我之灯光、耶和华必烛我幽暗兮、",
      "30": "我赖尔冲突敌军、恃我上帝逾越垣墉兮、",
      "31": "上帝之道纯全、耶和华之言经验、凡托庇于彼者、彼为其盾兮、",
      "32": "耶和华而外、孰为上帝兮、我上帝而外、孰为磐石兮、",
      "33": "上帝为我巩固之保障、导完人行其道途兮、",
      "34": "令我足捷如鹿、置我于高处兮、",
      "35": "教我手习战鬬、致我臂挽铜弓兮、",
      "36": "尔赐我拯救之盾、尔之温和、俾我为大兮、",
      "37": "使我步履宽裕、我足未尝滑跌兮、",
      "38": "我追敌而歼之、未行殄灭、不旋归兮、",
      "39": "我施剿而破之、使之不振、仆我足下兮、",
      "40": "盖尔以力束我、使备战争、起而攻我者、俾服于我兮、",
      "41": "使我诸敌背我而驰、致我翦灭憾我者兮、",
      "42": "彼瞻望而无援、吁耶和华亦弗应兮、",
      "43": "我则捣之若地上之尘、践之若街中之泥、散之四方兮、",
      "44": "尔援我于我民之竞争、保我为列邦之元首、我所不识之民、必服役我兮、",
      "45": "外族之人、必归诚我、闻我之名、立即顺从兮、",
      "46": "外族衰落、出其卫所、战栗而来兮、",
      "47": "耶和华维生兮、我之磐石、宜颂美兮、上帝我拯救之磐石、当尊崇兮、",
      "48": "上帝为我复仇、使诸民服于我兮、",
      "49": "援我于敌、举我超乎攻我者、拯我于强暴兮、",
      "50": "耶和华欤、我必于列邦中称谢尔、歌颂尔名兮、",
      "51": "耶和华大施拯救于所立之王、施恩于其受膏者、即大卫及其后裔、永世靡暨兮、"
    },
    "23": {
      "1": "大卫末终之言列左、耶西子大卫、得居高位、受膏于雅各之上帝、为以色列之善歌者曰、",
      "2": "耶和华之神感我而言、厥词在于我口、",
      "3": "以色列之上帝有言、以色列之磐石谓我曰、以义治人、寅畏上帝、而秉权者、",
      "4": "譬如旭日朝晖、清晨无云、雨后日照、嫩草自地而发、",
      "5": "我家之于上帝、非若是乎、彼与我立永约、诸事坚定、救我之事、及我所望、彼岂不成之乎、",
      "6": "惟彼匪徒、如被弃之荆棘、手不得执、",
      "7": "人欲取之、必以铁器与枪柯、终于其地、焚之务尽、○",
      "8": "从大卫之勇士、名列于左、军长之首、他革扪人约设巴设、又称伊斯尼人亚底挪、一时击毙八百人、",
      "9": "其次亚合裔、朵多子以利亚撒、昔非利士人集战、以色列人逆之、从大卫者、有三勇士挑战、此人与焉、",
      "10": "彼击非利士人、至于手倦、握刃不能释、当日耶和华使之大获胜捷、民众但随其后、掠取货财、",
      "11": "其次哈拉人亚基子沙玛、昔非利士人群集于豆田、以色列众遁逃、",
      "12": "沙玛立于田间、以护其地、杀非利士人、耶和华使之大获胜捷、",
      "13": "穑时、三十首领中、有三人至亚杜兰穴、以觐大卫、非利士军建营于利乏音谷、",
      "14": "时、大卫在保障、非利士汛在伯利恒、",
      "15": "大卫歆羡曰、深愿有人由伯利恒门侧之井、汲水以饮我、",
      "16": "勇士三人冲过非利士军、由伯利恒门侧之井汲水、携诣大卫、大卫不饮、乃灌之于耶和华前、",
      "17": "曰、耶和华欤、我决不为此、岂饮冒死者之血乎、故不饮、三勇士所为若此、",
      "18": "其中洗鲁雅子、约押弟亚比筛为首、尝挥戈击毙三百人、遂在三百人中得名誉、",
      "19": "彼在三人中为最尊、故为其魁、惟不得与首三人同列、",
      "20": "又有甲薛勇士耶何耶大子比拿雅、大有作为、杀摩押人亚利伊勒二子、又当雨雪时、下阱击狮、",
      "21": "又杀埃及壮士、其人执戈、比拿雅以杖往迎、夺其戈而杀之、",
      "22": "比拿雅所为如是、遂在三勇士中得名誉、",
      "23": "彼较三十首领为尊、惟不及前三人、大卫立之为侍卫长、○",
      "24": "三十人中、有约押弟亚撒黑、伯利恒人朵多子伊勒哈难、",
      "25": "哈律人沙玛、及以利加、",
      "26": "帕勒提人希利斯、提哥亚人益吉子以拉、",
      "27": "亚拿突人亚比以谢、户沙人米本乃、",
      "28": "亚合人撒们、尼陀法人玛哈莱、",
      "29": "尼陀法人巴拿子希立、便雅悯族、基比亚人利拜子以太、",
      "30": "比拉顿人比拿雅、迦实溪人希太、",
      "31": "伯亚拉巴人亚比亚本、巴鲁米人押斯玛弗、",
      "32": "沙本人以利雅哈巴、雅善众子中约拿单、",
      "33": "哈拉人沙玛、及沙拉子亚希暗、",
      "34": "玛迦族、亚哈拜子以利法列、基罗人亚希多弗子以连、",
      "35": "迦密人希斯莱、亚巴人帕莱、",
      "36": "琐巴人拿单子以甲、迦得人巴尼、",
      "37": "亚扪人西勒、比录人拿哈莱、此二人、为洗鲁雅子约押执兵之士、",
      "38": "以帖人以拉、及迦立、",
      "39": "赫人乌利亚、共三十七人、"
    },
    "24": {
      "1": "耶和华复怒以色列人、遂感大卫、命人往核以色列犹大二族、",
      "2": "军长约押在侧、王谕之曰、尔遍行以色列诸支派、自但至别是巴、核其民数、俾我知之、",
      "3": "约押谓王曰、无论民数多寡、惟愿尔之上帝耶和华增益百倍、我主我王目击其事、然我主我王何乐行此、",
      "4": "但约押及诸军长为王命所迫、遂退而核以色列民、",
      "5": "既济约但、至迦得谷中之亚罗珥、建营于邑南、雅谢相对之所、",
      "6": "后至基列、与他停合示、及但雅安、绕至西顿、",
      "7": "又至推罗保障、与希未迦南二族诸邑、延及犹大南方、至别是巴、",
      "8": "遍行其地、凡历九月有二旬、而返耶路撒冷、",
      "9": "约押以民数进于王、以色列人执刃之丁壮八十万、犹大人五十万、○",
      "10": "大卫核民之后、中心自责、祷耶和华曰、我行此事、大干罪戾、愚昧之甚、耶和华欤、求尔宥仆之过、",
      "11": "诘朝、大卫起时、耶和华谕大卫之先见迦得曰、",
      "12": "往告大卫曰、耶和华云、我以三者示尔、可择其一、我行于尔、",
      "13": "迦得遂诣大卫曰、或饥馑临于尔土七年、或为敌追袭遁逃三月、或疫疠流行尔国三日、尔其思之、俾我覆遣我者、",
      "14": "大卫曰、我处窘迫之境、耶和华矜恤维大、愿陷于其手、勿陷于人手、",
      "15": "于是耶和华降疫疠于以色列、自清晨至所定之期、自但至别是巴、民间死者七万人、",
      "16": "天使向耶路撒冷举手、将灭之、耶和华悔祸、谓剿民之使曰、足矣、可止尔手、其时耶和华之使者、在耶布斯人亚劳拿之禾场、",
      "17": "大卫见击民之天使、则祷耶和华曰、犯罪者我、悖逆者我、惟此群羊何为、愿尔攻我、及我父家、○",
      "18": "当日迦得诣大卫曰、尔往为耶和华筑坛、在耶布斯人亚劳拿之禾场、",
      "19": "遂依迦得之言、遵耶和华命而往、",
      "20": "亚劳拿望见王与仆从至、遂出、伏地拜王、",
      "21": "曰、我主我王莅临仆所曷故、大卫曰、欲购禾场、为耶和华筑坛、使疫止于民间、",
      "22": "亚劳拿曰、我主我王可依视为善者、取而献之、牛为燔祭、打谷之具、与牛之轭为柴、",
      "23": "王欤、亚劳拿悉以此物与王、又曰、愿尔上帝耶和华悦纳尔、",
      "24": "王曰、不然、我必依其值而购之、不费财之燔祭、我不欲献于我上帝耶和华、于是大卫以金五十舍客勒、购禾场与牛、",
      "25": "在彼为耶和华筑坛、献燔祭及酬恩祭、耶和华允其所祈、垂顾斯土、疫疠止于以色列中、"
    }
  },
  "1Ki": {
    "1": {
      "1": "大卫王寿高年迈、覆以衾而不暖、",
      "2": "臣仆告曰、当为我主我王、求一处女、侍于王前、以奉养王、卧于王怀、使我主我王得温暖焉、",
      "3": "遂于以色列四境、求佳丽之女、得书念女亚比煞、携之诣王、",
      "4": "女艳甚、乃以奉养服事王、惟王不御焉、○",
      "5": "哈及之子亚多尼雅自高曰、我必为王、遂备车骑、简五十人、趋于其前、",
      "6": "彼乃后押沙龙而生、姿容甚美、其父未尝使之不乐、曰、尔何行此、",
      "7": "亚多尼雅、与洗鲁雅子约押、及祭司亚比亚他同议、二人从而助之、",
      "8": "惟祭司撒督、及耶何耶大子比拿雅、先知拿单、示每、利以、暨大卫之勇士、皆弗从之、",
      "9": "亚多尼雅在隐罗结侧、琐希列石旁、宰牛羊肥畜、请其兄弟、王之诸子、及王臣仆犹大众、",
      "10": "惟先知拿单、与比拿雅、及众勇士、暨弟所罗门、俱不请焉、",
      "11": "拿单告所罗门母拔示巴曰、哈及子亚多尼雅为王、尔未闻之乎、我主大卫未之知也、",
      "12": "今请容我为尔画策、拯尔及尔子所罗门之命、",
      "13": "当入觐大卫王、告之曰、我主我王欤、昔非与婢誓曰、尔子所罗门、必继我为王、而坐我位乎、今亚多尼雅为王、何也、",
      "14": "尔与王言之际、我亦踵入、以证尔言、",
      "15": "拔示巴遂入内室觐王、王甚老迈、书念女亚比煞侍之、",
      "16": "拔示巴鞠躬拜王、王曰、尔何所欲、",
      "17": "曰、我主欤、昔尔指尔上帝耶和华、与婢誓曰、尔子所罗门、必继我为王、而坐我位、",
      "18": "今亚多尼雅为王、我主我王不之知也、",
      "19": "彼宰牛羊肥畜甚多、请王众子、与祭司亚比亚他、及军长约押、惟尔仆所罗门、彼未请之、",
      "20": "我主我王欤、今以色列众目仰尔、而待尔言、谁继我主我王之位、",
      "21": "不然、则我主我王、与列祖偕眠时、我与我子所罗门、必视为罪人矣、○",
      "22": "妇与王言时、先知拿单入、",
      "23": "或告王曰、先知拿单至矣、拿单既至王前、俯伏于地、",
      "24": "曰、我主我王、尔岂言亚多尼雅继我为王、而坐我位乎、",
      "25": "今日彼往、多宰牛羊肥畜、请王众子、与诸军长、及祭司亚比亚他、众饮食于其前、呼曰、亚多尼雅王万岁、",
      "26": "惟我尔仆、与祭司撒督、及耶何耶大子比拿雅、暨尔仆所罗门、彼未请之、",
      "27": "此岂我主我王所为、而不示尔仆、谁继我主我王之位乎、",
      "28": "大卫王曰、召拔示巴、遂诣王所、立于王前、",
      "29": "王发誓云、我指援我生命、脱于诸难、维生之耶和华而誓、",
      "30": "我既指以色列之上帝耶和华、与尔誓曰、尔子所罗门、必继我为王、而坐我位、今日必如是而行、",
      "31": "拔示巴伏地拜王曰、我主大卫王万岁、○",
      "32": "王曰、召祭司撒督、先知拿单、耶何耶大子比拿雅诣我、遂至王前、",
      "33": "王谕之曰、其率尔主之仆、令吾子所罗门乘我骡、送至基训、",
      "34": "使祭司撒督、与先知拿单、膏之为以色列王、吹角曰、所罗门王万岁、",
      "35": "尔则随之而上、使践我位、盖彼代我为王、我立之为以色列及犹大之君、",
      "36": "耶何耶大子比拿雅曰、阿们、愿我主我王之上帝耶和华、亦如是言之、",
      "37": "耶和华与我主我王偕、愿彼亦如是与所罗门偕、使其国位、较我主大卫王之国位尤大、",
      "38": "于是祭司撒督、先知拿单、耶何耶大子比拿雅、及基利提人、比利提人、俱往、使所罗门乘大卫王之骡、送至基训、",
      "39": "祭司撒督由幕中、取盛膏之角、以膏所罗门、乃吹角、民众呼曰、所罗门王万岁、",
      "40": "民众随之而上、吹箫、欣喜不胜、呼声震地、",
      "41": "亚多尼雅及所偕之宾客食毕、咸闻之、约押闻角声、则曰、城中喧哗曷故、",
      "42": "言时、祭司亚比亚他子约拿单至、亚多尼雅谓之曰、入、尔乃善人、必报嘉音、",
      "43": "约拿单答之曰、我主大卫王、已立所罗门为王、",
      "44": "遣祭司撒督、先知拿单、耶何耶大子比拿雅、及基利提人、比利提人从之、使乘王骡、",
      "45": "祭司撒督、及先知拿单、在基训膏之为王、由彼欢呼而上、举邑响应、尔所闻之喧哗此也、",
      "46": "今所罗门践其国位、",
      "47": "王之臣仆至、祝我主大卫王曰、愿尔上帝、使所罗门之名、较尔名尤尊、其国位、较尔国位尤大、王乃俯伏于床、",
      "48": "曰、以色列之上帝耶和华、宜颂美焉、赐我一人、今日坐于我位、俾我目击、",
      "49": "亚多尼雅宾客、恐惧而起、各行其途、",
      "50": "亚多尼雅畏所罗门、亦起、往执坛角、",
      "51": "或告所罗门曰、亚多尼雅畏王、执坛角曰、所罗门王、今日当与我誓、不以刃杀其仆、",
      "52": "所罗门曰、如其为善人、则彼之一发、不陨于地、如其作恶、则必死亡、",
      "53": "所罗门王遣人自坛携之下、至则拜王、所罗门谓之曰、可归尔家、"
    },
    "2": {
      "1": "大卫逝世之期伊迩、乃嘱其子所罗门曰、",
      "2": "我今将行举世必行之路、当强乃志、为大丈夫、",
      "3": "遵守尔上帝耶和华之命、行其道途、循其典章诫命、律例法度、依摩西律所载、俾尔无论何为何往、咸得利达、",
      "4": "致耶和华应其指我所言曰、若尔子孙、慎其道途、一心一意行于我前、真实无妄、则尔必不乏人、践以色列国位、",
      "5": "昔洗鲁雅子约押、所行于我、杀以色列军长二人、尼珥子押尼珥、益帖子亚玛撒、于绥安之日、流战鬬之血、以染所束之绅、所著之履、尔所知也、",
      "6": "当循尔智而行、不容其白首安然归墓、",
      "7": "昔我避尔兄押沙龙时、基列人巴西莱众子来迓、尔当恩待之、使与同席而食、",
      "8": "我往玛哈念时、巴户琳人、便雅悯族、基拉子示每、以厉词诅我、厥后迎我于约但、我指耶和华而誓、必不戮之以刃、",
      "9": "勿宽其罪、尔乃哲人、知所当为、使其白首流血归墓、",
      "10": "大卫与列祖偕眠、葬于大卫城、",
      "11": "大卫治以色列四十年、在希伯仑七年、在耶路撒冷三十三年、",
      "12": "所罗门践其父大卫之位、其国甚固、○",
      "13": "哈及子亚多尼雅、诣所罗门母拔示巴、拔示巴曰、汝为平康而来乎、曰、为平康也、",
      "14": "又曰、我有事告尔、曰、其言之、",
      "15": "曰、国原属我、以色列众咸仰望我、欲我为王、乃尔所知、惟今反归我弟、乃由于耶和华也、",
      "16": "今有一事求尔、请毋辞、曰、其言之、",
      "17": "曰、请尔求所罗门王、以书念女亚比煞予我为妻、彼必不拒、",
      "18": "拔示巴曰、善、我必与王言之、",
      "19": "拔示巴遂诣所罗门王、为亚多尼雅言之、王起、迎而拜之、复坐于位、命为王母设座、乃坐于其右、",
      "20": "母曰、我有琐事求尔、请勿拒、王曰、我母、请言之、我必不拒、",
      "21": "曰、请以书念女亚比煞、予尔兄亚多尼雅为妻、",
      "22": "王谓母曰、尔为亚多尼雅求书念女亚比煞、曷故、彼为我兄、尔其为之求国、并为祭司亚比亚他、与洗鲁雅子约押求之、",
      "23": "所罗门乃指耶和华而誓曰、亚多尼雅言此、是自丧其命、不然、愿上帝罚我维倍、",
      "24": "维生之耶和华坚立我、使践我父大卫之位、依其所许、为我建立家室、我指之而誓、亚多尼雅、今日必致之死、",
      "25": "遂遣耶何耶大子比拿雅击毙之、",
      "26": "王谓祭司亚比亚他曰、归亚拿突、返尔田亩、尔原当死、惟尔在我父大卫前、舁主耶和华之匮、又与我父共苦、此时我不杀尔、",
      "27": "遂黜亚比亚他、不容其为耶和华祭司、应耶和华在示罗、论以利家所言、",
      "28": "昔约押不从押沙龙、乃从亚多尼雅、闻此音耗、则遁于耶和华幕、而执坛角、",
      "29": "或告所罗门王曰、约押遁于耶和华幕、今在坛侧、所罗门遣耶何耶大子比拿雅曰、尔往击之、",
      "30": "比拿雅至耶和华幕、谓约押曰、王命尔出、曰、否、我死于此、比拿雅以约押所答复王、",
      "31": "王曰、如其言而行、击而葬之、俾约押无故流人之血、其血不归于我、及我父家、",
      "32": "彼刃击二人、较己尤义尤善者、即以色列军长、尼珥子押尼珥、犹大军长、益帖子亚玛撒、我父大卫不之知也、耶和华必使约押所流之血、归于其首、",
      "33": "此血必永归约押、及其苗裔之首、惟绥安由耶和华、永归大卫、暨其苗裔、与家及国、",
      "34": "耶何耶大子比拿雅、遂往击毙之、葬于其第、在于旷野、",
      "35": "王立耶何耶大子比拿雅、代之为军长、使祭司撒督、代亚比亚他、",
      "36": "王遣人召示每至、谕之曰、尔当建室于耶路撒冷居之、勿出而他往、",
      "37": "当知尔出济汲沦溪、其日必死、尔血归于己首、",
      "38": "示每曰、斯言善也、我主我王所命、仆必遵行、于是示每久居耶路撒冷、",
      "39": "越三年、其仆二人、遁于迦特王、玛迦子亚吉所、或告之曰、尔仆在迦特、",
      "40": "示每起、备驴、往迦特亚吉所、寻获其仆、携之而返、",
      "41": "或告所罗门、示每离耶路撒冷、往迦特而返、",
      "42": "王遣人召之曰、我非使尔指耶和华而誓、又戒尔云、当知尔出而他往、其日必死乎、尔对曰、我所闻者善也、",
      "43": "尔何不守指耶和华所誓、及我戒尔之命乎、",
      "44": "又曰、昔尔行于我父大卫之恶、尔心所存、尔悉知之、今耶和华必使尔恶、归于尔首、",
      "45": "惟所罗门王、必蒙锡嘏、大卫之国、在耶和华前、恒久巩固、",
      "46": "王命耶何耶大子比拿雅击之、遂出而击毙之、于是国祚、坚定于所罗门手、"
    },
    "3": {
      "1": "所罗门与埃及王法老联婚、娶其女、携入大卫城、待建王宫、及耶和华室、并耶路撒冷四周之垣竣工、",
      "2": "当时因未为耶和华名建室、民在崇邱献祭、",
      "3": "所罗门敬爱耶和华、遵父大卫之典章而行、惟献祭焚香于崇邱、○",
      "4": "所罗门往基遍献祭、在彼之崇邱维大、王献牲一千于其坛、以为燔祭、",
      "5": "耶和华夜间见梦于所罗门曰、尔欲我锡尔者、可求之、",
      "6": "所罗门曰、昔尔仆我父大卫、以诚实公义中正、行于尔前、尔循是而施以鸿恩、复加厚惠、赐之一子、践乎其位、有如今日、",
      "7": "我上帝耶和华欤、汝使尔仆、代父大卫为王、惟我幼冲、不知若何出入、",
      "8": "尔之选民乃大、其数不可胜数、尔仆居于其中、",
      "9": "谁能鞫此众民、祈赐尔仆智慧之心、为民折中、而辨是非、",
      "10": "所罗门求此、主悦其言、",
      "11": "上帝曰、因尔求此、不求寿富、亦不求灭敌之命、惟求智慧以听讼、",
      "12": "我依尔所求、以聪明智慧之心锡尔、致尔之前、未有如尔者、尔之后、亦未有如尔者、",
      "13": "尔所未求者、我兼赐尔、即丰富尊荣、尔之毕生、列王之中、无可比儗、",
      "14": "尔若行我道途、守我典章诫命、循尔父大卫所行、我必延尔年龄、",
      "15": "所罗门既寤、则知为梦、遂返耶路撒冷、立于耶和华约匮前、献燔祭酬恩祭、宴其臣仆、○",
      "16": "时、有二妓至、立于王前、",
      "17": "其一曰、我主欤、我与此妇同居一室、相偕在室、我产一子、",
      "18": "越至三日、彼亦产子、惟我二人同处、此外无人与居、",
      "19": "彼于夜间、压死其子、",
      "20": "中夜彼起、乘婢尚寝、取我子于我侧、抱于其怀、而置死子于我怀、",
      "21": "昧爽、我起哺子、见子已死、迨旦察之、见其非我所产、",
      "22": "彼妇曰、不然、生者我子、死者尔子、曰、不然、死者尔子、生者我子、二人如是诉于王前、",
      "23": "王曰、此云生者我子、死者尔子、彼云不然、死者尔子、生者我子、",
      "24": "王曰、为我取刃、则取刃至王前、",
      "25": "王曰、剖生子为二、各给其半、",
      "26": "生子之母心痛其子、告王曰、我主欤、愿以生子给之、决不可杀、彼妇曰、勿归我、勿归尔、剖之可也、",
      "27": "王曰、彼乃生子之母、以子予之、决不可杀、",
      "28": "以色列众闻王所判、知其具有上帝之智慧以行鞫、遂咸寅畏焉、"
    },
    "4": {
      "1": "所罗门治以色列众、",
      "2": "其臣如左、撒督子亚撒利亚为祭司、",
      "3": "示沙二子、以利何烈亚希亚为缮写、亚希律子约沙法为史官、",
      "4": "耶何耶大子比拿雅为军长、撒督亚比亚他为祭司、",
      "5": "拿单子亚撒利亚为官吏之长、拿单子撒布得为相、亦为王友、",
      "6": "亚希煞掌宫闱、亚比大子亚多尼兰理工役、",
      "7": "所罗门又于以色列全地、设官十二、月委其一、为王及宫廷备食物、",
      "8": "其名如左、便户珥在以法莲山地、",
      "9": "便底甲在玛迦斯、沙宾、伯示麦、以伦伯哈南、",
      "10": "便希悉在亚鲁泊、梭哥希弗属之、",
      "11": "便亚比拿达在多珥四境、彼娶所罗门女他法为妻、",
      "12": "亚希律子巴拿、在他纳、米吉多、及伯善四境、在耶斯列之下、近撒拉他拿、自伯善至亚伯米何拉、延及约念之外、",
      "13": "便基别在基列拉末、玛拿西子睚珥之基列诸邑、与巴珊之亚珥歌伯境、有墙垣铜楗之大邑六十、俱属之、",
      "14": "易多子亚希拿达在玛哈念、",
      "15": "亚希玛斯在拿弗他利、彼亦娶所罗门女巴实抹为妻、",
      "16": "户筛子巴拿在亚设及亚禄、",
      "17": "帕路亚子约沙法在以萨迦、",
      "18": "以拉子示每在便雅悯、",
      "19": "乌利子基别在基列、即亚摩利王西宏、巴珊王噩之地、此地惟彼为官、○",
      "20": "犹大与以色列人、多如海滨之沙、饮食欢乐、",
      "21": "所罗门辖诸国、自大河至非利士地、延及埃及境、皆纳贡服事所罗门、至其毕生、",
      "22": "所罗门食物、日需细面三十歌珥、粗面六十歌珥、",
      "23": "肥牛十、草场之牛二十、羊一百、又有鹿獐赤鹿、及肥禽、",
      "24": "大河之西自提弗萨、延及迦萨列王、皆为所罗门所辖、四周绥安、",
      "25": "所罗门存日、犹大与以色列人、自但至别是巴、各安居于其葡萄无花果树下、",
      "26": "所罗门有服车之马四万厩、骑兵一万二千、",
      "27": "十二官各按月期、为所罗门王、及与王同席之人备食物、无所缺乏、",
      "28": "又携麰麦蒭荛而至、以养马及捷足之骥、各循其职、○",
      "29": "上帝赐所罗门智慧、明哲、宏博、如海滨之沙、不可测焉、",
      "30": "其智慧超乎东方人、与埃及人、",
      "31": "其明哲胜于万人、超乎以斯拉人以探、及玛曷子、希幔、甲各、达大、其声名洋溢于四周之国、",
      "32": "所罗门作箴三千言、作诗千有五篇、",
      "33": "亦论草木、自利巴嫩之香柏、及墙上之牛膝草、又论鸟兽虫鱼、",
      "34": "天下列王、闻所罗门之智慧、其民遂来听之、"
    },
    "5": {
      "1": "推罗王希兰素爱大卫、闻所罗门受膏、继父为王、则遣臣仆见之、",
      "2": "所罗门亦遣人见希兰曰、",
      "3": "昔我父大卫、因四方战鬬、待耶和华服诸敌于其足下、不能为其上帝耶和华之名建室、尔所知也、",
      "4": "今我上帝耶和华、锡我四周绥安、无敌无殃、",
      "5": "我决志为我上帝耶和华之名建室、应耶和华谕我父大卫之言曰、我将使尔子继尔践位、彼必为我名建室、",
      "6": "请尔命人、为我斫香柏于利巴嫩、我仆与尔仆偕、尔言其值、我必予之、盖尔知西顿人能斫木、我中无人如之、",
      "7": "希兰闻所罗门言、欣喜不胜、曰、今当颂美耶和华、赐大卫智慧之子、治此大国、",
      "8": "遂遣人告所罗门曰、尔所言者、我已闻之、论及香柏松木、我必如尔所欲而为、",
      "9": "我仆必自利巴嫩、运至海滨、编之为桴、浮海至尔所定之地、在彼解之、尔可受焉、以食物供我宫廷、则盈我愿、",
      "10": "希兰以香柏松木予所罗门、如其所欲、",
      "11": "所罗门以麦二万歌珥、尔油二十歌珥、供希兰之宫廷、每岁如此、",
      "12": "希兰与所罗门和好、彼此立约、耶和华循其所许、以智慧赐所罗门、○",
      "13": "所罗门王在以色列中、征人为役、共计三万、",
      "14": "每月递更、遣人一万至利巴嫩、居利巴嫩一月、居家二月、亚多尼兰督之、",
      "15": "所罗门又有七万人负荷、八万人在山凿石、",
      "16": "此外有督工者、三千三百人、以督操作之众、",
      "17": "王命人凿大而且贵之石、以立室基、",
      "18": "所罗门与希兰之匠、暨迦巴勒人琢之、备具木石、以建殿宇、"
    },
    "6": {
      "1": "以色列族出埃及后、四百八十年、所罗门在位之四年、西弗月、即二月、始建耶和华室、",
      "2": "室长六十肘、广二十肘、高三十肘、",
      "3": "圣所前之廊、长二十肘、与室之广同、其广十肘、",
      "4": "为室作牖、其棂方罫、",
      "5": "殿与内殿四周、依墙建楼、四周有屋、",
      "6": "其下广五肘、中广六肘、上广七肘、室外四周、相间以凹、使梁弗入室墙、",
      "7": "建室乃以凿处所备之石、建时不闻椎斧铁器之声、",
      "8": "中屋之门在室右、自下至中、延及上层、其梯曲折而登、",
      "9": "所罗门建室既毕、乃置香柏之梁、盖以香柏之板、",
      "10": "室之四周建屋、各高五肘、以香柏接连之、○",
      "11": "耶和华谕所罗门曰、",
      "12": "论尔所建之室、如尔循我典章、守我律例、遵我诫命而行、则我与尔父大卫所言者、必成之于尔、",
      "13": "亦必居以色列中、不弃我民以色列、○",
      "14": "所罗门建室既毕、",
      "15": "室中之壁、自下及梁、以香柏板盖之、以松木板铺地、",
      "16": "室之后、二十肘、以香柏板作壁、自下至梁、以为内殿、即至圣所、",
      "17": "内殿前之室、长四十肘、",
      "18": "室内之壁、俱以香柏盖之、雕以匏瓜花蕊之形、其石弗露、",
      "19": "室中备至圣所、以置耶和华约匮、",
      "20": "内殴长二十肘、广二十肘、高二十肘、盖以精金、以香柏作坛、盖以精金、",
      "21": "室中、所罗门悉以精金盖之、内殿之前、间以金索、亦盖以金、",
      "22": "室之四周、咸盖以金、内殿之坛、亦盖以金、",
      "23": "以橄榄木作基路伯二、各高十肘、在于内殿、",
      "24": "此翮长五肘、彼翮亦长五肘、由此之末、达彼之末、共长十肘、",
      "25": "其二基路伯之翮、亦长十肘、两基路伯、其长短形式皆同、",
      "26": "其一高十肘、其二亦然、",
      "27": "置二基路伯于内室、各张其翮、其一之翮、及于此墙、其二之翮、及于彼墙、当室之中、二者之翮、彼此相接、",
      "28": "以金饰基路伯、",
      "29": "内殿外殿、其墙四周、皆雕基路伯、与棕树花蕊之形、",
      "30": "内殿外殿之地板、悉以金盖之、",
      "31": "以橄榄木作内殿之门扉、及楣与橛、其门当壁之中、五分得一、",
      "32": "橄榄木所制之门扉二、以金盖之、上刻基路伯、与棕树花蕊之形、俱饰以金、",
      "33": "以橄榄木制外殿门橛、其门当壁之中、四分得一、",
      "34": "二扉乃松木为之、各分为二、可以折叠、",
      "35": "其上雕基路伯、与棕树花蕊之形、以金饰之、",
      "36": "内院以雕石三层、香柏一层建之、",
      "37": "所罗门四年西弗月立耶和华室基、",
      "38": "越至十一年布勒月、即八月、建室已竣、遵式以造、凡历七年、"
    },
    "7": {
      "1": "所罗门为己建宫室、历十三年、始竣厥工、",
      "2": "所建之宅、名利巴嫩林宫、长一百肘、广五十肘、高三十肘、有柱四行、其上有梁、悉用香柏、",
      "3": "柱上有屋、盖以香柏、屋计四十有五、每层十五、",
      "4": "有牖三层、牖与牖相对、",
      "5": "所有门橛、俱以木作、形制维方、其牖三层、皆相对、",
      "6": "复竖柱建廊、长五十肘、广三十肘、廊前有厦、厦前有柱与阶、",
      "7": "又建一廊、其中设座、即听讼之所、自下及上、盖以香柏、",
      "8": "廊后别院、王所居之室、制造亦若是、又为所娶法老之女建宫、制造与此廊同、",
      "9": "凡此、自基至檐、自外至大院、皆用珍贵之石、循其量度、以锯齐之、",
      "10": "基乃珍贵之石、其形甚巨、长十肘者有之、长八肘者有之、",
      "11": "基上亦用珍贵之石、循其量度、亦有香柏、",
      "12": "大院四周、有雕石三层、香柏一层、与耶和华室之内院、及廊同式、○",
      "13": "所罗门王遣人召户兰、自推罗至、",
      "14": "彼乃拿弗他利支派嫠妇之子、其父推罗人、业铜工、户兰聪明智慧、技艺俱备、善于铜工、乃诣所罗门王、为之制造、",
      "15": "铸铜柱二、各高十八肘、围十二肘、",
      "16": "铸铜顶二、置于柱首、各高五肘、",
      "17": "柱顶有绮文之网、及链索之环、其数各七、",
      "18": "又作石榴二行、环网以盖柱顶、二顶皆然、",
      "19": "廊中柱顶、高四肘、状如百合花、",
      "20": "柱顶凸处、附网环以石榴二行、其数二百、",
      "21": "立柱于殿廊、右名雅斤、左名波阿斯、",
      "22": "柱顶有百合花之制、作柱之工乃竣、",
      "23": "铸铜海、其式维圆、径十肘、高五肘、围三十肘、",
      "24": "其边之下、四周有匏瓜二行、环于其海、十肘之长、海与匏瓜、同时而铸、",
      "25": "海有十二牛负之、北向三、西向三、南向三、东向三、海在其上、牛后内向、",
      "26": "海厚一掌、边制如盂、式若百合花、可容二千罢特、",
      "27": "又铸铜座十、每座长四肘、广四肘、高三肘、",
      "28": "其制如左、座之四旁、缘内各有镶版、",
      "29": "镶板上、有狮牛与基路伯之像、缘上有座、狮牛之下、垂有结彩之状、",
      "30": "座各有铜轮四、铜轴四、座之四足、各有肩形、肩铸于海下、其侧有结彩之状、",
      "31": "自肩至口、高一肘、其口乃圆、与座无异、广一肘有半、口上有雕刻之形、其镶版方而不圆、",
      "32": "四轮在镶版下、轮轴与座相连、轮高各一肘有半、",
      "33": "其轮之制如车轮、其轴、其环、其辐、其毂、俱以铜铸之、",
      "34": "座之四隅、各有肩形、与座相连、",
      "35": "座上有缘、其形维圆、高半肘、座之斜柱及镶版、俱与座同铸、",
      "36": "斜柱镶版上、雕基路伯、及狮与棕树、悉依其度而作、四周有结彩之状、",
      "37": "十座皆如是而制、其镕铸、度量、状式、俱维一、",
      "38": "又铸铜盘十、各容四十罢特、其径四肘、十座各置一盘、",
      "39": "置座于室、左五右五、置海于室右、在东向南、",
      "40": "又制鼎铲碗、户兰为所罗门王、所作耶和华室之工、于是告竣、",
      "41": "即柱二、及柱顶之球二、盖顶球之网二、",
      "42": "网上之石榴四百、网各二行、以盖柱顶之球、",
      "43": "座十、及座上之十盘、",
      "44": "铜海一、及其下之牛十二、",
      "45": "鼎铲碗、户兰为所罗门王、所作耶和华室之器、俱以磨光之铜而制、",
      "46": "在约但平原、疏割撒拉但间、胶土之地铸之、",
      "47": "所作之器繁多、所罗门未权之、铜之轻重、不得而知、",
      "48": "所罗门又作耶和华室所有器皿、即金坛、及陈饼之金几、",
      "49": "内殿前之灯台、左右各五、制以精金、其花、其灯、其镊、俱以金制、",
      "50": "其盂、其剪、其碗、其匙、其鼎、悉精金所制、内殿即至圣所之门枢、与外殿之门枢、俱以金制、",
      "51": "所罗门王为耶和华室所作之工竣、携父大卫所献之金银、及器皿、置于耶和华室中之府库、"
    },
    "8": {
      "1": "所罗门集以色列长老、诸支派之长、室家之显者、至耶路撒冷、所罗门王所、欲自大卫城、即锡安、舁耶和华约匮、",
      "2": "以他念月、即七月节期、以色列众集于所罗门王所、",
      "3": "以色列长老既至、祭司乃舁匮、",
      "4": "祭司利未人、舁耶和华匮、与会幕、及幕中圣器、",
      "5": "所罗门王与所集之以色列会众、咸在匮前、献牛羊为祭、其多不可胜数、",
      "6": "祭司舁耶和华约匮、入于其所、在内殿、即至圣所、基路伯翮下、",
      "7": "基路伯于匮之上、展其双翮、覆匮及杠、",
      "8": "其杠甚长、在内殿前之圣所、可见其末、惟室外不得见之、迄今犹在、",
      "9": "匮内惟二石版、即以色列人出埃及、耶和华与之立约、摩西在何烈山所置者、此外别无他物、",
      "10": "祭司出圣所时、有云盈耶和华室、",
      "11": "祭司因云之故、不能侍立奉事、盖耶和华之荣光充其室也、○",
      "12": "所罗门曰、耶和华曾云、必居于幽深之处、",
      "13": "我为尔建室、俾尔永居、",
      "14": "王乃回顾、为以色列会众祝嘏、会众咸立、",
      "15": "王曰、以色列之上帝耶和华、宜颂美焉、昔以口谕我父大卫者、今以手成之、",
      "16": "彼曰、自我导我民以色列出埃及、于以色列支派中、我未尝简一邑以建室、为我寄名之所、惟简大卫、治我民以色列、",
      "17": "我父大卫、有意为以色列上帝耶和华之名建室、",
      "18": "惟耶和华谕之曰、尔欲为我名建室、此意诚善、",
      "19": "然尔不可建室、惟尔所生之子、将为我名建室、",
      "20": "今耶和华之言验矣、盖我循其所许、起而继父大卫、居以色列国位、又为以色列上帝耶和华之名建室、备所以置匮、",
      "21": "昔耶和华导我列祖出埃及、所立之约、藏于其中、○",
      "22": "所罗门立于耶和华坛前、以色列会众咸在、王乃张手向天、",
      "23": "曰、以色列之上帝耶和华欤、在天在地、无神可比、尔仆克尽厥心、行于尔前、尔为之践约施恩、",
      "24": "尔许尔仆我父大卫之言应矣、尔口许之、而手成之、有如今日、",
      "25": "以色列之上帝耶和华欤、尔许尔仆我父大卫曰、若尔子孙慎其道途、行于我前、克肖乎尔、则尔必不乏人、居以色列国位、今求践尔所言、",
      "26": "以色列之上帝欤、尔与尔仆我父大卫所言者、愿尔成之、",
      "27": "然上帝岂果居于地乎、天与天上之天、不足容尔、况我所建之室乎、",
      "28": "惟求我之上帝耶和华、垂顾尔仆之祷告祈求、俯听尔仆今在尔前之吁祷、",
      "29": "愿尔之目、昼夜垂顾此室、即尔所言寄名之所、俯听尔仆向此所祈、",
      "30": "尔仆与尔民以色列、向此祈祷时、求尔在天尔之居所垂听、而加赦宥、",
      "31": "人若获罪于邻、令其发誓、则至此室、在尔坛前发誓、",
      "32": "求尔在天垂听、讯鞫尔仆、恶者罪之、依其所行、报于其首、义者义之、如其义以赏之、",
      "33": "尔民以色列因获罪尔、败于敌前、若转归尔、而认尔名、在此室祷告祈求于尔、",
      "34": "愿尔在天垂听、赦尔民以色列之罪、导之归尔所锡其列祖之地、",
      "35": "民获罪尔、致天闭塞不雨、遭尔罚时、若向此祈祷、而认尔名、改悔厥罪、",
      "36": "求尔在天垂听、赦宥尔仆及尔民以色列之罪、诲以当行之善道、降雨于尔地、即尔所锡尔民为业者、",
      "37": "若斯土有饥馑疫疠、五谷枯稿霉烂、或有蝻蝗蚱蜢、或有仇敌犯境、围其城邑、无论何灾何疾、",
      "38": "尔民以色列或一人、或众人、自觉己心之殃、若向此室张手、无论何所祷、何所祈、",
      "39": "愿尔在天尔之居所垂听、而加赦宥、尔知其心、循各人所行而报之、世人之心、惟尔知之、",
      "40": "使其在尔锡我列祖之地、毕生寅畏尔、",
      "41": "至于外族、不属尔民以色列者、为尔之名而至、",
      "42": "盖彼必闻尔之大名、能手奋臂、自远方来、向斯室祈祷、",
      "43": "愿尔在天尔之居所垂听、依外族所祈者而行、使天下亿兆、咸知尔名、而寅畏尔、如尔民以色列然、亦知我所建之室、以尔名称之、",
      "44": "如尔民奉尔所遣、无论何途、出与敌战、向尔所简之邑、及我为尔名所建之室、祈祷耶和华、",
      "45": "愿尔在天听其祷告祈求、而保其义、",
      "46": "夫人未有不干罪者、若尔民获罪于尔、因尔震怒、付之于敌、虏至其地、或远或近、",
      "47": "如在虏至之地、思念改悔、恳求于尔曰、我侪犯罪、悖逆作恶、",
      "48": "在敌人虏者之地、一心一意归尔、向其故土、尔所锡其列祖者、与尔所简之邑、及我为尔名所建之室、祈祷于尔、",
      "49": "愿尔在天尔之居所、听其祷告祈求、而保其义、",
      "50": "宽恕获罪于尔之民、宥其对尔所干之咎、使于虏者之前、得其矜悯、",
      "51": "彼为尔民尔业、昔尔导之出埃及、脱于铁炉、",
      "52": "愿尔垂顾尔仆、及尔民以色列之祈祷、无论何时呼吁、求尔听之、",
      "53": "主耶和华欤、尔由亿兆中、区别斯民、为尔之业、如尔导我列祖出埃及时、藉尔仆摩西所言、○",
      "54": "所罗门屈膝、跪于耶和华坛前、张手向天、祷告祈求于耶和华既毕、则起、",
      "55": "立而大声为以色列会众祝嘏、",
      "56": "曰、耶和华宜颂美焉、践其前言、锡绥安于其民以色列、昔藉其仆摩西所许之福、一言不废、",
      "57": "愿我上帝耶和华偕我侪、如偕我列祖然、勿我离、勿我弃、",
      "58": "使我心归之、行其道途、守其谕我列祖之诫命、典章律例、",
      "59": "我于耶和华前、祈祷之言、愿我上帝耶和华昼夜垂念、而为其仆、及其民以色列伸冤、适每日之所宜、",
      "60": "使天下亿兆、皆知耶和华为上帝、其外无他、",
      "61": "故尔有众、当诚心对越我上帝耶和华、从其典章、守其诫命、有如今日、○",
      "62": "王与以色列众、献祭于耶和华前、",
      "63": "所罗门献于耶和华为酬恩祭、牛二万二千、羊十二万、如是、王与以色列众、区别耶和华室为圣、",
      "64": "是日、王亦区别耶和华室前院中为圣、以献燔祭素祭、与酬恩祭之脂、因耶和华前之铜坛小、不能容其祭品也、",
      "65": "是时所罗门与以色列众、自哈马道、至埃及溪、集为大会、在我上帝耶和华前、同守节期、历七日、复七日、共十四日、",
      "66": "越至八日、王遣散民众、民为王祝嘏、缘耶和华善待其仆大卫、及其民以色列、中心欢悦、各归其幕、"
    },
    "9": {
      "1": "所罗门建耶和华室、及其宫室、与凡所欲为者、厥工既竣、",
      "2": "耶和华又见于彼、与昔在基遍同、",
      "3": "谕之曰、尔于我前、所祈所祷者、我闻之矣、尔所建之室、我区别为圣、以永寄我名、我目我心、必恒久在彼、",
      "4": "如尔存诚心、秉正直、行于我前、克肖尔父大卫、遵我所命、守我典章律例、",
      "5": "则我必永固尔国位于以色列、循我所许尔父大卫曰、尔不乏人、践以色列国位、",
      "6": "如尔及子孙、转而不从我、不守我所示尔之诫命典章、往事他神、而崇拜之、",
      "7": "我必于所赐之地、拒绝以色列族、弃此为我名区别为圣之室、而不之顾、使以色列族、于列国之中、作谚语、为话柄、",
      "8": "此室虽高、凡过之者、必骇异而嗤笑曰、耶和华曷如是待此地此室乎、",
      "9": "则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、○",
      "10": "所罗门建二室、即耶和华室、及王宫室、历二十年、始竣其工、",
      "11": "推罗王希兰、曾以香柏松木及金、给所罗门、任其所欲、所罗门王乃以加利利地二十邑予之、",
      "12": "希兰自推罗来、观所罗门所予之邑、不悦之、",
      "13": "曰、我兄弟欤、所予何邑、遂名之曰迦步勒地、迄于今日、",
      "14": "希兰遗金一百二十他连得于王、○",
      "15": "所罗门王征人服役、乃为建耶和华室、与己宫室、及米罗暨耶路撒冷城垣、并夏琐、米吉多、基色、",
      "16": "昔埃及王法老攻取基色、焚之以火、杀居其邑之迦南人、以邑畀其女、所罗门之后为业、",
      "17": "故所罗门建基色、及下伯和仑、",
      "18": "与巴拉、暨达莫、在境内之旷野、",
      "19": "亦建府库车骑之邑、在耶路撒冷、与利巴嫩、及所辖之境、凡所罗门欲建者、悉建之、",
      "20": "斯土所遗亚摩利人、赫人、比利洗人、希未人、耶布斯人、非属以色列族、",
      "21": "即以色列人不能尽灭者、所罗门征其子孙服役、迄于今日、",
      "22": "惟以色列族、所罗门不使之服役、乃为战士、臣仆、牧伯、军长、及车骑之长、",
      "23": "所罗门有监工者、五百五十人、以督操作之众、",
      "24": "法老之女、自大卫城、至所罗门为彼所建之宫、其时、所罗门建米罗、",
      "25": "所罗门献燔祭及酬恩祭、于为耶和华所筑之坛、在耶和华前、亦焚香于其上、岁凡三次、于是建室之功告成、○",
      "26": "所罗门王在以东红海之滨、近以禄之以旬迦别、制造群舶、",
      "27": "希兰遣其仆、谙航海者、与所罗门仆偕往、",
      "28": "至俄斐、得金四百二十他连得、运至所罗门王、"
    },
    "10": {
      "1": "示巴女王、闻所罗门由耶和华名、而得之声誉、遂来、欲以难语试之、",
      "2": "彼至耶路撒冷、从者甚众、有驼负香品、及黄金甚多、亦有宝石、见所罗门、悉以中心所存者与之言、",
      "3": "其所问者、所罗门俱答之、无有一事不明、而不告之、",
      "4": "示巴女王、见所罗门之智慧、所建之宫室、",
      "5": "筵席之肴馔、群臣之坐次、众仆之侍立、与其服饰、及其酒政、暨升耶和华室之阶、则神为之夺、",
      "6": "谓王曰、我在我国、所闻尔之行为智慧、洵不诬也、",
      "7": "我未至而目击、则不信其言、今知所告我者、犹未及半、尔之智慧福祉、过于我之所闻、",
      "8": "尔之群臣、尔之众仆、恒侍尔前、闻尔智慧、其有福矣、",
      "9": "尔上帝耶和华悦尔、使居以色列国位、宜颂美焉、盖耶和华恒爱以色列、故立尔为王、施行公义、",
      "10": "于是示巴女王、以黄金一百二十他连得、香品甚多、及厥宝石、馈所罗门王、所馈王之香品、此后未有若是之多也、",
      "11": "希兰之群舶、自俄斐运金者、亦运檀木、宝石甚多、",
      "12": "王以檀木、为耶和华室及王宫作栏、又为讴歌者作琴与瑟、自昔迄今、未见若此之檀木、",
      "13": "示巴女王所欲所求者、所罗门王悉予之、且循王之厚意、更有馈焉、遂与臣仆、返其故土、○",
      "14": "所罗门岁得金六百六十六他连得、",
      "15": "此外又有商贾、与杂族诸王、及国中牧伯、所进之金、",
      "16": "所罗门王以炼金、作盾二百、每盾需金六百舍客勒、",
      "17": "又以炼金作干三百、每干需金三弥那、王置于利巴嫩林宫、",
      "18": "又以象牙制大宝座一、包以精金、",
      "19": "座阶六级、座后维圆、左右有扶手、二狮旁立、",
      "20": "六级各有二狮、左一右一、共十有二、他国未有若是之制也、",
      "21": "所罗门王所有之爵、悉以金制、利巴嫩林宫诸器、皆为精金、当所罗门时、银不为贵、",
      "22": "王有他施群舶、与希兰之群舶航海、三年一返、载金银、象牙、猿猴、孔雀而归、○",
      "23": "所罗门王之货财与智慧、超乎天下列王、",
      "24": "天下亿兆、咸求见所罗门、以听其智慧、即上帝赋于其心者、",
      "25": "各进贡物、即金器银器、衣服军械、香品马骡、岁有定例、",
      "26": "所罗门集车骑、有车一千四百、骑兵一万二千、置于屯车之邑、及王都耶路撒冷、",
      "27": "王使银在耶路撒冷如石、香柏多如谷中之桑、",
      "28": "所罗门之马、来自埃及、乃王之商贾、依各群之值而购者、",
      "29": "自埃及而得之车、每乘值银六百舍客勒、每马值银一百五十舍客勒、赫族诸王、与亚兰诸王、亦依其值、由此商贾而购之、"
    },
    "11": {
      "1": "所罗门王宠法老女、此外、又宠异族之女甚多、即摩押亚扪以东西顿赫人之女、",
      "2": "耶和华曾谕以色列人云、勿与彼族往来相通、彼必诱惑尔心、俾从其神、然所罗门恋爱其女、",
      "3": "公主为后妃者七百、嫔嫱三百、皆蛊惑其心、",
      "4": "所罗门年迈时、后妃诱之、附于他神、不专心从其上帝耶和华、如父大卫、",
      "5": "乃从西顿人之女神亚斯他录、及亚扪人可憎之神米勒公、",
      "6": "所罗门行耶和华所恶、不效其父大卫、尽心从耶和华、",
      "7": "在耶路撒冷东之山、为摩押可憎之神基抹、与亚扪人可憎之神摩洛筑坛、",
      "8": "为其异族后妃亦行此、彼皆焚香献祭与其神、○",
      "9": "耶和华怒所罗门、因其心转离以色列之上帝耶和华、二次见于彼者、",
      "10": "耶和华命其不可从事他神、彼乃不遵其命、",
      "11": "故耶和华谕之曰、尔既行是、不守我约、及我命尔之典章、我必夺尔国祚、以予尔仆、",
      "12": "第缘尔父大卫之故、于尔存日、我不行是、惟必夺于尔子之手、",
      "13": "然不夺其全国、因我仆大卫、及我所简之耶路撒冷故、以一支派锡予尔子、○",
      "14": "耶和华使以东王裔哈达、起而敌所罗门、",
      "15": "昔大卫征以东、其军长约押、往葬陈亡者、尽杀以东之丁男、",
      "16": "约押与以色列众居彼六月、迨其地之丁男歼焉、",
      "17": "时、哈达尚幼、与父臣仆以东数人、遁于埃及、",
      "18": "自米甸启行、至巴兰、由彼携人、偕至埃及、觐埃及王法老、王赐以第宅、定其糈粮、锡以土地、",
      "19": "哈达蒙厚恩于法老前、法老以其后答比匿妹妻之、",
      "20": "生子基努拔、答比匿使在法老宫断乳、基努拔遂居宫中、与法老诸子偕、",
      "21": "哈达在埃及闻大卫与列祖偕眠、军长约押已死、则谓法老曰、容我归故土、",
      "22": "法老曰、尔与我偕、何所缺、致欲归故土耶、对曰、我无所缺、惟请容我归、○",
      "23": "上帝又兴一敌、以利亚大子利逊、以攻所罗门、昔利逊逃其主、琐巴王哈大底谢、",
      "24": "大卫杀琐巴人时、利逊集人成群、而为其首、往居大马色、在彼为王、",
      "25": "所罗门存日、哈达为患而外、利逊为亚兰王、憾以色列人、亦为其敌、○",
      "26": "以法莲族、洗利达人、尼八子耶罗波安、其母名洗鲁阿、嫠妇也、彼为所罗门臣仆、亦起而叛王、",
      "27": "其叛逆之故、乃因所罗门建米罗、修其父大卫城之破坏、",
      "28": "耶罗波安乃勇士、所罗门见其少年殷勤、委之督约瑟家之工、",
      "29": "时、耶罗波安出耶路撒冷、示罗人先知亚希雅、遇之于途、亚希雅衣新衣、惟二人在田野、",
      "30": "亚希雅取其所衣之新衣、裂为十二、",
      "31": "谓之曰、尔取其十、盖以色列之上帝耶和华曰、我必分裂此国、夺于所罗门手、以十支派予尔、",
      "32": "惟因我仆大卫、及我于以色列支派中、所简之邑耶路撒冷故、彼必得一支派、",
      "33": "我之行此、乃因其人弃我、崇拜西顿人之女神亚斯他录、摩押之神基抹、亚扪族之神米勒公、不从我道、行我所悦、不守我之典章律例、如父大卫所为、",
      "34": "然我不夺全国于其手、必使之为君、以毕其生、缘我所简之仆大卫、守我诫命典章故也、",
      "35": "惟必夺国于其子手、以十支派予尔、",
      "36": "以一支派予其子、使我仆大卫、在我前恒有灯光、于我所简耶路撒冷、即我寄名之所、",
      "37": "我将简尔、俾从所欲而主治、为以色列王、",
      "38": "尔若听我所命、从我之道、行我所悦、守我典章诫命、如我仆大卫所为、我必偕尔、为尔建巩固之家室、如为大卫所建、且以以色列族畀尔、",
      "39": "我必困苦大卫之裔、然不至久远、",
      "40": "缘此、所罗门欲杀耶罗波安、耶罗波安起而遁于埃及、至埃及王示撒、居彼、迨所罗门薨、○",
      "41": "所罗门其余事迹、凡其所为、与其智慧、俱载于所罗门纪、",
      "42": "所罗门在耶路撒冷、为以色列全国之王、历四十年、",
      "43": "所罗门与列祖偕眠、葬于父大卫城、子罗波安嗣位、"
    },
    "12": {
      "1": "罗波安往示剑、因以色列众至彼、欲立之为王、",
      "2": "昔尼八子耶罗波安、避所罗门王、遁于埃及居焉、今闻此事、",
      "3": "民众遣人招之、遂与以色列会众、来见罗波安曰、",
      "4": "尔父使我侪负轭艰苦、尔其轻尔父之重轭、与艰苦之役事、我则服事尔、",
      "5": "王曰、姑退、越三日、复来见我、民乃去、",
      "6": "其父所罗门存日、有侍其前之耆老、罗波安王与之议曰、汝有何谋、以答斯民、",
      "7": "佥曰、今日尔若愿为斯民之仆、而服事之、答以善言、彼必永为尔仆、",
      "8": "惟王违弃耆老之谋、与侍其前、偕己同长之少者谋、",
      "9": "曰、斯民谓我云、尔父加我之轭、求尔轻之、汝有何谋、以答斯民、",
      "10": "偕彼同长之少者曰、斯民谓尔云、尔父使我负重轭、求为我轻之、可答之曰、我之小指、巨于我父之腰、",
      "11": "我父使尔负重轭、我必益之、我父责尔以鞭、我则责尔以蝎、",
      "12": "越三日、耶罗波安与民众、咸诣罗波安、循王所命、越三日复来见我之言、",
      "13": "王以厉词答之、违弃耆老之谋、",
      "14": "依少者之谋、告之曰、我父使尔负重轭、我必益之、我父贵尔以鞭、我则责尔以蝎、",
      "15": "王不听民所求、是事由于耶和华、以应耶和华藉示罗人亚希雅、告尼八子耶罗波安之言、",
      "16": "以色列众见王不听、则谓王曰、我与大卫何与、我于耶西子无业、以色列人欤、尔其归幕、大卫家欤、尔其自顾、以色列人遂归其幕、",
      "17": "惟居犹大诸邑之以色列人、罗波安为其王、",
      "18": "罗波安王遣司力役之亚多兰至以色列人、以色列人以石击毙之、罗波安王亟登车、遁于耶路撒冷、",
      "19": "于是以色列人叛大卫家、至于今日、",
      "20": "以色列众闻耶罗波安归、则遣人招之诣会众、立为以色列众之王、犹大支派而外、无有从大卫家者、○",
      "21": "罗波安至耶路撒冷、集犹大全家、及便雅悯支派、所简战士、十有八万、欲与以色列家战、俾国复归所罗门子罗波安、",
      "22": "上帝谕上帝仆示玛雅曰、",
      "23": "告犹大王、所罗门子罗波安、与犹大便雅悯全家、及余民曰、",
      "24": "耶和华云、勿往与兄弟以色列人战、其各归家、盖是事由于我也、众从耶和华言、遵命而归、○",
      "25": "耶罗波安在以法莲山地、建示剑而居之、自此而出、建毗努伊勒、",
      "26": "意谓此国将归大卫家、",
      "27": "倘斯民往耶路撒冷、献祭于耶和华室、其心必归厥主犹大王罗波安、则杀我而归彼、",
      "28": "王既筹思、乃作金犊二、告民曰、尔曹上耶路撒冷甚难、以色列人欤、导尔出埃及之神即此、",
      "29": "遂置一犊于伯特利、一犊于但、",
      "30": "此事陷人于罪、因民往但、崇拜其一、",
      "31": "王于崇邱建庙、由众民中、不属利未族者、简立祭司、",
      "32": "又设节期于八月之望、若犹大之节期、而登其坛、在伯特利亦如是、献祭于所作之犊、以所立为邱坛之祭司、置于伯特利、",
      "33": "八月之望、即以己意所定之期、诣伯特利所作之坛、为以色列族设筵、登坛焚香、"
    },
    "13": {
      "1": "耶罗波安立于坛侧、欲焚香时、适有上帝仆、奉耶和华命、自犹大至伯特利、",
      "2": "奉耶和华命、向坛而呼曰、坛乎、坛乎、耶和华云、大卫家必生一子、名约西亚、彼将取崇邱之祭司、焚香于尔上者、献于尔上、人之骸骨、亦必焚于尔上焉、",
      "3": "是日上帝仆示预兆曰、此坛必裂、灰必倾、是乃耶和华所言之预兆、",
      "4": "王闻上帝仆向伯特利坛所呼之言、自坛伸手曰、执之、所伸之手即枯、不能缩、",
      "5": "坛亦裂、灰亦倾、应上帝仆、奉耶和华命所示之预兆、",
      "6": "王谓上帝仆曰、请尔为我祈祷、求尔上帝耶和华施恩、俾我手复原、上帝仆求于耶和华、王手遂愈如初、",
      "7": "王谓上帝仆曰、偕我归家、补尔精力、我必加以赏赉、",
      "8": "上帝仆曰、尔即以家之半赐我、我必不偕尔归、亦不食饼饮水于此、",
      "9": "盖耶和华谕我曰、勿食饼饮水于此、勿循原途而返、",
      "10": "乃由他途而归、不循来伯特利之路、○",
      "11": "有老先知居伯特利、其子至、以上帝仆当日在伯特利所行、及对王所言者、悉告其父、",
      "12": "父问之曰、彼由何途而往、子以来自犹大之上帝仆、所往之途告父、",
      "13": "父曰、为我备驴、遂备驴、其父乘之、",
      "14": "追上帝仆、遇其坐于橡下、问曰、自犹大来之上帝仆、乃尔乎、曰、是也、",
      "15": "曰、请偕我归、食饼、",
      "16": "曰、我不得与尔归、入尔室、亦不食饼饮水于此、",
      "17": "盖耶和华谕我云、勿食饼饮水于此、勿循原途而返、",
      "18": "老先知曰、我亦先知如尔、有天使奉耶和华命、谕我曰、携彼归尔家、俾其食饼饮水、乃诳之也、",
      "19": "上帝仆遂与偕归、食饼饮水于其家、",
      "20": "席间、耶和华谕携其返之先知、",
      "21": "遂向自犹大来之上帝仆呼曰、耶和华云、因尔违耶和华之言、不守尔上帝耶和华所命、",
      "22": "乃返而食饼饮水、于耶和华禁尔食饼饮水之所、故尔尸不得入尔列祖之墓、",
      "23": "饮食既毕、老先知为所携归之先知备驴、",
      "24": "既往、有狮在途、遇而杀之、尸仆于途、驴立其侧、狮亦立其旁、",
      "25": "有人过之、见尸仆于途、狮立于旁、则入老先知所居之邑以告、",
      "26": "携其离途而返之先知闻之、则曰、此上帝仆、违耶和华之言、故耶和华付之于狮、狮攫而杀之、如耶和华所谕、",
      "27": "又谓其子曰、为我备驴、遂备之、",
      "28": "既往、见尸仆于途、驴与狮立于旁、狮未食尸、亦不攫驴、",
      "29": "先知取上帝仆之尸、置于驴、携归老先知之邑、哀悼而葬之、",
      "30": "置尸于己冢、悼之曰、哀哉、我兄弟乎、",
      "31": "葬毕、则谓其子曰、我死、当葬我于上帝仆所葬之墓、以我骨置其骨侧、",
      "32": "盖彼奉耶和华命、指伯特利坛、及撒玛利亚诸邑崇邱之庙、所言必应、○",
      "33": "耶罗波安虽遇此事、仍不悛其恶行、复由众民中、简立崇邱之祭司、凡欲之者、则区别之、使为崇邱祭司、",
      "34": "是事陷耶罗波安家于罪、以致灭绝于地上、"
    },
    "14": {
      "1": "耶罗波安子亚比雅遘疾、",
      "2": "耶罗波安谓妻曰、尔起改装、免人知尔为耶罗波安妻、往于示罗、在彼有先知亚希雅、即昔告我必为斯民之王者、",
      "3": "当携十饼、暨薄饼、与蜜一瓶见之、彼必告尔、子将若何、",
      "4": "耶罗波安妻如是而行、起往示罗、至亚希雅家、亚希雅年老、目眊不能视、",
      "5": "耶和华告之曰、耶罗波安之妻将至、以子遘疾、而问于尔、彼入室时、必佯为他妇、尔当依我言告之、",
      "6": "入门、亚希雅闻其足音、曰、耶罗波安之妻其入、奚佯为他妇哉、我已奉命、以凶事告尔、",
      "7": "往告耶罗波安曰、以色列之上帝耶和华云、我自民中举尔、立为我民以色列之君、",
      "8": "夺国于大卫家、以赐尔、而尔不效我仆大卫、守我诫命、一心从我、行我所悦、",
      "9": "乃行恶较前人尤甚、立他神、铸偶像、激我之怒、弃而背我、",
      "10": "故我必降灾于耶罗波安家、彼之丁男、无论被束者、自由者、悉绝之于以色列中、扫除耶罗波安全家、犹人扫除粪壤、以至净尽、",
      "11": "凡属耶罗波安、死于邑者、犬必食之、死于野者、鸟必食之、耶和华言之矣、",
      "12": "尔起旋归、足入城时、子必死焉、",
      "13": "以色列众将为哀悼而葬之、属耶罗波安者、惟此子得入于墓、盖在耶罗波安家中、彼向以色列之上帝耶和华、显有善行、",
      "14": "耶和华必兴一人、为以色列王、将绝耶罗波安家于彼日、何云彼日、即今是也、",
      "15": "耶和华必击以色列、若苇摇于水中、拔之出于所锡列祖之美地、散之河外、因其作木偶、激耶和华之怒也、",
      "16": "缘耶罗波安所犯之罪、使以色列人陷之、耶和华必弃以色列族、",
      "17": "耶罗波安妻起而往、至得撒、履门阈、而子死焉、",
      "18": "以色列众葬之、为之哀悼、如耶和华藉其仆先知亚希雅所言、",
      "19": "耶罗波安其余事迹、及其战绩、与其政治、俱载于以色列列王纪、",
      "20": "耶罗波安为王二十二年、与列祖偕眠、子拿答嗣位、○",
      "21": "所罗门子罗波安为犹大王、即位时、年四十有一、在耶路撒冷为王、历十七年、耶路撒冷即耶和华自以色列诸支派中、所简以为寄名之所、罗波安母名拿玛、亚扪女也、",
      "22": "犹大人行耶和华所恶、犯罪激耶和华之忌、较其列祖尤甚、",
      "23": "在高冈之上、绿树之下、建崇邱、作柱像木偶、",
      "24": "其地且有娈童、众行异邦可憎之事、即耶和华于以色列人前、所逐诸族之事、○",
      "25": "罗波安王五年、埃及王示撒、上攻耶路撒冷、",
      "26": "掠耶和华室及王宫之宝物、悉携之去、又掠所罗门所制之金干、",
      "27": "罗波安王制铜干以代之、付于守宫门之侍卫长、",
      "28": "王入耶和华室时、侍卫执干、后则反诸侍卫之室、",
      "29": "罗波安其余事迹、凡其所为、俱载于犹大列王纪、",
      "30": "罗波安与耶罗波安、常相战鬬、",
      "31": "罗波安与列祖偕眠、同葬于大卫城、子亚比央嗣位、罗波安之母拿玛、亚扪女也、"
    },
    "15": {
      "1": "尼八子耶罗波安王十八年、亚比央即位、为犹大王、",
      "2": "在耶路撒冷为王、凡历三年、其母名玛迦、押沙龙女也、",
      "3": "亚比央从其父所行诸罪、不效厥祖大卫、专心于其上帝耶和华、",
      "4": "然以大卫之故、其上帝耶和华赐以灯光、在于耶路撒冷、俾其子嗣位、巩固耶路撒冷、",
      "5": "盖大卫除于赫人乌利亚之事外、皆行耶和华所悦、毕生不违其所命、",
      "6": "罗波安存日、与耶罗波安常相战鬬、",
      "7": "亚比央与耶罗波安、亦相战鬬、亚比央其余事迹、凡其所为、俱戴于犹大列王纪、",
      "8": "亚比央与列祖偕眠、葬于大卫城、子亚撒嗣位、○",
      "9": "以色列王耶罗波安二十年、亚撒即位、为犹大王、",
      "10": "在耶路撒冷为王、历四十一年、其祖母玛迦、押沙龙女也、",
      "11": "亚撒行耶和华所悦、效其祖大卫所为、",
      "12": "驱娈童于斯土、除其列祖所作之偶像、",
      "13": "贬其祖母玛迦太后之位、缘其为亚舍拉作可憎之像、亚撒斫其像、焚于汲沦溪旁、",
      "14": "惟崇邱未废、然亚撒毕生、专心于耶和华、",
      "15": "以父所献、及己所献之金银与器皿、进于耶和华室、",
      "16": "亚撒与以色列王巴沙存日、常相战鬬、",
      "17": "以色列王巴沙上攻犹大、建拉玛、使人不得出入于犹大王亚撒之所、",
      "18": "亚撒取耶和华室及王宫府库、所余之金银、付其臣仆、遣诣居大马色之亚兰王、希旬孙、他伯利们子便哈达、曰、",
      "19": "尔我有约、如昔尔父与我父然、今我馈尔金银、请废尔与以色列王巴沙之约、使之去我、",
      "20": "便哈达从亚撒王之言、遣其军长攻以色列之邑、乃击以云、但、亚伯伯玛迦、与基尼烈四境、拿弗他利全地、",
      "21": "巴沙闻之、则止建拉玛之工、而居得撒、",
      "22": "亚撒王宣告犹大众、不遗一人、遂取巴沙建拉玛之木石、亚撒王以之建便雅悯之迦巴、与米斯巴、",
      "23": "亚撒其余事迹、凡其所为、与其勇力、及所建之邑、俱载于犹大列王纪、亚撒年老、而有足疾、",
      "24": "与列祖偕眠、同葬于大卫城、子约沙法嗣位、○",
      "25": "犹大王亚撒二年、耶罗波安子拿答即位、为以色列王、凡历二年、",
      "26": "拿答行耶和华所恶、循父之道、干父陷以色列人之罪、",
      "27": "以萨迦族、亚希雅子巴沙叛、弑之于非利士人之基比顿、其时拿答与以色列众、围基比顿、",
      "28": "犹大王亚撒三年、巴沙弑之、而篡其位、",
      "29": "甫即位、则戮耶罗波安全家、凡有血气者、悉行翦灭、靡有孑遗、如耶和华藉其仆、示罗人亚希雅所言、",
      "30": "因耶罗波安所犯之罪、使以色列人陷之、激以色列上帝耶和华之怒、",
      "31": "拿答其余事迹、凡其所为、俱载于以色列列王纪、",
      "32": "亚撒与以色列王巴沙存日、常相战鬬、○",
      "33": "犹大王亚撒三年、亚希雅子巴沙、在得撒即位、为以色列王、历二十四年、",
      "34": "行耶和华所恶、循耶罗波安之道、干其陷以色列人之罪、"
    },
    "16": {
      "1": "耶和华谕哈拿尼子耶户、责巴沙曰、",
      "2": "昔我举尔于尘埃、立为我民以色列之君、而尔行耶罗波安之道、使我民以色列陷罪、激我之怒、",
      "3": "我必扫除巴沙及其家、使如尼八子耶罗波安家然、",
      "4": "凡属巴沙、死于邑者、犬必食之、死于野者、鸟必食之、",
      "5": "巴沙其余事迹、凡其所为、及其勇力、俱载于以色列列王纪、",
      "6": "巴沙与列祖偕眠、葬于得撒、子以拉嗣位、",
      "7": "耶和华藉哈拿尼子先知耶户、责巴沙及其家、因其行耶和华所恶、以其手所为、激厥震怒、效耶罗波安家、而杀其人、○",
      "8": "犹大王亚撒二十六年、巴沙子以拉、在得撒即位、为以色列王、凡历二年、",
      "9": "其仆心利、统战车之半者叛之、以拉在得撒家宰亚杂之室饮醉、",
      "10": "心利入室、击而弑之、继之为王、事在犹大王亚撒二十七年、",
      "11": "心利即位、则击巴沙全家、彼之戚属友朋、不遗一男、",
      "12": "心利灭巴沙全家、乃依耶和华藉先知耶户、责巴沙之言、",
      "13": "因巴沙及其子以拉所犯之罪、使以色列人陷之、且事虚无、激以色列上帝耶和华之怒、",
      "14": "以拉其余事迹、凡其所为、俱载于以色列列王纪、○",
      "15": "犹大王亚撒二十七年、心利在得撒为王、仅历七日、时、民众建营、攻属非利士人之基比顿、",
      "16": "在营之民、闻心利叛而弑王、是日以色列众、于其营中、立军长暗利为以色列王、",
      "17": "暗利率以色列众、自基比顿、上围得撒、",
      "18": "心利见城已陷、乃入王宫之卫所、纵火焚宫而死、",
      "19": "缘其犯罪、行耶和华所恶、循耶罗波安之道、干其陷以色列人之罪、",
      "20": "心利其余事迹、及其叛逆、俱载于以色列列王纪、○",
      "21": "时、以色列民分而为二、半从基纳子提比尼、欲立之为王、半从暗利、",
      "22": "从暗利之民、胜于从基纳子提比尼之民、提比尼既没、暗利为王、○",
      "23": "犹大王亚撒三十一年、暗利即位、为以色列王、历十有二年、在得撒为王六年、",
      "24": "以银二他连得与撒玛、购撒玛利亚山、建邑于山、以山主撒玛之名、称其邑曰撒玛利亚、",
      "25": "暗利行耶和华所恶、较前王尤甚、",
      "26": "循尼八子耶罗波安之道、干其陷以色列人之罪、且事虚无、激以色列上帝耶和华之怒、",
      "27": "暗利其余事迹、及其所著之勇力、俱载于以色列列王纪、",
      "28": "暗利与列祖偕眠、葬于撒玛利亚、子亚哈嗣位、○",
      "29": "犹大王亚撒三十八年、暗利子亚哈即位、在撒玛利亚为以色列王、历二十二年、",
      "30": "行耶和华所恶、较前王尤甚、",
      "31": "循尼八子耶罗波安之道、以为细事、乃娶西顿王谒巴力女耶洗别为后、从而服事崇拜巴力、",
      "32": "在撒玛利亚建巴力庙、为之筑坛于庙中、",
      "33": "亦作木偶、亚哈所行、激以色列上帝耶和华之怒、较以色列前王尤甚、",
      "34": "亚哈时、伯特利人希伊勒、重建耶利哥、立基时、则丧长子亚比兰、置门时、则丧季子西割、应耶和华藉嫩之子约书亚所言、"
    },
    "17": {
      "1": "旅于基列之提斯比人以利亚、告亚哈曰、我指所事维生之耶和华、以色列之上帝而誓、此数年间、非我有言、则雨露不降、",
      "2": "耶和华谕以利亚曰、",
      "3": "去此东往、匿于约但东之基立溪滨、",
      "4": "可饮溪水、我命乌食尔、",
      "5": "遂遵耶和华命、往约但东之基立溪滨居焉、",
      "6": "乌朝夕以饼与肉给之、所饮者、此溪之水、",
      "7": "日久无雨降于其地、溪水尽涸、○",
      "8": "耶和华谕以利亚曰、",
      "9": "起往西顿之撒勒法、而居于彼、我已命在彼之嫠妇供养尔、",
      "10": "遂起、往撒勒法、至邑门、见嫠妇采薪、呼之曰、请尔以器、取水少许以饮我、",
      "11": "妇往时、又呼之曰、请尔手持片饼与我、",
      "12": "曰、我指尔之上帝、维生之耶和华以誓、我无饼、惟余一握之面于罂、少许之油于瓶、今采薪二、归而为我及子备之、食之而死、",
      "13": "以利亚曰、勿惧、其往、如尔所言而行、先为我作小饼、携之至、后为尔及子作饼、",
      "14": "盖以色列之上帝耶和华曰、罂内之面不减、瓶中之油不罄、迨耶和华降雨于地、",
      "15": "妇往、遵以利亚言而行、妇与其家、及以利亚、食之多日、",
      "16": "罂内之面不减、瓶中之油不罄、如耶和华藉以利亚所言、",
      "17": "厥后、家主之子遘疾甚剧、至无气息、",
      "18": "妇谓以利亚曰、上帝仆欤、我与尔何与、尔来此、使忆我罪、而杀我子耶、",
      "19": "曰、以子付我、遂取诸母怀、抱至所居之楼、置于己床、",
      "20": "吁耶和华曰、我上帝耶和华欤、我旅此嫠之家、汝岂降灾于彼、以杀其子乎、",
      "21": "乃伏于子身者三、吁耶和华曰、我上帝耶和华欤、祈使此子之魂、返于其躯、",
      "22": "耶和华允其所祈、子魂乃返而苏、",
      "23": "以利亚携之下楼、入室、付于其母、曰、汝子复生矣、",
      "24": "妇曰、我今知尔乃上帝仆、耶和华藉尔口所言者、真实无妄、"
    },
    "18": {
      "1": "历时既久、越至三年、耶和华谕以利亚曰、往见亚哈、我将降雨于地、",
      "2": "以利亚遂往、见于亚哈、时、撒玛利亚饥甚、",
      "3": "亚哈召家宰俄巴底、俄巴底深寅畏耶和华、",
      "4": "昔耶洗别灭耶和华诸先知、俄巴底匿先知百人于穴、每穴五十人、以饼与水供之、",
      "5": "亚哈谓俄巴底曰、遍巡斯土、至诸水泉溪涧、或得刍荛、以救骡马、免丧群畜、",
      "6": "于是分地巡行、亚哈与俄巴底、各往一途、",
      "7": "俄巴底行于途间、以利亚遇焉、俄巴底识之、则俯伏曰、尔为我主以利亚欤、",
      "8": "曰、是也、往告尔主云、以利亚在此、",
      "9": "曰、我干何罪、致尔付仆于亚哈手、以杀我乎、",
      "10": "我指尔之上帝、维生之耶和华而誓、无一邦一族、我主不遣人索尔、若云不在者、则令是邦是族誓曰、未遇尔也、",
      "11": "今尔云、往告尔主曰、以利亚在此、",
      "12": "我离尔而往、耶和华之神、将携尔至我所不知之地、我往告亚哈、彼索尔不得、则必杀我、然尔仆自幼寅畏耶和华、",
      "13": "昔耶洗别杀耶和华先知时、我匿先知百人于穴、每穴五十人、以饼与水供之、我之所为、无人告我主乎、",
      "14": "今尔云往告尔主曰、以利亚在此、彼必杀我、",
      "15": "以利亚曰、我指所事万军之主、维生之耶和华而誓、今日我必见于彼、",
      "16": "俄巴底乃往迓亚哈而告之、亚哈遂往迓以利亚、",
      "17": "见之则曰、困苦以色列者、乃尔乎、",
      "18": "对曰、困苦以色列者、非我也、乃尔及尔父家、缘尔离弃耶和华之诫命、从诸巴力、",
      "19": "今当遣人集以色列众、与巴力之先知四百五十人、及木偶之先知四百人、食于耶洗别之席者、至迦密山见我、",
      "20": "亚哈遂遣人诣以色列众、集诸先知、至迦密山、",
      "21": "以利亚前谓民众曰、尔持两端、踌躇莫决、将至何时、如以耶和华为上帝、则从之、如以巴力为上帝、则从彼、民不答一词、",
      "22": "以利亚谓民曰、耶和华之先知、仅遗我一人耳、巴力之先知、则有四百五十人、",
      "23": "当以二牡牛与我侪、彼简其一而脔之、置于柴、惟不纵火、我亦备一、置于柴、亦不纵火、",
      "24": "尔吁尔神之名、我则吁耶和华之名、以火俞允者、则为上帝、民咸曰、所言善也、",
      "25": "以利亚谓巴力之先知曰、尔曹众多、先简一牛备之、而吁尔神之名、惟不纵火、",
      "26": "乃取所予之牛备之、自朝至午、吁巴力之名曰、巴力欤、其听我、然无声响、无应者、彼则踊于坛之四周、",
      "27": "亭午、以利亚戏之曰、大声而呼、彼乃神、或默想、或暂出、或远行、或假寐、必使之醒、",
      "28": "遂大声而呼、以刃与戟自刺、迨及血流、循其常例、",
      "29": "自午后至献素祭时、托神而言、仍无声响、无应者、无顾者、",
      "30": "以利亚谓众曰、其来就我、民咸就之、以利亚修葺耶和华倾圮之坛、",
      "31": "昔耶和华谕雅各曰、尔名以色列、以利亚循雅各裔支派之数、取石十二、",
      "32": "奉耶和华之名筑坛、四周作沟、可容谷种二细亚、",
      "33": "列柴、脔牛置于柴上、曰、以水充四瓮、倾于燔祭及柴、",
      "34": "又曰、再行之、则行之再、复曰、三行之、则行之三、",
      "35": "水流于坛之四周、以充其沟、",
      "36": "献素祭时、先知以利亚前曰、亚伯拉罕以撒以色列之上帝、耶和华欤、愿尔今日显示、尔在以色列中为上帝、我为尔仆、凡我所为、悉遵尔命、",
      "37": "耶和华欤、尚其听我、尚其听我、使斯民皆知、尔耶和华乃上帝、尔使其心翻然而转、",
      "38": "耶和华之火遂降、焚其燔祭、以及其柴、其石、其尘土、亦涸沟中之水、",
      "39": "民众见此、则俯伏曰、耶和华乃上帝、耶和华乃上帝、",
      "40": "以利亚谓众曰、执巴力之先知、毋使一人逸、遂执之、以利亚曳至基顺溪、杀之于彼、○",
      "41": "以利亚谓亚哈曰、上而饮食、盖有霖雨之声也、",
      "42": "亚哈乃往饮食、以利亚陟迦密巅、屈身在地、面伏膝间、",
      "43": "谓其仆曰、上而望海、则上而望、曰、无所见也、曰、再往、历至七次、",
      "44": "迨及七次、则曰、有云自海而起、小若人掌、曰、上告亚哈云、备车而下、免为雨阻、",
      "45": "顷之、风云骤起、黑遍穹苍、沛然下雨、亚哈乘车、往耶斯列、",
      "46": "耶和华加手于以利亚、遂束腰、趋于亚哈前、至耶斯列邑门、"
    },
    "19": {
      "1": "亚哈以以利亚所为、及以刃杀诸先知之事、告耶洗别、",
      "2": "耶洗别遣人谓以利亚曰、明日斯时、我若不丧尔命、如尔丧彼众之命、则愿诸神罚我维倍、",
      "3": "以利亚闻之、则起而遁、以保其命、至犹大之别是巴、留其仆于彼、独行旷野一日之程、坐于罗腾树下、祈死曰、耶和华欤、已矣、望取我命、盖我不愈于我列祖也、",
      "4": "遂卧于罗腾树下而睡、有天使抚之曰、起而食、",
      "5": "则见有炭炙之饼、及水一瓶、在于首侧、遂饮食而复卧、",
      "6": "耶和华之使者再至、抚之曰、起而食、尔行斯途、力有未逮、",
      "7": "遂起饮食、藉其力行四十昼夜、诣上帝之山何烈、",
      "8": "入穴而居、耶和华谕之曰、以利亚、尔在此何为、",
      "9": "曰、我为万军之上帝耶和华、热中特甚、盖以色列人背尔约、毁尔坛、以刃杀尔先知、仅遗我一人、彼索我命、欲夺取之、",
      "10": "曰、尔其出穴、立于山岗、在耶和华前、时、耶和华过焉、其前有风、大而且猛、裂山碎石、惟耶和华不在风中、风后地震、耶和华不在其中、",
      "11": "地震之后有火、耶和华不在火中、火后有声、微细而肃、",
      "12": "以利亚闻之、以衣蒙面而出、立于穴口、有声谓之曰、",
      "13": "以利亚、尔在此何为、",
      "14": "曰、我为万军之上帝耶和华、热中特甚、盖以色列人背尔约、毁尔坛、以刃杀尔先知、仅遗我一人、彼索我命、欲夺取之、",
      "15": "耶和华曰、尔其旋归、由旷野而往大马色、既至、则膏哈薛、为亚兰王、",
      "16": "亦膏宁示子耶户、为以色列王、又膏亚伯米何拉人、沙法子以利沙、代尔为先知、",
      "17": "避哈薛之刃者、必为耶户所杀、避耶户之刃者、必为以利沙所杀、",
      "18": "然在以色列中、我遗七千人、其膝未尝屈于巴力、其口未尝吻之、",
      "19": "以利亚遂去彼、遇沙法子以利沙耕于田、其前有牛十二双、以利沙御其最后者、以利亚过之、以己衣置于其身、",
      "20": "乃弃牛、趋于以利亚后、曰、请容我与父母接吻、后必从尔、曰、归哉、我于尔何为乎、",
      "21": "遂离之而归、取牛一双宰之、以驾牛之具烹其肉、与民食之、乃起、从以利亚、而服事之、"
    },
    "20": {
      "1": "亚兰王便哈达集其全军、有三十二王偕之、统率车骑、上围撒玛利亚、攻之、",
      "2": "遣使入城、见以色列王亚哈曰、便哈达云、",
      "3": "尔之金银属我、尔妻孥之佳者亦属我、",
      "4": "以色列王曰、我主我王欤、我与所有、咸属于尔、如尔所言、",
      "5": "使者复至、曰、便哈达云、我已遣人曰、必以尔之金银妻孥、悉付于我、",
      "6": "惟明日斯时、我将遣我臣仆、遍索尔宫、与尔臣仆之室、凡尔目所悦者、必取之而去、",
      "7": "以色列王召国中之长老曰、请观斯人、如何谋害、遣人诣我、欲取我妻孥金银、我未之辞、",
      "8": "长老与民众对曰、勿听之、勿允焉、",
      "9": "王谓便哈达之使曰、反告我主我王曰、尔先遣之使索于仆者、仆愿为之、惟今所索者、我不能为、使者反而复命、",
      "10": "便哈达更遣人曰、撒玛利亚之尘、若足从我之众、各取一掬、则愿诸神罚我维倍、",
      "11": "以色列王曰、尔告之云、披甲者、勿效卸甲者而夸、",
      "12": "便哈达与列王饮于幕、闻所对、则命臣仆曰、列陈、遂列陈攻城、",
      "13": "有先知进见以色列王亚哈曰、耶和华云、此群众、尔见之乎、今日我必付于尔手、尔则知我乃耶和华、",
      "14": "亚哈曰、藉谁乎、曰、耶和华云、藉诸州方伯之少者、曰、谁启战、曰、尔、",
      "15": "遂核诸州方伯之少者、得二百三十二人、后核以色列民众、得七千人、",
      "16": "日中而出、便哈达与助之之三十二王、在幕饮醉、",
      "17": "方伯之少者为前锋、便哈达使窥之、返曰、有人自撒玛利亚出、",
      "18": "曰、彼出、或欲修和、或欲战鬬、当生执之、",
      "19": "方伯之少者出城、军旅从其后、",
      "20": "各杀其敌、亚兰人遁、以色列人追之、亚兰王便哈达乘马、与骑兵遁而获免、",
      "21": "以色列王出邑、击亚兰车骑、大戮其众、○",
      "22": "先知进见以色列王曰、往哉、自强、慎尔所为、岁月既周、亚兰王必来攻尔、",
      "23": "亚兰王臣仆谓之曰、彼之神、乃山岳之神、故强于我、当在平原与战、则我必强于彼、",
      "24": "可如是而行、去厥列王、以军长代之、",
      "25": "宜核一军、与所丧者相同、以马代马、以车代车、我在平原与战、必强于彼、王从其言而行、",
      "26": "岁月既周、便哈达核亚兰之众、往亚弗、与以色列人战、",
      "27": "以色列族亦核其众、备粮食、而往逆之、以色列族建营于敌前、若山羊羔二小群、惟亚兰人充斥遍地、",
      "28": "有上帝仆进见以色列王曰、耶和华云、亚兰人谓耶和华乃山岳之神、非平原之神、故我必以此群众付于尔手、尔则知我乃耶和华、",
      "29": "两军相对建营、历至七日、然后交战、是日以色列人、杀亚兰人步卒十万、",
      "30": "其余遁入亚弗邑、城垣倾圮、压毙二万七千人、便哈达遁入城、匿于内室、",
      "31": "其臣仆曰、我闻以色列家之王、咸怀矜恤、我侪曷若腰束麻、首系索、乞降于以色列王、庶存尔命、",
      "32": "遂束麻于腰、系索于首、诣以色列王曰、尔仆便哈达云、请存我命、曰、彼尚在乎、我兄弟也、",
      "33": "其人谛听其言、迅即乘机而应曰、便哈达尔兄弟也、曰、往携之至、便哈达遂出见王、王令登车、",
      "34": "便哈达曰、昔我先人所夺尔父之邑、我必反尔、我先人在撒玛利亚为市、今尔在大马色亦可为市、亚哈曰、有此盟约、可释尔归、于是立约、而使之归、○",
      "35": "有先知徒一人、奉耶和华命、谓同侪曰、尔其扑我、同侪不从、",
      "36": "曰、因尔不听耶和华命、尔离我时、必见杀于狮、同侪离之、果遇狮被杀、",
      "37": "又遇一人、曰、尔其扑我、遂扑而伤之、",
      "38": "先知乃往、俟王于途、改其仪容、以巾掩目、",
      "39": "王过之、则呼曰、仆在陈时、有人执敌、转诣我曰、尔守此人、如其失之、必以尔命代其命、或罚尔银一他连得、",
      "40": "尔仆匆迫之间、其人已逸、以色列王曰、依尔所言为谳、汝自定之、",
      "41": "其人急去巾于目、以色列王乃知其为先知、",
      "42": "彼谓王曰、耶和华云、我定当灭之人、尔由尔手释之、故必以尔命代其命、以尔民代其民、",
      "43": "以色列王抑郁不乐、归撒玛利亚、返其宫、"
    },
    "21": {
      "1": "此后、耶斯列人拿伯、有葡萄园在耶斯列、邻于撒玛利亚王亚哈之宫、",
      "2": "亚哈谓拿伯曰、尔之葡萄园、邻于我宫、给我为圃、我易以尤佳之园、尔若欲得其值、我则予尔以金、",
      "3": "拿伯曰、愿耶和华禁我、以我祖之遗业给尔、",
      "4": "亚哈闻耶斯列人拿伯言、我不以祖遗业给尔、乃抑郁不乐、回宫卧床、面壁不食、",
      "5": "其后耶洗别诣之曰、心忧不食、曷故、",
      "6": "曰、我谓耶斯列人拿伯曰、以尔葡萄园给我以易金、或尔欲之、易以他园、彼曰、不以我之葡萄园给尔、",
      "7": "其后耶洗别曰、尔今治以色列国乎、其起而食、中心欢畅、我必以耶斯列人拿伯之葡萄园给尔、",
      "8": "遂假亚哈名作书、钤以王印、致于拿伯邑中、与彼偕居之长老显者、",
      "9": "书曰、宣告禁食、在民间举拿伯于高坐、",
      "10": "置二匪徒于其前、对之证曰、尔诅上帝及王、即曳之出、以石击毙之、",
      "11": "邑中之长老显者、遵耶洗别所致之书而行、",
      "12": "宣告禁食、在民间举拿伯于高坐、",
      "13": "有匪徒二人入、对之而坐、于众前作证、讼拿伯曰、拿伯诅上帝与王、乃曳之出邑、以石击毙之、",
      "14": "遣人告耶洗别曰、拿伯已石击而死、",
      "15": "耶洗别闻之、则告亚哈曰、起据耶斯列人拿伯之葡萄园、即不欲给尔以易金者、盖拿伯已死、而不在矣、",
      "16": "亚哈闻拿伯死、乃起、欲往耶斯列人拿伯之园、据而有之、○",
      "17": "耶和华谕提斯比人以利亚曰、",
      "18": "居撒玛利亚之以色列王亚哈、今在拿伯之园、欲据而有之、尔起往迓、",
      "19": "告之曰、耶和华云、汝既杀人、又据其业乎、又告之曰、耶和华云、犬于何处舐拿伯之血、亦必于彼舐尔之血、",
      "20": "亚哈谓以利亚曰、我敌、尔遇我乎、曰、我遇尔矣、因尔自鬻、行耶和华所恶、",
      "21": "耶和华云、我必降灾于尔、扫除乎尔、尔之丁男、无论被束者、自由者、悉绝之于以色列中、",
      "22": "亦必使尔家、如尼八子耶罗波安之家、亦如亚希雅子巴沙之家、缘尔激我震怒、使以色列族陷罪、",
      "23": "论及耶洗别、耶和华云、耶洗别必为犬所噬、在耶斯列城侧、",
      "24": "凡属亚哈、死于邑者、犬必食之、死于野者、鸟必食之、",
      "25": "从未有若亚哈自鬻、行耶和华所恶者、为其后耶洗别所怂恿也、",
      "26": "彼从偶像、行极可憎之事、效亚摩利人所为、即耶和华于以色列人前、所逐之族之事、",
      "27": "亚哈闻言、则裂其衣、衣麻禁食、卧亦衣麻、行亦柔谨、",
      "28": "耶和华谕提斯比人以利亚曰、",
      "29": "亚哈自卑于我前、尔见之乎、缘此、于彼尚存之日、我不降灾、迨其子时、乃降灾于其家、"
    },
    "22": {
      "1": "亚兰与以色列国、三年无有战事、",
      "2": "越至三年、犹大王约沙法、下诣以色列王、",
      "3": "以色列王谓其臣仆曰、尔岂不知基列拉末属我、我乃寂然、不夺之于亚兰王手乎、",
      "4": "遂问约沙法曰、尔愿与我偕往基列拉末以战乎、曰、尔我无异、我民如尔民、我马如尔马、",
      "5": "又曰、请先咨诹耶和华、",
      "6": "以色列王乃集先知、约四百人、谓之曰、我往基列拉末以战、可否、曰、往哉、主必付之于王手、",
      "7": "约沙法曰、在此、非尚有耶和华之先知、可询之乎、",
      "8": "以色列王曰、尚有一人、音拉子米该雅、可藉之咨诹耶和华、然我憾之、因其论我之预言、有凶而无吉、约沙法曰、王勿言是、",
      "9": "以色列王召一宦者、曰、速令音拉子米该雅至、",
      "10": "以色列王与犹大王约沙法、各衣朝服、坐于位、在撒玛利亚邑门之场、众先知预言于其前、",
      "11": "基拿拿子西底家曾制铁角、曰、耶和华云、尔必以此角触亚兰人、至于尽灭、",
      "12": "众先知亦如是预言曰、可往基列拉末、而得利达、盖耶和华将付之于王手、",
      "13": "往召米该雅之使谓之曰、诸先知众口一辞、以吉语告王、请尔与彼同辞、告以吉语、",
      "14": "米该雅曰、我指维生之耶和华而誓、耶和华所谕我者、我必言之、",
      "15": "既至王前、王曰、米该雅、我侪往基列拉末以战、可否、曰、可往、而得利达、耶和华必付之王手、",
      "16": "王曰、我须几次嘱尔、奉耶和华名与我言、惟以诚实乎、",
      "17": "曰、我观以色列众散布于山、犹羊无牧、耶和华曰、斯众无主、可各安归其家、",
      "18": "以色列王谓约沙法曰、我岂不云、彼论我之预言、有凶无吉乎、",
      "19": "米该雅曰、其听耶和华之言、我见耶和华坐于其位、天上万军咸侍左右、",
      "20": "耶和华曰、谁愿诱亚哈往基列拉末、而陨没乎、其一曰如此、其一曰如彼、",
      "21": "后有神出、立于耶和华前曰、我愿诱之、",
      "22": "曰、何以诱之、曰、我将出为诳言之神、在其众先知之口、曰、尔往为之、必成其事、",
      "23": "今耶和华以诳言之灵、置尔众先知之口、耶和华有言、将加祸于尔、",
      "24": "基拿拿子西底家、前批米该雅之颊曰、耶和华之神、自我往与尔言、由于何途、",
      "25": "米该雅曰、尔匿密室之日、则必见之、",
      "26": "以色列王曰、执米该雅、归付邑宰亚们、及王子约阿施、",
      "27": "告之曰、王命拘此夫于狱、食以艰苦之饼、饮以艰苦之水、待我安归、",
      "28": "米该雅曰、如尔安归、则是耶和华未藉我而言、又曰、诸民、尔其听之、○",
      "29": "以色列王与犹大王约沙法、往基列拉末、",
      "30": "以色列王谓约沙法曰、我将改装入陈、惟尔当衣王服、以色列王遂改装入陈、",
      "31": "亚兰王曾命车长三十二人曰、尊卑俱勿与战、惟与以色列王而已、",
      "32": "车长见约沙法、则曰、此必以色列王也、遂转战之、约沙法号呼、",
      "33": "车长见非以色列王、则返而不追、",
      "34": "有人偶尔挽弓、射中以色列王甲缝、王谓御者曰、我重伤矣、旋车载我出军、",
      "35": "是日战势剧烈、王被扶立于车、以御亚兰人、创剧血流、至于车底、迨夕而死、",
      "36": "日入之际、有令传于军中曰、各归故邑故土、",
      "37": "王薨、舁至撒玛利亚、而葬于彼、",
      "38": "有人在撒玛利亚池、洗濯其车、犬舐其血、如耶和华所言、此池、娼妓素浴其中、",
      "39": "亚哈其余事迹、凡其所为、与建象牙之宫、暨筑诸邑、俱载于以色列列王纪、",
      "40": "亚哈与列祖偕眠、子亚哈谢嗣位、○",
      "41": "以色列王亚哈四年、亚撒子约沙法即位、为犹大王、",
      "42": "时、年三十有五、在耶路撒冷为王、历二十五年、其母阿苏巴、示利希女也、",
      "43": "约沙法循其父亚撒之道、不偏离之、行耶和华所悦、惟崇邱未废、民仍献祭焚香于其上、",
      "44": "约沙法与以色列王修好、",
      "45": "约沙法其余事迹、及所著之勇力、与其战绩、俱载于犹大列王纪、",
      "46": "其父亚撒时所遗娈童、约沙法尽除之于国中、",
      "47": "当时以东无王、方伯主治、",
      "48": "约沙法造他施舟、欲往俄斐取金、因在以旬迦别舟破、不果、",
      "49": "亚哈子亚哈谢告约沙法曰、容我仆与尔仆、同舟偕往、约沙法不许、",
      "50": "约沙法与列祖偕眠、同葬于大卫城、子约兰嗣位、○",
      "51": "犹大王约沙法十七年、亚哈子亚哈谢即位、在撒玛利亚、为以色列王、凡历二年、",
      "52": "行耶和华所恶、循其父母之道、与尼八子耶罗波安使以色列族陷罪之道、",
      "53": "奉事崇拜巴力、激以色列上帝耶和华之怒、皆如其父所行、"
    }
  },
  "2Ki": {
    "1": {
      "1": "亚哈既卒、摩押叛以色列、",
      "2": "亚哈谢在撒玛利亚、坠楼棂致疾、乃遣使曰、往询以革伦神巴力西卜、我病得愈否、",
      "3": "耶和华之使者谕提斯比人以利亚曰、起迎撒玛利亚王之使、谓之曰、以色列中岂无上帝、乃往询以革伦神巴力西卜乎、",
      "4": "故耶和华云、尔所登之床、不得再下、必死矣、以利亚遂往、",
      "5": "使者返、王曰、尔返何为、",
      "6": "曰、有人迎而告我曰、返见遣尔之王曰、耶和华云、以色列中岂无上帝、乃遣人询以革伦神巴力西卜乎、故尔所登之床、不得再下、必死矣、",
      "7": "曰、迎尔而告以斯言者、其人形状如何、",
      "8": "曰、身衣毛衣、腰束革带、王曰、是乃提斯比人以利亚也、",
      "9": "遂遣五十夫长、率五十人诣之、见其坐于山巅、谓之曰、上帝仆欤、王命尔下、",
      "10": "以利亚谓五十夫长曰、如我为上帝仆、愿火从天降、毁灭尔及尔之五十人、于是火降自天、毁灭五十夫长、暨五十人、",
      "11": "王复遣五十夫长、率五十人往、谓之曰、上帝仆欤、王命尔速下、",
      "12": "以利亚曰、如我为上帝仆、愿火从天降、毁灭尔及尔之五十人、于是上帝之火降自天、毁灭五十夫长、暨五十人、",
      "13": "王又遣五十夫长、率五十人、既至、登山、屈膝于以利亚前、恳求曰、上帝仆欤、祈视我命、暨此五十仆之命为宝、",
      "14": "火从天降、毁灭五十夫长、及其五十人、如是者再、今祈视我命为宝、",
      "15": "耶和华之使者、谓以利亚曰、尔偕之下、勿惧之、以利亚遂起偕下、往而见王、",
      "16": "谓之曰、耶和华云、以色列中岂无上帝、可以咨诹、乃遣使询以革伦神巴力西卜乎、故尔所登之床、不得再下、必死矣、",
      "17": "王遂死、如以利亚所传耶和华之言、王无子、弟约兰嗣位、在犹大王、约沙法子约兰之二年、",
      "18": "亚哈谢其余事迹、俱载于以色列列王纪、"
    },
    "2": {
      "1": "耶和华欲以旋风、接以利亚升天时、以利亚偕以利沙、由吉甲而往、",
      "2": "以利亚谓以利沙曰、耶和华遣我至伯特利、请尔待此、以利沙曰、我指维生之耶和华、及尔生命而誓、我不离尔、于是二人下伯特利、",
      "3": "居伯特利之先知徒、出迓以利沙曰、耶和华今日将接尔师、与尔相离、尔知之乎、曰、我知之、尔其缄默、",
      "4": "以利亚谓以利沙曰、耶和华遣我至耶利哥、请尔待此、曰、我指维生之耶和华、及尔生命而誓、我不离尔、于是二人至耶利哥、",
      "5": "居耶利哥之先知徒、诣以利沙曰、耶和华今日将接尔师、与尔相离、尔知之乎、曰、我知之、尔其缄默、",
      "6": "以利亚谓之曰、耶和华遣我至约但、请尔待此、曰、我指维生之耶和华、及尔生命而誓、我不离尔、于是二人前往、",
      "7": "先知徒五十人、往而遥立、与之相对、二人立于约但河滨、",
      "8": "以利亚卷其外衣击水、水分左右、二人履陆而过、",
      "9": "既过、以利亚谓以利沙曰、我未被接离尔之先、尔欲我为尔何为、则求之、以利沙曰、求使感尔之神、临我维倍、",
      "10": "曰、尔所求者、难矣哉、虽然、我被接离尔之时、尔若见我、则必得之、否则不得、",
      "11": "二人且行且语、忽有火车火马间之、以利亚乘旋风升天、",
      "12": "以利沙见而呼曰、我父欤、我父欤、以色列之车骑也、后不复见、遂取己衣、裂之为二、",
      "13": "又拾以利亚所坠之衣、返而立于约但河滨、",
      "14": "以其衣击水曰、以利亚之上帝耶和华安在、水既见击、亦分左右、以利沙过焉、",
      "15": "居耶利哥之先知徒望见之、则曰、以利亚之神临以利沙矣、遂来迎之、伏于其前、",
      "16": "谓之曰、尔仆有壮士五十在此、请尔容其往寻尔师、或耶和华之神取而投之某山某谷、曰、勿遣之、",
      "17": "彼众促之、致其愧怍、则曰、可遣之、遂遣五十人寻之、三日不遇、",
      "18": "以利沙俟于耶利哥、被遣者返、以利沙曰、我岂未告尔勿往乎、○",
      "19": "邑民谓以利沙曰、试观此邑、地势佳美、我主所见也、惟其水恶劣、土产不稔而陨、",
      "20": "曰、取新盂盛盐予我、遂取而予之、",
      "21": "以利沙出至水泉、投盐其中、曰、耶和华云、我治此水、自兹以往、不复令人死、不使土产不稔而陨、",
      "22": "其水即佳、至于今日、如以利沙所言、○",
      "23": "以利沙由此上伯特利、行于途间、有童子自邑出、戏之曰、头童者其上欤、头童者其上欤、",
      "24": "以利沙回顾、奉耶和华名诅之、遂有牝熊二、自林中出、裂童子四十二、",
      "25": "以利沙自此往迦密山、由彼返撒玛利亚、"
    },
    "3": {
      "1": "犹大王约沙法十八年、亚哈子约兰在撒玛利亚即位、为以色列王、历十二年、",
      "2": "行耶和华所恶、然不似其父母、盖其父所制巴力之柱、彼除去之、",
      "3": "惟从尼八子耶罗波安陷以色列人之罪、不离弃之、○",
      "4": "摩押王米沙、畜羊者也、以羔羊十万、牡羊十万之毛、贡以色列王、",
      "5": "亚哈既没、摩押王叛以色列王、",
      "6": "时、约兰王出撒玛利亚、核以色列众、",
      "7": "遣人诣犹大王约沙法曰、摩押王叛我、尔愿偕我往攻摩押乎、曰、愿往、尔我无异、我民如尔民、我马如尔马、",
      "8": "曰、当由何路而往、曰、由以东之旷野、",
      "9": "于是以色列王、与犹大王以东王偕往、纡道而行、历程七日、军旅及所随之牲畜、无水以饮、",
      "10": "以色列王曰、哀哉、耶和华集此三王、欲付于摩押人手、",
      "11": "约沙法曰、在此、非有耶和华之先知、可藉以咨诹耶和华乎、以色列王之一仆对曰、昔倾水于以利亚之手者、沙法子以利沙在此、",
      "12": "约沙法曰、彼有耶和华之言、以色列王与约沙法、及以东王、遂往见之、",
      "13": "以利沙谓以色列王曰、我与尔何与、其诣尔父母之先知、以色列王曰、不然、耶和华集此三王、欲付于摩押人手、",
      "14": "以利沙曰、我指所事万军之主、维生之耶和华而誓、我若不视犹大王约沙法在此、必不顾尔、不见尔、",
      "15": "今当召一鼓琴者至、鼓琴时、耶和华之手临之、",
      "16": "以利沙曰、耶和华云、于此谷中、遍掘沟洫、",
      "17": "盖耶和华云、尔不见风、亦不见雨、水必盈于斯谷、尔及牲畜饮之、",
      "18": "耶和华视此犹为细事、亦必付摩押人于尔手、",
      "19": "凡诸坚城美邑、尔必毁之、伐其嘉木、塞其水泉、以石毁其腴壤、",
      "20": "诘朝献素祭时、有水自以东道而来、充溢斯地、",
      "21": "摩押人闻三王至、欲与之战、则集民众、自甫能执兵者以上、悉立于边界、",
      "22": "及旦、日照于水、摩押人夙兴、遥望其水、色红如血、",
      "23": "曰、此乃血也、三王必亡、互相攻击、摩押人乎、其往掠之、",
      "24": "既至以色列营、以色列人起而攻之、使遁于其前、从而追击、入于摩押境、",
      "25": "毁其城邑、各掷石以填其腴壤、塞其水泉、伐其嘉木、仅存吉珥哈列设石垣、发石之卒环而攻之、",
      "26": "摩押王见战势剧烈、则率执刃之士七百、欲冲过之、至以东王、而不能焉、",
      "27": "乃取当继位之冢子、献为燔祭于垣上、以色列人深恨之、于是三王去之、各返故土、"
    },
    "4": {
      "1": "有一妇、先知徒之妻也、呼以利沙曰、尔仆我夫已死、彼素寅畏耶和华、尔所知也、今债主至、欲取我二子为奴、",
      "2": "以利沙曰、我可为尔何为、家中何所有、其告我、曰、婢家无长物、惟油一瓶、",
      "3": "曰、尔往于外、假空器于诸邻、勿少假焉、",
      "4": "入室闭门、尔与尔子在内、倾油于诸器、盈则移于侧、",
      "5": "乃别以利沙、闭门与子在室、子运器、妇倾油、",
      "6": "诸器既盈、妇谓子曰、再取一器、子曰、无之、油即止、",
      "7": "妇遂往告上帝仆、上帝仆曰、鬻油偿债、所余者、尔与子赖以度日、○",
      "8": "一日以利沙经书念、在彼有一贵妇、强之食、后每经其所、则入而食、",
      "9": "妇谓夫曰、我知屡经我所者、乃上帝圣仆也、",
      "10": "我侪当于屋巅、建一小室、内置床几椅及灯台、彼至我所、可寓其间、",
      "11": "一日以利沙至、入室而卧、",
      "12": "谓其仆基哈西曰、召书念妇来、遂召之至、立于其前、",
      "13": "以利沙谓其仆曰、告之云、尔既为我思虑周密、我当为尔何为、尔于王、或军长、有所求乎、妇曰、我居于我民中、安甚、",
      "14": "以利沙曰、然则为之何为、基哈西曰、妇无子、其夫已老矣、",
      "15": "曰、再召之至、既至立于门、",
      "16": "以利沙曰、岁月既周、至于此时、尔必抱子、曰、不然、我主上帝仆欤、勿诳尔婢、",
      "17": "妇果怀妊、届期生子、如以利沙所言、",
      "18": "子稍长、一日往获者所、见其父、",
      "19": "谓父曰、我首、我首、父谓仆曰、抱至其母、",
      "20": "既抱之付其母、子坐母膝、日中而死、",
      "21": "母抱之而上、置于上帝仆之床、闭门而出、",
      "22": "呼夫曰、请遣一仆、携一驴至、我趋诣上帝仆而返、",
      "23": "夫曰、今日非月朔、非安息日、尔往见之何为、曰、此行平安、",
      "24": "遂备驴、谓仆曰、驱驴前往、非我命尔、则勿缓、",
      "25": "乃往迦密山、诣上帝仆、上帝仆遥见之、谓仆基哈西曰、试观书念妇至矣、",
      "26": "汝趋迎之、问曰、尔安乎、尔夫安乎、尔子安乎、妇曰、安、",
      "27": "妇登山、诣上帝仆、则抱其足、基哈西近而推之、上帝仆曰、听之、其心忧苦、而耶和华隐之、未以示我、",
      "28": "妇曰、我岂求于我主、欲得子乎、我非曰勿诳我乎、",
      "29": "以利沙谓基哈西曰、束尔腰、执我杖而往、遇人勿问安、人问安勿答之、置我杖于子面、",
      "30": "子之母曰、我指维生之耶和华、与尔生命而誓、我不离尔、以利沙遂起随之、",
      "31": "基哈西先往、置杖于子面、而无声无觉、乃返迎以利沙、告之曰、子未醒、",
      "32": "以利沙入室、见子已死、卧于其床、",
      "33": "遂闭门、惟其二人在内、祈祷耶和华、",
      "34": "既而登床、伏于子身、口与口、目与目、手与手、皆相对、又伏于子身、子体渐温、",
      "35": "乃下、往来于室中、复上、伏于子身、子发嚏七、目遂启、",
      "36": "以利沙召基哈西曰、召书念妇至、乃召之、既至、以利沙曰、抱尔子、",
      "37": "妇入、在其足前、俯伏于地、抱子而出、○",
      "38": "以利沙复至吉甲、其地适饥、先知徒坐于其前、以利沙命其仆曰、置巨釜、为先知徒煮羹、",
      "39": "有人往田采蔬、遇野瓜摘之、盈怀而归、剖之、投于煮羹之釜、不识之也、",
      "40": "倾之出、以予众、食时、众呼曰、上帝仆欤、釜中有死毒、遂不能食、",
      "41": "以利沙曰、携面至、遂投面于釜、曰、倾之出、予众食、而釜中无毒矣、○",
      "42": "有人自巴力沙利沙来、携初实之麰麦饼二十、及新穗、藏于囊中、奉于上帝仆、上帝仆曰、予众食之、",
      "43": "其仆曰、何也、岂陈此以供百人乎、曰、予众食之、盖耶和华云、众必食之而有余、",
      "44": "仆遂陈于众前、食之而有余、如耶和华所言、"
    },
    "5": {
      "1": "亚兰王之军长乃缦、在其主前为大为尊、缘耶和华藉之使亚兰获胜、素为英武、第患癞疾、",
      "2": "昔亚兰人结队而出、自以色列境虏一少女、服事乃缦之妻、",
      "3": "女谓主母曰、深愿我主与先知偕、在于撒玛利亚、彼必愈其癞、",
      "4": "乃缦入告其主曰、以色列地之女、所言如此、",
      "5": "亚兰王曰、尔往哉、我致书于以色列王、乃缦遂往、携银十他连得、金六千舍客勒、衣十袭、",
      "6": "赍书致以色列王曰、尔得此书、则知我遣臣仆乃缦诣尔、俾愈其癞、",
      "7": "以色列王阅书、裂其衣曰、我岂为上帝、能死生人乎、彼乃遣人诣我、使愈其癞、尔其思之、可知彼乃构衅于我、",
      "8": "上帝仆以利沙闻以色列王裂衣、则遣人诣之、曰、何为裂衣、令其人就我、则知以色列中有先知也、",
      "9": "于是乃缦率车马而至、立于以利沙宅门、",
      "10": "以利沙遣使谓之曰、往约但河沐浴七次、则尔肤复原而得洁、",
      "11": "乃缦怒而退曰、我意彼必出而见我、立而吁其上帝耶和华之名、摇手于患处、使癞者得愈、",
      "12": "大马色之河、亚罢拿与法珥法、较以色列诸水、岂不尤佳乎、我不可浴于彼、而得洁乎、遂忿然反身而去、",
      "13": "其仆进而谓之曰、我父欤、先知若命尔行一大事、尔岂不行之、况仅言沐浴而得洁乎、",
      "14": "乃缦遂下、遵上帝仆之言、濡于约但七次、其肤复原、如婴孩之肤而洁焉、",
      "15": "遂与从者返诣上帝仆、立于其前曰、今我知以色列而外、天下无上帝、祈受尔仆之馈、",
      "16": "曰、我指所事维生之耶和华而誓、我必不受、乃缦强之、惟彼固辞、",
      "17": "乃缦曰、如不受、求尔以二骡可负之土赐尔仆、今而后、尔仆不献燔祭及他祭于他神、惟献于耶和华、",
      "18": "但有一事、愿耶和华宥尔仆、即我主入临门庙崇拜时、倚于我手、我随之而鞠躬、愿耶和华宥尔仆于此事、",
      "19": "曰、安然而去、遂行、相去未远、○",
      "20": "上帝仆以利沙之仆基哈西曰、我主惜此亚兰人乃缦之费、不受其手所携者、我指维生之耶和华而誓、我必追之、少索其物、",
      "21": "基哈西遂追乃缦、乃缦见人趋而追之、下车迓之曰、安乎、",
      "22": "曰、安、我主遣我告尔曰、适有先知徒少者二人、自以法莲山地至我、请尔以银一他连得、衣二袭予之、",
      "23": "乃缦曰、请受二他连得、强之受、乃以银二他连得、置于二囊、及衣二袭、付于二仆、二仆荷之、行于其前、",
      "24": "既至山冈、则由仆手接之、藏于室、遣二人去、",
      "25": "基哈西入、立于主前、以利沙曰、基哈西、汝奚自、曰、尔仆无所往、",
      "26": "曰、其人下车、转而迓尔时、我心岂不偕往乎、是时岂可受银与衣、以购橄榄园、葡萄园、牛羊仆婢乎、",
      "27": "缘此、乃缦之癞必附尔身、爰及苗裔、至于永世、基哈西退而出、遂为癞者、其白如雪、"
    },
    "6": {
      "1": "先知徒谓以利沙曰、我与尔同居之处、狭隘太甚、",
      "2": "求尔容我往约但、各取材木、在彼建室以居、曰、往哉、",
      "3": "或曰、求尔与仆偕往、曰、我往、",
      "4": "遂与俱往、至约但伐木、",
      "5": "一人斫木时、斧脱柯坠于水、呼曰、惜哉、我主欤、此乃贷于人者、",
      "6": "上帝仆曰、坠于何所、遂示其处、则斩木投水、铁上浮、",
      "7": "曰、尔其取之、遂伸手取之、○",
      "8": "亚兰王与以色列战、与其臣议曰、我必于某处建营、",
      "9": "上帝仆遣人诣以色列王曰、尔其慎之、勿经某处、盖亚兰人至矣、",
      "10": "以色列王遣人至上帝仆所戒之处、而脱其害、非仅一二次已也、",
      "11": "亚兰王缘此中心烦扰、召其臣谓之曰、我中谁助以色列王、尔曹不告我乎、",
      "12": "一臣曰、我主我王欤、非也、乃以色列之先知以利沙、以王在寝室所言者、告以色列王、",
      "13": "王曰、往视其人何在、我则遣人执之、或告曰、在多坍、",
      "14": "乃遣车马大军夜至、而围其邑、",
      "15": "上帝仆之仆夙兴而出、见军旅车马围城、则曰、哀哉、我主欤、我侪将何为、",
      "16": "曰、勿惧、偕我者较偕彼者尤众、",
      "17": "以利沙祷曰、耶和华欤、求尔启其目、使之得见、耶和华启少者之目、则见遍山火车火马、环绕以利沙、",
      "18": "敌军既至、以利沙祷耶和华曰、祈使斯众目瞆、耶和华即瞆其目、如以利沙之言、",
      "19": "以利沙谓之曰、此非其途、亦非其邑、尔其从我、我导尔至所寻者、遂导之至撒玛利亚、",
      "20": "既入撒玛利亚、以利沙曰、耶和华欤、启斯众之目、使之得见、耶和华启其目、彼乃得见、知在撒玛利亚邑中、",
      "21": "以色列王见之、谓以利沙曰、我父欤、我击之可乎、我击之可乎、",
      "22": "曰、不可击之、以刃以弓所虏者、可击之乎、当陈饼与水于其前、使之饮食、而返其主、",
      "23": "王为之设盛馔、饮食既毕、遣之去、乃归其主、自此亚兰军旅、不再侵以色列境、○",
      "24": "厥后、亚兰王便哈达集其全军而上、围撒玛利亚、",
      "25": "撒玛利亚饥甚、被困、至一驴之首、售银八十舍客勒、鸽粪二升、售银五舍客勒、",
      "26": "以色列王经行城垣、有妇呼曰、我主我王欤、其助我、",
      "27": "曰、如耶和华不助尔、我何由助尔、由禾场或酒醡乎、",
      "28": "又曰、尔有何事、妇曰、此妇谓我曰、取尔子、我侪今日食之、明日则食我子、",
      "29": "于是烹我子而食之、次日我曰、取尔子、我侪食之、彼匿其子、",
      "30": "王闻妇言则裂其衣、由城垣而过、民见其内衣麻衣、",
      "31": "王曰、今日若容沙法子以利沙之首、仍在其身、则愿上帝罚我维倍、",
      "32": "以利沙坐于室、长老偕坐、王遣侍者先往、使者未至、以利沙谓长老曰、试观此凶人之子、遣人取我首、使者至、尔则闭门、严守而御之、其主之足昔、非随其后乎、",
      "33": "言时、使者至、王随至、曰、此灾降自耶和华、我何为复徯耶和华乎、"
    },
    "7": {
      "1": "以利沙曰、宜听耶和华之言、耶和华云、明日此时、在撒玛利亚邑门、细面一细亚、售银一舍客勒、麰麦二细亚、售银一舍客勒、",
      "2": "扶王之军长谓上帝仆曰、即耶和华启牖于天、岂能有此事乎、以利沙曰、尔必目睹、惟不得食、○",
      "3": "邑门有癞者四人、相语曰、我坐此待毙、何为哉、",
      "4": "若云入邑、则邑中饥、必死于彼、如坐于此、亦必死焉、其来、我侪往降于亚兰军、如存我生、则生、如杀我、则死耳、",
      "5": "薄暮遂起、往亚兰营、至营之边隅、阒其无人、",
      "6": "盖耶和华使亚兰军旅、闻车声马声、大军之声、则相语曰、以色列王必贿赫族、与埃及诸王、来攻我矣、",
      "7": "薄暮即起而遁、弃其帐幕马驴、留营如故、祇逃其生、",
      "8": "癞者至营之边隅、入一幕、式食式饮、携其金银衣服、出而匿之、返入他幕、亦携其物匿之、",
      "9": "乃相语曰、我所为者未善、今日有佳音、而我侪默尔、待至平旦、罪必及我、我侪其往、报于王家、",
      "10": "遂往、呼守门者、告之曰、我至亚兰营、见无人在、亦无人声、惟马驴系焉、帐幕如故、",
      "11": "守门者乃呼告于王家、",
      "12": "王夜起、谓其臣曰、亚兰人于我所为、我以示尔、彼知我饥、故出营伏于田、意谓其人出城时、我侪则生擒之、而入其邑、",
      "13": "一臣对曰、请于邑中所遗之马、遣人取其五匹、而往窥之、以色列人几至灭绝、此马之数、如遗民焉、",
      "14": "遂取马与二车、王遣之追袭亚兰军曰、往而察之、",
      "15": "乃追袭之、至约但、见衣械遍于途、即亚兰人疾遁而弃者、使者返告于王、",
      "16": "民遂出、掠亚兰营、于是细面一细亚、售银一舍客勒、麰麦二细亚、售银一舍客勒、如耶和华所言、",
      "17": "王委扶之之军长监邑门、民于邑门践之而死、如上帝仆于王来见时所言、",
      "18": "盖上帝仆曾言于王曰、明日此时、在撒玛利亚邑门、细面一细亚、售银一舍客勒、麰麦二细亚、售银一舍客勒、",
      "19": "其时军长谓上帝仆曰、即耶和华启牖于天、岂能有此事乎、曰、尔必目睹、惟不得食、",
      "20": "斯皆应于其身、民于邑门践之而死、"
    },
    "8": {
      "1": "以利沙曾谓所苏其子之妇曰、尔与尔家、起往可居之地而居、盖耶和华必使饥馑临于斯土、历至七年、",
      "2": "妇起、遵上帝仆之言、携其家往居非利士地、历至七年、",
      "3": "七年之末、妇自非利士地而返、为其第宅田亩、往吁于王、",
      "4": "时、王与上帝仆之仆基哈西相语曰、请以以利沙所行之大事告我、",
      "5": "基哈西以其苏死者之事告王、适所苏其子之妇、为第宅田亩吁王、基哈西曰、我主我王、此即其妇、此即其子、乃以利沙所苏者、",
      "6": "王问妇、妇告之、遂命一宦者曰、凡属此妇、暨其离国至今、田亩所产者、悉反之、○",
      "7": "以利沙至大马色、亚兰王便哈达遘疾、或告之曰、上帝仆至此、",
      "8": "王命哈薛曰、尔携礼物、往迎上帝仆、托之询于耶和华、我病得愈否、",
      "9": "哈薛遂往迎之、以四十驼、负大马色各种佳品、以为礼物、既至、立于其前曰、尔子亚兰王便哈达、遣我诣尔曰、我病得愈否、",
      "10": "以利沙曰、汝往告之曰、尔必愈、然耶和华曾示我彼必死、",
      "11": "遂注视哈薛、致其愧怍、上帝仆乃哭、",
      "12": "哈薛曰、我主何为而哭、曰、我知尔于以色列人将行之恶、以火毁其坚城、以刃杀其丁壮、掷毙其婴孩、刳剔其孕妇、",
      "13": "哈薛曰、仆何人斯、乃一犬耳、焉能行此大事、以利沙曰、耶和华已示我、尔必为亚兰王、",
      "14": "哈薛别以利沙、返见其主、其主问曰、以利沙与尔何言、曰、言尔必愈、",
      "15": "翌日、哈薛以裯濡水、覆其面、致之死、哈薛遂继其位、○",
      "16": "以色列王亚哈子约兰五年、犹大王约沙法尚在位时、其子约兰即位、",
      "17": "时、年三十有二、在耶路撒冷为王、凡历八年、",
      "18": "循以色列诸王之道、如亚哈家所为、盖娶亚哈女为妻、行耶和华所恶、",
      "19": "然耶和华以其仆大卫故、不灭犹大、依其所许、永锡灯光于大卫、爰及子孙、",
      "20": "当约兰时、以东叛犹大、脱于其手、立王自治、",
      "21": "约兰率所有之车至撒益、以东人围之、约兰夜起击之、及其车长、犹大民遁、各归其幕、",
      "22": "如是以东叛犹大、至于今日、立拿亦同时而叛、",
      "23": "约兰其余事迹、凡其所行、俱载于犹大列王纪、",
      "24": "约兰与列祖偕眠、同葬于大卫城、子亚哈谢嗣位、○",
      "25": "以色列王亚哈子约兰十二年、犹大王约兰子亚哈谢即位、",
      "26": "时、年二十有二、在耶路撒冷为王、仅历一年、其母名亚他利雅、乃以色列王暗利之孙也、",
      "27": "亚哈谢循亚哈家之道、行耶和华所恶、如亚哈家所为、因其为亚哈家之婿也、",
      "28": "彼与亚哈子约兰往基列拉末、与亚兰王哈薛战、约兰为亚兰人所伤、",
      "29": "约兰返耶斯列、医其在拉末与亚兰王哈薛战时、所受之伤、犹大王约兰子亚哈谢因其疾病、下耶斯列视之、"
    },
    "9": {
      "1": "先知以利沙召先知徒一人、命之曰、束尔腰、执膏一瓶、往基列拉末、",
      "2": "既至、寻宁示孙、约沙法子耶户、使之起而离其昆弟、携入内室、",
      "3": "以膏瓶倾于其首曰、耶和华云、我膏尔为以色列王、即启门而遁、勿延、",
      "4": "先知少者遂往基列拉末、",
      "5": "既至、见诸军长皆坐、曰、军长欤、我有言告汝、耶户曰、我中何人、曰、军长欤、即尔也、",
      "6": "耶户起而入室、少者倾膏于其首、谓之曰、以色列之上帝耶和华云、我膏尔为耶和华民以色列之王、",
      "7": "尔必击尔主亚哈家、俾我于耶洗别之身、报我仆众先知、及耶和华诸仆之血仇、",
      "8": "亚哈全家必灭、亚哈丁男、无论被束者、自由者、悉绝之于以色列中、",
      "9": "我必使亚哈家、如尼八子耶罗波安、及亚希雅子巴沙之家然、",
      "10": "耶洗别必在耶斯列田、为犬所噬、无人葬之、言竟、启门而遁、",
      "11": "耶户出、至其主之诸臣、其一问曰、安乎、此颠狂者诣尔何事、曰、尔识其人、亦知其言、",
      "12": "曰、此诳言也、尔其告我、曰、彼如此谓我曰、耶和华云、我膏尔为以色列王、",
      "13": "众急以其衣置于阶之上级、使耶户坐其上、吹角曰、耶户为王矣、",
      "14": "于是宁示孙、约沙法子耶户叛约兰、初、约兰与以色列众御亚兰王哈薛、戍守基列拉末、",
      "15": "约兰王返耶斯列、医其与亚兰王哈薛战时、所受之伤、耶户告众曰、若惬尔意、则勿容人出邑、往报于耶斯列、",
      "16": "耶户乃乘车往耶斯列、因约兰卧病于彼、犹大王亚哈谢来视之、",
      "17": "守望者立于耶斯列台、见耶户之军将至、曰、我见一军、约兰曰、遣骑兵往迎之、问曰、安否、",
      "18": "骑兵遂往迎之、曰、王云安否、耶户曰、安否与尔何与、其转而随我后、守望者告曰、使者至彼而不返、",
      "19": "又遣骑兵、既至、曰、王云安吾、耶户曰、安否与尔何与、其转而随我后、",
      "20": "守望者又告曰、使者至彼而不返、来者御车之势、有若宁示孙耶户、盖其御猛甚也、",
      "21": "约兰曰、驾、遂备车、以色列王约兰、犹大王亚哈谢、各乘其车、往迎耶户、遇于耶斯列人拿伯之田、",
      "22": "约兰见耶户、则曰、耶户欤、安否、曰、尔母耶洗别、淫行巫术若是之多、焉得安乎、",
      "23": "约兰旋辕而遁、谓亚哈谢曰、亚哈谢欤、是叛也、",
      "24": "耶户极力弯弓、射中约兰两臂之间、矢穿其心而出、遂仆于车、",
      "25": "耶户谓其军长毕甲曰、取而投于耶斯列人拿伯之田、尔其追思、尔我同乘、随其父亚哈时、耶和华预言之、",
      "26": "曰、昨日我见拿伯及其诸子之血、必于是田报之、今投之于此田、循耶和华所言、",
      "27": "犹大王亚哈谢见此、遂由园亭之道而遁、耶户追之、曰、击之于车中、至近以伯莲之姑珥阪、击之、乃遁至米吉多而死、",
      "28": "其臣载之于车、至耶路撒冷、葬于其墓、偕其列祖、在大卫城、○",
      "29": "亚哈谢即位、为犹大王时、乃在亚哈子约兰之十一年、○",
      "30": "耶户既至耶斯列、耶洗别闻之、画眉饰首、自牖而观、",
      "31": "耶户入门、耶洗别曰、弑主之心利欤、安乎、",
      "32": "耶户仰视其牖曰、为我者谁乎、有二三宦者自牖观之、",
      "33": "耶户曰、掷之下、遂掷之、血溅于壁及马、耶户以足践之、",
      "34": "耶户入而饮食、既而命曰、收此服诅之妇葬之、以其为王女也、",
      "35": "遂往葬之、仅得其头颅、与足及手掌而已、",
      "36": "反告耶户、耶户曰、此乃耶和华藉其仆、提斯比人以利亚所言曰、耶洗别之肉、必在耶斯列田、为犬所噬、",
      "37": "其尸必在耶斯列田、如田间之粪壤、致人不得曰、此乃耶洗别也、"
    },
    "10": {
      "1": "亚哈有子七十、在撒玛利亚、耶户作书、寄撒玛利亚、致耶斯列之首领即长老、及教育亚哈诸子者、",
      "2": "曰、尔主之子偕尔、亦有车马、器械坚城、",
      "3": "尔接此书、可择尔主众子中、贤而适宜者、俾践其父之位、而为尔主之家战争、",
      "4": "彼众惧甚、曰、二王不能御之、我侪何能御乎、",
      "5": "家宰邑宰长老、及教育亚哈子者、遣人诣耶户曰、我为尔仆、凡所命者、我必行之、我不立人为王、尔视为善者则行之、",
      "6": "耶户复致书曰、尔若为我、听从我言、明日此时、携尔主众子之首、至耶斯列见我、时、王子七十人、与邑中显贵教育之者偕居、",
      "7": "书至、遂执王子七十人杀之、盛首于筐、送至耶斯列耶户所、",
      "8": "或告耶户曰、彼携王子之首而至、耶户曰、列为二堆、在于邑门、至于明旦、",
      "9": "诘朝、耶户出、立而告众曰、尔曹皆义、我叛我主而弑之、惟杀此众者为谁、",
      "10": "可知耶和华论亚哈家所言、无一或失、盖耶和华藉其仆以利亚所言、今悉成焉、",
      "11": "凡在耶斯列、亚哈家所遗者、及其大臣、密友祭司、耶户尽杀之、靡有孑遗、",
      "12": "遂起、往撒玛利亚、途间至剪羊所、",
      "13": "遇犹大王亚哈谢之昆弟、问之曰、尔为谁、曰、我乃亚哈谢昆弟、今往问王与太后之子安、",
      "14": "耶户命曰、生擒之、遂生擒之、戮于剪羊所之坑侧、四十二人、靡有孑遗、○",
      "15": "耶户离彼而往、遇利甲子约拿达来迎、乃问其安曰、尔心正直向我、如我心之正直向尔乎、约拿达曰、然、曰、如是、则与我携手、遂与携手、耶户挽之登车、",
      "16": "曰、与我偕往、视我为耶和华之热中、乃使之乘车、",
      "17": "既至撒玛利亚、则杀亚哈家所遗者、至于尽灭、如耶和华语以利亚之言、○",
      "18": "耶户集民众、谓之曰、亚哈奉事巴力犹少、耶户将事之加多焉、",
      "19": "今我欲献大祭于巴力、当召巴力之众先知、与崇拜巴力者、及其祭司、使悉诣我、勿遗一人、凡不至者、必不得生、耶户言此、乃施诡计、欲灭崇拜巴力之人耳、",
      "20": "耶户曰、当为巴力特设肃会、遂宣告焉、",
      "21": "耶户遣人遍行以色列境、凡崇拜巴力者咸至、不遗一人、入巴力庙、充塞其间、",
      "22": "耶户命掌礼服者曰、取礼服、予崇拜巴力者衣之、遂取而予之、",
      "23": "耶户与利甲子约拿达、入巴力庙、谓崇拜巴力者曰、试观察之、免有耶和华之仆在尔中、惟崇拜巴力者而已、",
      "24": "乃入献燔祭与他祭、耶户预置八十人于庙外、告之曰、我所付于尔手者、若遁其一、纵之去者、必以己命代之、",
      "25": "献燔祭毕、耶户命卫士及诸军长曰、入而杀之、勿容一人出、卫士及军长遂以刃杀之、掷尸于外、而往巴力庙之邑、",
      "26": "取庙中之柱像、出而焚之、",
      "27": "毁巴力之柱像、摧其庙以为厕、迄于今日、",
      "28": "如是耶户灭巴力于以色列中、",
      "29": "惟不离弃尼八子耶罗波安陷以色列人之罪、即在伯特利与但之金犊、",
      "30": "耶和华谕耶户曰、因尔行我所视为善者、依我心意、待亚哈家、尔之子孙必居以色列国位、历至四世、",
      "31": "然耶户不专心注意、遵行以色列上帝耶和华之法律、不离弃耶罗波安陷以色列人之罪、○",
      "32": "当时耶和华始割裂以色列、哈薛击其四境、",
      "33": "即约但东、基列全地、自亚嫩溪之亚罗珥、击迦得流便玛拿西人之地、基列与巴珊、",
      "34": "耶户其余事迹、凡其所行、与其勇力、俱载于以色列列王纪、",
      "35": "耶户与列祖偕眠、葬于撒玛利亚、子约哈斯嗣位、",
      "36": "耶户在撒玛利亚为以色列王、凡二十有八年、"
    },
    "11": {
      "1": "亚哈谢母亚他利雅见子已死、起而歼灭王室、",
      "2": "约兰王女、亚哈谢妹约示巴于见杀之王子中、窃亚哈谢子约阿施出、与其乳媪、藏于寝室、以避亚他利雅、免其被杀、",
      "3": "约阿施与其乳媪、偕匿于耶和华室、历有六年、亚他利雅治理斯土、○",
      "4": "越至七年、耶何耶大遣人召迦利族与卫士之百夫长、导入耶和华室、与之立约、使在耶和华室发誓、以王子示之、",
      "5": "命之曰、尔当如是而行、凡安息日入值者、三分之一宜守王宫、",
      "6": "三分之一守苏珥门、三分之一守卫士后之门、如是守护王宫、以为防御、",
      "7": "安息日退值之二队、必守护耶和华室、在王四周、",
      "8": "各执器械以环之、凡侵尔班列者、必杀之、王出入时、尔必与偕、",
      "9": "百夫长咸遵祭司耶何耶大之命而行、各率其人、安息日入值退值者、俱诣祭司耶何耶大、",
      "10": "祭司以耶和华室所藏大卫之干戈、予百夫长、",
      "11": "卫士手执器械、立于王之四周、自室右至室左、环坛与室、",
      "12": "祭司导王子出、加冕于其首、予以法律、膏之为王、众鼓掌曰、愿王万岁、",
      "13": "亚他利雅闻卫士与民之声、则入耶和华室、至于民所、",
      "14": "望见王循常例立于柱侧、百夫长与吹角者侍于王侧、四境之民欢忻吹角、亚他利雅裂衣、呼曰、叛矣、叛矣、",
      "15": "祭司耶何耶大命统军之百夫长曰、由队伍之间拥之出、随其后者、必杀以刃、盖祭司曰、勿杀之于耶和华室、",
      "16": "遂辟易而出之、妇由马道至王宫、见杀于彼、○",
      "17": "耶何耶大使王及民、与耶和华立约、俾为耶和华之民、又使王与民立约、",
      "18": "四境之民、往巴力庙毁之、摧其坛、碎其像、杀巴力之祭司玛坦于坛前、祭司设官守耶和华室、",
      "19": "率诸百夫长、暨迦利族与卫士、以及四境之民、自耶和华室、导王而下、由卫士门、入于王宫、遂即王位、",
      "20": "四境之民欢乐、邑内平康、亚他利雅见杀于王宫、约阿施即位时、年甫七龄、",
      "21": null
    },
    "12": {
      "1": "耶户七年、约阿施即位、在耶路撒冷为王、历四十年、其母名西比亚、别是巴人也、",
      "2": "约阿施在祭司耶何耶大训诲之日、行耶和华所悦、",
      "3": "惟崇邱未废、民仍献祭焚香于其上、○",
      "4": "约阿施谓诸祭司曰、凡输入耶和华室、区别为圣之物、所值通用之金、或各人所估身价之金、或从心所愿、输于耶和华室之金、",
      "5": "祭司各自相识之人受之、修葺殿宇破坏之处、",
      "6": "至约阿施王二十三年、殿宇之破坏、祭司尚未修葺、",
      "7": "故约阿施王召大祭司耶何耶大、与众祭司、谓之曰、殿宇破坏、胡不修葺、今而后、勿复受相识者之金、宜出此金、修葺殿宇之破坏、",
      "8": "诸祭司应命、不复受金于民、亦不修葺殿宇、",
      "9": "惟祭司耶何耶大取一匮、凿孔于盖、置诸坛侧、在入耶和华室之右、凡输耶和华室之金、守门之祭司咸纳于其中、",
      "10": "匮中金多、则王之缮写与祭司长至、将耶和华室所得之金、核而封之、",
      "11": "以所权之金、付于督耶和华室之工作者、转予建造之木工及匠役、",
      "12": "又予瓦工石工、复购材木、及凿成之石、以修葺耶和华室之破坏、并为一切修室之用、",
      "13": "惟所输耶和华室之金、不以制耶和华室中之银杯剪盂角、及诸金银器皿、",
      "14": "乃以予督工者、修葺耶和华室、",
      "15": "以金付于督理、转予工匠、不与核算其数、因其行事诚实也、",
      "16": "惟补过祭与赎罪祭之金、不入耶和华室、俱归祭司、○",
      "17": "时、亚兰王哈薛、上攻迦特取之、遂定志上耶路撒冷、",
      "18": "犹大王约阿施、以其祖父犹大王约沙法、约兰、亚哈谢、所区别之物、与己所献为圣之物、及耶和华室与王宫府库、所有之金、悉馈亚兰王哈薛、哈薛乃去耶路撒冷、",
      "19": "约阿施其余事迹、凡其所行、俱载于犹大列王纪、",
      "20": "约阿施之臣叛、弑之于近悉罗之米罗宫、",
      "21": "弑王之臣、乃示米押子约撒甲、朔默子约萨拔、王与列祖同葬于大卫城、子亚玛谢嗣位、"
    },
    "13": {
      "1": "犹大王亚哈谢子约阿施二十三年、耶户子约哈斯即位、在撒玛利亚为以色列王、历十七年、",
      "2": "行耶和华所恶、从尼八子耶罗波安陷以色列人之罪、不离弃之、",
      "3": "耶和华遂怒以色列人、常付之于亚兰王哈薛、及其子便哈达之手、",
      "4": "约哈斯恳求耶和华、耶和华垂听、因见以色列人受亚兰王之虐也、",
      "5": "耶和华赐救者于以色列人、俾脱亚兰人手、居于其幕如故、",
      "6": "然不离弃耶罗波安家之罪、即陷以色列人之罪、从之而行、留木偶于撒玛利亚、",
      "7": "亚兰王歼灭约哈斯之民、蹂躏之如禾场之土、惟遗骑兵五十、战车十乘、步卒一万、",
      "8": "约哈斯其余事迹、凡其所行、与其勇力、俱载于以色列列王纪、",
      "9": "约哈斯与列祖偕眠、葬于撒玛利亚、子约阿施嗣位、○",
      "10": "犹大王约阿施三十七年、约哈斯子约阿施即位、在撒玛利亚为以色列王、历十六年、",
      "11": "行耶和华所恶、不离弃尼八子耶罗波安陷以色列人之罪、从之而行、",
      "12": "约阿施其余事迹、凡其所行、及与犹大王亚玛谢战鬬之勇力、俱载于以色列列王纪、",
      "13": "约阿施与列祖偕眠、同以色列诸王葬于撒玛利亚、耶罗波安践其位、○",
      "14": "初、以利沙遘致死之疾、以色列王约阿施下而诣之、俯于其面而哭、曰、我父欤、我父欤、以色列之车骑也、",
      "15": "以利沙曰、取弓与矢、王遂取之、",
      "16": "又曰、以手执弓、遂执之、以利沙按手于王手、",
      "17": "曰、启东牖、遂启之、以利沙曰、射、遂射、以利沙曰、是耶和华获胜之矢、即胜亚兰之矢、盖尔必在亚弗、击亚兰人、至于尽灭、",
      "18": "又曰、取矢、遂取之、曰、击地、乃三击而止、",
      "19": "上帝仆怒之曰、尔宜击地五六次、则必击亚兰人、至于尽灭、今击之仅三次而已、○",
      "20": "以利沙卒而葬、岁首摩押军旅犯境、",
      "21": "适有人葬死者、见军旅至、则投尸于以利沙墓、尸触以利沙之骨、则苏而立、○",
      "22": "约哈斯在位时、亚兰王哈薛恒虐以色列人、",
      "23": "惟耶和华因与亚伯拉罕以撒雅各所立之约、施恩矜恤之、眷顾之、尚不灭之、不逐之于其前、",
      "24": "亚兰王哈薛卒、子便哈达嗣位、",
      "25": "昔哈薛与约阿施父约哈斯战、取其数邑、今约阿施三击哈薛子便哈达、恢复以色列邑、"
    },
    "14": {
      "1": "以色列王约哈斯子约阿施二年、犹大王约阿施子亚玛谢即位、",
      "2": "时、年二十有五、在耶路撒冷为王、凡二十九年、其母名约耶但、耶路撒冷人也、",
      "3": "亚玛谢行耶和华所悦、惟不若厥祖大卫、乃效其父约阿施所为、",
      "4": "崇邱未废、民仍献祭焚香于其上、",
      "5": "国既坚定、则诛弑其父之臣、",
      "6": "而弗杀凶人之子、依摩西律书所载、耶和华命云、勿因子而杀父、勿因父而杀子、各因己罪而死、",
      "7": "亚玛谢于盐谷、击以东人一万、攻西拉取之、易其名曰约帖、至于今日、○",
      "8": "亚玛谢遣使见耶户孙、约哈斯子、以色列王约阿施曰、来、尔我晤面、",
      "9": "以色列王约阿施、遣使见犹大王亚玛谢曰、利巴嫩之蒺藜、遣使谓利巴嫩之香柏曰、以尔女妻我子、有利巴嫩之野兽过之、践其蒺藜、",
      "10": "尔击以东、心高而夸耀之、安居于家可耳、何为招祸、以致倾覆、犹大与尔偕亡乎、",
      "11": "亚玛谢弗听、以色列王约阿施遂上、与犹大王亚玛谢晤面于犹大之伯示麦、",
      "12": "犹大人败于以色列人前、遁而归幕、",
      "13": "以色列王约阿施擒亚哈谢孙、约阿施子、犹大王亚玛谢于伯示麦、遂至耶路撒冷、毁其城垣、自以法莲门、至城隅之门、凡四百肘、",
      "14": "取耶和华室与王宫府库、所有之金银、及器皿、并取人为质、而返撒玛利亚、",
      "15": "约阿施其余事迹、凡其所行、与其勇力、及与犹大王亚玛谢战鬬、俱载于以色列列王纪、",
      "16": "约阿施与列祖偕眠、同以色列诸王葬于撒玛利亚、子耶罗波安嗣位、○",
      "17": "以色列王约哈斯子约阿施卒后、犹大王约阿施子亚玛谢、犹在世十五年、",
      "18": "亚玛谢其余事迹、俱载于犹大列王纪、",
      "19": "耶路撒冷有人叛之、遂遁于拉吉、叛党遣人至拉吉弑之、",
      "20": "乃以马负其尸、至耶路撒冷、同列祖葬于大卫城、",
      "21": "犹大民众立亚撒利雅、继父亚玛谢为王、时、年十有六岁、",
      "22": "亚玛谢与列祖偕眠后、亚撒利雅恢复以拉他、归于犹大、而重建之、○",
      "23": "犹大王约阿施子亚玛谢十五年、以色列王约阿施子耶罗波安即位、在撒玛利亚为王、历四十一年、",
      "24": "行耶和华所恶、不离弃尼八子耶罗波安陷以色列人之罪、",
      "25": "耶罗波安恢复以色列之境、自哈马道、至亚拉巴海、如以色列之上帝耶和华藉其仆、迦特希弗人亚米太子先知约拿所言、",
      "26": "盖耶和华见以色列人艰苦殊甚、被束者、自由者、消亡殆尽、亦无辅助以色列者、",
      "27": "耶和华未言必涂以色列之名于天下、乃藉约阿施子耶罗波安救之、",
      "28": "耶罗波安其余事迹、凡其所行、与其勇力、并如何战争、如何恢复大马色、及犹大之哈马、归以色列、俱载于以色列列王纪、",
      "29": "耶罗波安与列祖以色列诸王偕眠、子撒迦利雅嗣位、"
    },
    "15": {
      "1": "以色列王耶罗波安二十七年、犹大王亚玛谢子亚撒利雅即位、",
      "2": "时、年十有六岁、在耶路撒冷为王、凡五十二年、其母名耶可利雅、耶路撒冷人也、",
      "3": "亚撒利雅行耶和华所悦、效其父亚玛谢所为、",
      "4": "惟崇邱未废、民仍献祭焚香于其上、",
      "5": "耶和华击王、使之患癞、至于毕生、独居别室、其子约坦理家政、治国民、",
      "6": "亚撒利雅其余事迹、凡其所行、俱载于犹大列王纪、",
      "7": "亚撒利雅与列祖偕眠、同葬于大卫城、子约坦嗣位、○",
      "8": "犹大王亚撒利雅三十八年、耶罗波安子撒迦利雅、在撒玛利亚为以色列王、仅历六月、",
      "9": "行耶和华所恶、效其列祖所为、不离弃尼八子耶罗波安陷以色列人之罪、",
      "10": "雅比子沙龙叛之、弑之于民前、而篡其位、",
      "11": "撒迦利雅其余事迹、俱载于以色列列王纪、",
      "12": "昔耶和华谕耶户曰、尔之子孙、必践以色列国位、迄于四代、此言应矣、○",
      "13": "犹大王乌西雅三十九年、雅比子沙龙即位、在撒玛利亚为王仅历一月、",
      "14": "迦底子米拿现、自得撒上至撒玛利亚弑之、而篡其位、",
      "15": "沙龙其余事迹、及其谋逆之事、俱载于以色列列王纪、",
      "16": "当时米拿现攻提斐萨、杀戮其居民、刳剔其孕妇、并自得撒击其四境、因不为之启门故也、○",
      "17": "犹大王亚撒利雅三十九年、迦底子米拿现即位、在撒玛利亚为以色列王、凡历十年、",
      "18": "行耶和华所恶、不离弃尼八子耶罗波安陷以色列人之罪、至于毕生、",
      "19": "亚述王普勒来攻斯土、米拿现馈银一千他连得、请辅助之、固其国位、",
      "20": "米拿现强索以色列之富豪、使各出银五十舍客勒、以予亚述王、于是亚述王旋返、不驻斯土、",
      "21": "米拿现其余事迹、凡其所行、俱载于以色列列王纪、",
      "22": "米拿现与列祖偕眠、子比加辖嗣位、○",
      "23": "犹大王亚撒利雅五十年、米拿现子比加辖即位、在撒玛利亚为以色列王、凡历二年、",
      "24": "行耶和华所恶、不离弃尼八子耶罗波安陷以色列人之罪、",
      "25": "其军长利玛利子比加叛之、在撒玛利亚王宫之卫所弑之、及亚珥歌伯与亚利耶、有基列人五十、与之同谋、弑王而篡其位、",
      "26": "比加辖其余事迹、凡其所行、俱载于以色列列王纪、○",
      "27": "犹大王亚撒利雅五十二年、利玛利子比加即位、在撒玛利亚为以色列王、历二十年、",
      "28": "行耶和华所恶、不离弃尼八子耶罗波安陷以色列人之罪、",
      "29": "以色列王比加在位时、亚述王提革拉毗列色至、取以云、亚伯伯玛迦、亚挪、基低斯、夏琐、基列、加利利、拿弗他利全地、虏其居民、至亚述、",
      "30": "乌西雅子约坦二十年、以拉子何细亚叛利玛利子比加、击而弑之、而篡其位、",
      "31": "比加其余事迹、凡其所行、俱载于以色列列王纪、○",
      "32": "以色列王利玛利子比加二年、犹大王乌西雅子约坦即位、",
      "33": "时、年二十有五、在耶路撒冷为王、历十六年、其母名耶路沙、撒督女也、",
      "34": "约坦行耶和华所悦、效其父乌西雅所为、",
      "35": "惟崇邱未废、民仍献祭焚香于其上、约坦建耶和华室之上门、",
      "36": "约坦其余事迹、凡其所行、俱载于犹大列王纪、",
      "37": "是时耶和华始遣亚兰王利汛、及利玛利子比加、往攻犹大、",
      "38": "约坦与列祖偕眠、同葬于大卫城、子亚哈斯嗣位、"
    },
    "16": {
      "1": "利玛利子比加十七年、犹大王约坦子亚哈斯即位、",
      "2": "时、年二十岁、在耶路撒冷为王、历十六年、不若厥祖大卫、行其上帝耶和华所悦、",
      "3": "乃循以色列诸王之道、并使其子经火、效异邦可憎之恶行、即耶和华于以色列人前、所逐诸族之事、",
      "4": "且于崇邱、山冈之上、绿树之下、献祭焚香、",
      "5": "亚兰王利汛与以色列王利玛利子比加、上耶路撒冷欲战、围亚哈斯、而不能胜之、",
      "6": "当时亚兰王利汛恢复以拉他、归于亚兰、驱犹大人出、亚兰人至而居之、迄于今日、",
      "7": "亚哈斯遣使见亚述王提革拉毗列色曰、我为汝仆汝子、今亚兰王与以色列王起而攻我、请来救我脱于其手、",
      "8": "亚哈斯以耶和华室与王宫府库、所有之金银、馈亚述王、",
      "9": "亚述王允其所求、往攻大马色而取之、虏其居民至吉珥、并杀利汛、",
      "10": "亚哈斯王往大马色、迎亚述王提革拉毗列色、见一坛在彼、遂以其规模制度之式、寄于祭司乌利亚、",
      "11": "祭司乌利亚乃建坛、循亚哈斯王自大马色所寄之式、以待亚哈斯王自大马色返、",
      "12": "王自大马色返、见坛、则进而献祭于其上、",
      "13": "焚其燔祭素祭及灌祭、以酬恩祭牲之血沃于坛、",
      "14": "又以耶和华前之铜坛、自耶和华室与其坛之间、移而置于其坛之北、",
      "15": "亚哈斯王命祭司乌利亚曰、朝之燔祭、夕之素祭、王之燔祭素祭、与庶民之燔祭素祭灌祭、皆当焚于大坛、燔祭与他祭牲之血、悉沃其上、惟彼铜坛、为我藉以咨诹之用、",
      "16": "祭司乌利亚悉遵亚哈斯王所命、",
      "17": "亚哈斯王移盘离座、折其座之镶版、又以铜牛上之铜海、移置于铺石处、",
      "18": "耶和华室中、为安息日所建之廊、及王自外入室之廊、王因亚述王故、移之以环耶和华室、",
      "19": "亚哈斯其余所行之事、俱载于犹大列王纪、",
      "20": "亚哈斯与列祖偕眠、同葬于大卫城、子希西家嗣位、"
    },
    "17": {
      "1": "犹大王亚哈斯十二年、以拉子何细亚即位、在撒玛利亚为以色列王、凡历九年、",
      "2": "行耶和华所恶、第不若以色列前王之甚、",
      "3": "亚述王撒缦以色上而攻之、何细亚臣服之、而纳贡焉、",
      "4": "何细亚谋叛、遣使诣埃及王梭、不纳岁贡于亚述王、如前所为、亚述王知之、遂禁锢之、而囚于狱、",
      "5": "侵其全地、往撒玛利亚、围之三年、",
      "6": "何细亚九年、亚述王取撒玛利亚、徙以色列人至亚述、置于哈腊与歌散之哈博河滨、及玛代诸邑、",
      "7": "此因以色列人获罪于其上帝耶和华、即导之出埃及、脱于埃及王法老手者、彼乃寅畏他神、",
      "8": "循耶和华于以色列人前、所逐异族之例、及以色列诸王所立之例、",
      "9": "以色列人私行不正之事、背逆其上帝耶和华、于其诸邑、自戍楼至坚城、建筑崇邱、",
      "10": "在山冈之上、绿树之下、立柱像与木偶、",
      "11": "焚香于诸崇邱、效耶和华于其前所逐之异族、行诸恶事、激耶和华之怒、",
      "12": "崇事偶像、即耶和华所言不可为者、",
      "13": "耶和华藉诸先知先见、戒以色列与犹大人曰、当转离尔之恶途、守我诫命典章、循我所命尔列祖、及藉我仆众先知授尔之法、",
      "14": "惟彼弗听、强项不驯、如其不信厥上帝耶和华之列祖、",
      "15": "违弃上帝之典章、及与其列祖所立之约、并戒之之言、从虚无而变为虚妄、效四周异邦、即耶和华所命勿效之者、",
      "16": "违弃其上帝耶和华一切诫命、铸二犊像、制造木偶、崇拜天象、奉事巴力、",
      "17": "使其子女经火、用卜筮邪术、自鬻而行耶和华所恶、以激其怒、",
      "18": "耶和华震怒以色列人、摈于其前、惟遗犹大支派而已、",
      "19": "犹大亦不守其上帝耶和华之诫命、乃从以色列人所立之例、",
      "20": "耶和华弃以色列全族、而困苦之、付于虏者之手、摈于其前、",
      "21": "夺以色列离大卫家、众乃立尼八子耶罗波安为王、耶罗波安诱以色列人不从耶和华、使干大罪、",
      "22": "以色列人从耶罗波安所犯诸罪、不离弃之、",
      "23": "致耶和华摈以色列人于其前、如藉其仆众先知所言、于是以色列人被虏离故土、徙于亚述、迄于今日、○",
      "24": "亚述王自巴比伦、古他、亚瓦、哈马、西法瓦音、移人置于撒玛利亚之邑、以代以色列人、遂据撒玛利亚、居其诸邑、",
      "25": "斯众始居于彼之时、不寅畏耶和华、耶和华使狮入其中、杀其数人、",
      "26": "或告亚述王曰、王所移居撒玛利亚之族、不识斯土之神之律、故彼使狮入其中而杀之、",
      "27": "亚述王命曰、尔曹自其地所虏之祭司、返其一人、使居其地、以其地之神之律诲众、",
      "28": "于是自撒玛利亚被虏之祭司一人、来居伯特利、诲众如何寅畏耶和华、",
      "29": "然各族之人、于其所居之邑、各为己造神像、置于撒玛利亚人所造崇邱之庙、",
      "30": "巴比伦人造疏割比讷像、古他人造匿甲像、哈马人造亚示玛像、",
      "31": "亚瓦人造匿哈与他珥他像、西法瓦音人以火焚其子女、献于西法瓦音之神、亚得米勒与亚拿米勒、",
      "32": "斯众乃寅畏耶和华、亦从其中简立祭司、以司崇邱、为之献祭于崇邱之庙、",
      "33": "如是、斯众寅畏耶和华、又事己神、循其所自徙诸族之例、",
      "34": "至今尚循往例、不诚畏耶和华、不循己之典章律例、不遵耶和华所命雅各后裔之法律诫命、夫雅各、昔耶和华名之曰以色列、",
      "35": "耶和华与其后裔立约、诫之曰、勿寅畏他神、勿崇拜、勿奉事、勿祭祀、",
      "36": "惟以大能奋臂、导尔出埃及之耶和华、尔当寅畏崇拜、而祭祀之、",
      "37": "恒守其为尔所录之典章律例、法度诫命、而遵行之、勿寅畏他神、",
      "38": "勿忘我与尔所立之约、勿寅畏他神、",
      "39": "惟寅畏尔之上帝耶和华、彼必拯尔脱于诸敌之手、",
      "40": "惟彼不听、仍循往例、",
      "41": "如是、斯族寅畏耶和华、又奉事其雕像、其子与孙亦若是、厥祖所行、彼亦效之、迄于今日、"
    },
    "18": {
      "1": "以色列王以拉子何细亚三年、犹大王亚哈斯子希西家即位、",
      "2": "时、年二十有五、在耶路撒冷为王、历二十九年、其母名亚比、撒迦利雅女也、",
      "3": "希西家行耶和华所悦、悉效其祖大卫所为、",
      "4": "废崇邱、毁其柱、斫木偶、昔摩西所作之铜蛇、至今以色列人对之焚香、希西家碎之、称曰铜块、",
      "5": "惟倚恃以色列之上帝耶和华、其前后犹大列王中、无如之者、",
      "6": "以其依附耶和华、从之弗离、遵守其所谕摩西之诫命、",
      "7": "耶和华与之偕、凡其所往、无不亨通、背亚述王、不臣服之、",
      "8": "击非利士人、至于迦萨、与其四境、自戍楼以及坚城、○",
      "9": "希西家王四年、即以色列王以拉子何细亚七年、亚述王撒缦以色、上攻撒玛利亚围之、",
      "10": "越至三年取之、即希西家六年、以色列王何细亚九年、撒玛利亚陷、",
      "11": "亚述王虏以色列人至亚述、置于哈腊与歌散之哈博河滨、及玛代诸邑、",
      "12": "因彼不从其上帝耶和华之言、违背其约、凡耶和华仆摩西所命者、不听不守之、○",
      "13": "希西家王十四年、亚述王西拿基立、上攻犹大诸坚城取之、",
      "14": "犹大王希西家遣使往拉吉、见亚述王曰、我获罪矣、求尔离我、凡尔加诸我者、我必负之、亚述王遂定犹大王希西家纳银三百他连得、金三十他连得、",
      "15": "希西家以耶和华室与王宫府库、所有之银馈之、",
      "16": "当时犹大王希西家、斫耶和华殿门之金、与己所包柱之金、俱馈亚述王、",
      "17": "亚述王遣他珥探、拉伯撒利、拉伯沙基、统率大军、自拉吉至耶路撒冷、攻希西家王、既至耶路撒冷、立于上沼之沟旁、漂工田之大路、",
      "18": "呼王、有希勒家子家宰以利亚敬、与缮写舍伯那、亚萨子史官约亚、俱出见之、",
      "19": "拉伯沙基谓之曰、其告希西家曰、大王亚述王云、尔所恃者何耶、",
      "20": "尔言有谋有勇、足以为战、此皆虚语、尔今恃谁而叛我、",
      "21": "尔恃埃及、彼乃折苇之杖、人若赖之、必刺其手、凡恃埃及王法老者若是、",
      "22": "如告我曰、我恃我之上帝耶和华、希西家非废其崇邱与坛、命犹大及耶路撒冷人、惟于耶路撒冷坛前崇拜乎、",
      "23": "今请以质予我主亚述王、若能备斯骑马者、我则予尔马二千、",
      "24": "不然、曷能御我主之仆、军长至微之一、岂恃埃及、得其车骑耶、",
      "25": "今我上攻此地而灭之、岂无耶和华之旨乎、耶和华乃命我曰、上攻此地而灭之、",
      "26": "希勒家子以利亚敬、与舍伯那、约亚、谓拉伯沙基曰、请以亚兰方言语尔仆、我侪识之、勿以犹大方言、使城上之民闻之、",
      "27": "拉伯沙基曰、我主遣我、岂以此言仅告尔主及尔乎、非亦告坐于城上、将同尔食己矢、饮己溺之人乎、",
      "28": "拉伯沙基遂立、以犹大方言、大声呼曰、尔曹宜听大王亚述王之言、",
      "29": "王云、勿为希西家所欺、彼不能拯尔脱于我手、",
      "30": "勿听希西家使尔恃耶和华曰、耶和华必拯我、此城必不付于亚述王手、",
      "31": "勿听希西家、盖亚述王云、尔当与我修好、出而降我、则可各食己之葡萄、及无花果、各饮己井之水、",
      "32": "迨我来迁尔至一地、如尔故土、有谷、有酒、有食品、及葡萄园、橄榄树、与蜜、使尔生存、不至死亡、希西家劝尔曰、耶和华必拯我侪、勿听其言、",
      "33": "列国之神、有一曾拯其国、脱于亚述王手乎、",
      "34": "哈马与亚珥拔之神安在、西法瓦音希拿以瓦之神安在、凡此、曾拯撒玛利亚脱于我手乎、",
      "35": "列国之神、谁拯其国脱于我手、耶和华能拯耶路撒冷、脱于我手乎、",
      "36": "民默然、不答一词、盖王命勿答之、",
      "37": "希勒家子家宰以利亚敬、与缮写舍伯那、亚萨子史官约亚、自裂其衣、诣希西家、以拉伯沙基言告之、"
    },
    "19": {
      "1": "希西家王闻之、自裂其衣、披麻入耶和华室、",
      "2": "遣家宰以利亚敬、缮写舍伯那、及祭司之长者、俱披麻、往见亚摩斯子先知以赛亚、",
      "3": "谓之曰、希西家云、今乃急难谴责羞辱之日、子临产、而无力出之、",
      "4": "亚述王遣拉伯沙基侮维生之上帝、尔上帝耶和华或闻其言、加以谴责、请尔为此遗民祈祷、",
      "5": "希西家王之臣仆、遂诣以赛亚、",
      "6": "以赛亚谓之曰、其告尔主曰、耶和华云、尔闻亚述王臣仆侮我之言、勿惧、",
      "7": "我将以灵置于其衷、俾其闻风、而归故土、在彼使仆于刃、○",
      "8": "拉伯沙基闻亚述王已去拉吉、遂返、遇其适攻立拿、",
      "9": "亚述王闻古实王特哈加出、欲与之战、乃遣使见希西家曰、",
      "10": "当告犹大王希西家云、尔所恃之上帝、谓耶路撒冷必不付于亚述王手、尔勿为其所欺、",
      "11": "亚述列王之待诸国、施行翦灭、尔既闻之、而尔能得免乎、",
      "12": "我祖所灭之邦、若歌散、哈兰、利色、及居提拉撒之伊甸族、彼之诸神曾救之乎、",
      "13": "哈马王、亚珥拔王、西法瓦音邑之王、希拿与以瓦王、均安在哉、",
      "14": "希西家自使者手接书读之、遂上耶和华室、展于耶和华前、",
      "15": "祷曰、居基路伯上、以色列之上帝耶和华欤、天下万国、惟尔为上帝、天地为尔所造、",
      "16": "耶和华欤、侧耳而听、耶和华欤、启目而视、西拿基立遣使侮维生之上帝、请听其言、",
      "17": "耶和华欤、亚述列王毁灭列邦、荒其土地、诚有此事、",
      "18": "投其神于火、盖其神非神、乃木石、人手所造、故得而毁灭之、",
      "19": "我之上帝耶和华欤、今求尔救我脱于其手、俾天下万国、咸知惟尔耶和华为上帝、○",
      "20": "亚摩斯子以赛亚遣人告希西家曰、以色列之上帝耶和华云、尔缘亚述王西拿基立故、祈祷于我、我已闻之、",
      "21": "耶和华指亚述王云、郇之处女藐视尔、姗笑尔、耶路撒冷女向尔摇首、",
      "22": "尔所侮所谤者为谁、向谁扬尔声、高尔目、乃以色列之圣者也、",
      "23": "尔藉使者侮主云、我率众车陟于山巅、至利巴嫩之深处、伐其香柏之高者、松木之美者、将入其境之极处、即腴壤之森林、",
      "24": "我已掘井而饮异地之水、将以足掌涸竭埃及之河、",
      "25": "耶和华曰、尔岂未闻我于元始所为、上古所定、今则成之、使尔毁坚城为瓦砾、",
      "26": "故其居民力微、惊惶羞愧、如田草、如青蔬、如屋上之草、如未成而槁之禾、",
      "27": "尔之居处、尔之出入、及向我之暴怒、我悉知之、",
      "28": "因尔向我暴怒、及尔狂傲之声、达于我耳、我必置钩于尔鼻、置勒于尔口、使循原途而返、",
      "29": "希西家乎、必有其征、今岁食田所自生者、明年食其所复生者、迨及三年、可稼可穑、植葡萄园、而食其果、",
      "30": "犹大家得脱之遗民、必下盘根、而上结实、",
      "31": "将有遗民出自耶路撒冷、得脱之人出自锡安山、耶和华热中、必成斯事、",
      "32": "故耶和华指亚述王曰、彼必不至此城、不射一矢于彼、不执干至其前、不筑垒以攻之、",
      "33": "必循原途而返、不至此城、耶和华言之矣、",
      "34": "盖我为己、及我仆大卫故、必扞卫此城、以拯救之、○",
      "35": "是夜耶和华之使者出、在亚述营、击其人十八万五千、晨起视之、乃尸而已、",
      "36": "亚述王西拿基立遂去而返、居于尼尼微、",
      "37": "崇拜其神于尼斯洛庙时、亚得米勒与沙利色以刃弑之、遁于亚拉腊地、其子以撒哈顿嗣位、"
    },
    "20": {
      "1": "维时、希西家遘疾濒死、亚摩斯子先知以赛亚来见之、曰、耶和华云、尔当处置家事、盖尔必死、不得生存、",
      "2": "希西家面壁、祷耶和华曰、",
      "3": "耶和华欤、求尔垂念、我在尔前、行为诚实、心志专一、行尔所悦、遂哭甚哀、",
      "4": "以赛亚尚未出中院、耶和华谕之曰、",
      "5": "返告我民之君希西家曰、尔祖大卫之上帝耶和华云、我已闻尔祷、见尔泪、必疗尔疾、越至三日、尔必登耶和华室、",
      "6": "我必增尔寿十五年、且救尔与此城、脱于亚述王手、亦为己及我仆大卫故、扞卫此城、",
      "7": "以赛亚曰、取一无花果饼至、遂取之、置于疮处、王即愈、",
      "8": "希西家谓以赛亚曰、耶和华愈我、越至三日、我登耶和华室、有何征乎、",
      "9": "以赛亚曰、耶和华必成所言、有其征焉、尔欲日影进十度乎、抑退十度乎、",
      "10": "希西家曰、影进十度易、请使其退十度、",
      "11": "先知以赛亚吁耶和华、遂使亚哈斯日晷已进之影退十度、○",
      "12": "时、巴比伦王、巴拉但子比罗达巴拉但、闻希西家遘疾、致书馈礼、",
      "13": "希西家听使者之言、以其府库之宝物、金银香品宝膏、与武库之器械、及所藏之宝物、悉示之、凡宫闱暨全国所有、无不示之、",
      "14": "先知以赛亚诣希西家曰、斯人何言、奚自而来、希西家曰、来自远方、即巴比伦也、",
      "15": "曰、彼于尔室、所见何物、希西家曰、凡我室中所有、彼悉观之、我之宝藏、无不示之、",
      "16": "以赛亚曰、其听耶和华言、",
      "17": "其日将至、尔室中所有者、与尔列祖至今所积者、必迁至巴比伦、不遗一物、耶和华言之矣、",
      "18": "尔所生诸子中、必有被虏、在巴比伦王宫为宦竖、",
      "19": "希西家谓以赛亚曰、尔所传耶和华之言善矣、又曰、若我尚存之日、得其绥安稳固、岂非善乎、",
      "20": "希西家其余事迹、与其勇力、以及凿池掘沟、引水入邑、俱载于犹大列王纪、",
      "21": "希西家与列祖偕眠、子玛拿西嗣位、"
    },
    "21": {
      "1": "玛拿西即位时、年十有二、在耶路撒冷为王、历五十五年、其母名协西巴、",
      "2": "玛拿西行耶和华所恶、效异邦可憎之事、即耶和华于以色列人前、所逐诸族之事、",
      "3": "复建其父希西家所毁之崇邱、为巴力建坛、作木偶、效以色列王亚哈所为、又崇拜天象、而奉事之、",
      "4": "在耶和华室建坛、昔耶和华指此室而言曰、我必寄我名于耶路撒冷、",
      "5": "又在耶和华室二院中、为天象建坛、",
      "6": "并使其子经火、用卜筮、行邪术、与凭鬼者及巫觋交、多行耶和华所恶、以激其怒、",
      "7": "又于耶和华室、置所造之亚舍拉雕像、昔耶和华谕大卫、及其子所罗门曰、此室与耶路撒冷、乃我于以色列支派中所简者、必永寄我名于其中、",
      "8": "如以色列人谨守遵行我命、及我仆摩西所命之法律、则我不复使之流离、去我赐其列祖之地、",
      "9": "惟彼不听、玛拿西又诱之、致其作恶、较耶和华在以色列人前、所灭之族尤甚、",
      "10": "耶和华藉其仆诸先知曰、",
      "11": "因犹大王玛拿西行此可憎之事、较亚摩利人作恶尤甚、使犹大人因其偶像而陷于罪、",
      "12": "故以色列之上帝耶和华云、我必降祸于耶路撒冷及犹大、使凡闻之者、两耳必震、",
      "13": "我将以量撒玛利亚之绳、平亚哈家之准、施于耶路撒冷、且拭耶路撒冷、如人拭盂而覆之、",
      "14": "亦必弃我遗民、付于敌手、使为敌人虏掠劫夺、",
      "15": "因其行我所恶、激我之怒、自其列祖出埃及、以迄于今、○",
      "16": "玛拿西行耶和华所恶、陷犹大人于罪、此外、又多流无辜之血、遍满耶路撒冷四境、",
      "17": "玛拿西其余事迹、凡其所行、及其所犯之罪、俱载于犹大列王纪、",
      "18": "玛拿西与列祖偕眠、葬于己宫之园、即乌撒园、子亚们嗣位、○",
      "19": "亚们即位时、年二十有二、在耶路撒冷为王、凡历二年、其母名米舒利密、约提巴人哈鲁斯女也、",
      "20": "亚们行耶和华所恶、如其父玛拿西所为、",
      "21": "循其父所行之道、事其父所事之偶像、而崇拜之、",
      "22": "离弃其列祖之上帝耶和华、不遵行耶和华之道、",
      "23": "亚们之臣谋叛、弑之于其宫、",
      "24": "国人尽杀凡叛亚们王者、立其子约西亚继之为王、",
      "25": "亚们其余所行之事、俱载于犹大列王纪、",
      "26": "亚们葬于己墓、在乌撒园、子约西亚嗣位、"
    },
    "22": {
      "1": "约西亚即位时、年八龄、在耶路撒冷为王、历三十一年、其母名耶底大、波斯加人亚大雅女也、",
      "2": "约西亚行耶和华所悦、循其祖大卫之道、不偏于左、不偏于右、○",
      "3": "约西亚王十八年、遣米书兰孙、亚萨利子、缮写沙番、至耶和华室、命之曰、",
      "4": "往见大祭司希勒家、使核阍人所取于民、输入耶和华室之金、",
      "5": "俾付于督耶和华室之工作者、转予在室之工匠、修葺其破坏、",
      "6": "即予木工、匠役、瓦工、又购材木、与凿成之石、修葺殿宇、",
      "7": "以金付于其手、不与核算其数、因其行事诚实也、",
      "8": "大祭司希勒家谓缮写沙番曰、我于耶和华室得律书、乃授书于沙番、沙番读之、",
      "9": "缮写沙番诣王复命曰、尔之臣仆、已将室中所贮之金、倾而出之、付于督耶和华室之工作者、",
      "10": "又奏王曰、祭司希勒家授我一书、遂读于王前、",
      "11": "王闻律书之言、自裂其衣、",
      "12": "命祭司希勒家、沙番子亚希甘、米该亚子亚革波、缮写沙番、及王侍臣亚撒雅曰、",
      "13": "汝其往哉、为我为民、为犹大众、以此书之言、询于耶和华、因我列祖不听此书之言、不遵所载谕我侪者而行、故耶和华向我、发怒甚烈、",
      "14": "有女先知户勒大、乃哈珥哈斯孙、特瓦子、掌礼服者沙龙之妻也、居耶路撒冷之二区、祭司希勒家、亚希甘、亚革波、沙番、亚撒雅、咸往见之、与之共语、",
      "15": "户勒大谓之曰、以色列之上帝耶和华云、其告遣尔诣我者曰、",
      "16": "耶和华云、我必降灾于此处、及其居民、循犹大王所诵书中之言、",
      "17": "盖彼众弃我、焚香于他神、以其手所为、激我之怒、故我发怒于此而不息、",
      "18": "惟犹大王遣尔询于耶和华、当告之曰、以色列之上帝耶和华云、论尔所闻之言、",
      "19": "尔闻我指此地、与其居民所言、必为荒墟、而受咒诅、乃中心柔顺、自卑于耶和华前、裂衣哭泣、我俞允尔、耶和华言之矣、",
      "20": "我必使尔安然入墓、归尔列祖、我将降于此地之灾、尔不目击、使者复命于王、"
    },
    "23": {
      "1": "王遣人集犹大及耶路撒冷诸长老、",
      "2": "王与犹大人、耶路撒冷居民、祭司先知、及所有民众、无论长幼、咸上耶和华室、王诵耶和华室中、所得约书之言、俾众听闻、",
      "3": "王立于柱侧、在耶和华前立约、一心一意顺从耶和华、守其诫命、法度典章、以成约书所载之言、民亦服从此约、",
      "4": "王命大祭司希勒家、与诸副祭司、及阍人、由耶和华殿、取出为巴力亚舍拉暨天象、所制之器皿、焚于耶路撒冷外、汲沦田间、携其灰至伯特利、",
      "5": "昔犹大列王所立奉偶像之祭司、使于犹大诸邑之崇邱、暨耶路撒冷四周焚香者、王悉废之、又废焚香于巴力、与日月行星、及诸天象者、",
      "6": "亦出亚舍拉像于耶和华室、携至耶路撒冷外、焚于汲沦溪滨、捣之成粉、扬于平民之墓、",
      "7": "毁耶和华室中娈童之舍、即妇女织亚舍拉帷帐之所、",
      "8": "又从犹大诸邑、携诸祭司而出、污蔑祭司昔所焚香之崇邱、自迦巴至别是巴、并毁城门左、邑宰约书亚门前之崇邱、",
      "9": "惟崇邱之祭司、不登耶路撒冷耶和华之坛、祇于其昆弟中、食无酵饼而已、",
      "10": "又污蔑欣嫩子谷之陀斐特、免人使其子女经火、以奉摩洛、",
      "11": "犹大列王所献于日之马、乃在耶和华室门之侧、宦竖拿单米勒附近廊庑之室、王悉去之、且焚日车、",
      "12": "犹大列王在亚哈斯楼巅所建之坛、及玛拿西在耶和华室二院中所建之坛、王悉毁而碎之、携其尘土、倾于汲沦溪、",
      "13": "昔以色列王所罗门、在耶路撒冷东、邪僻山南、为西顿人可憎之神亚斯他录、摩押人可憎之神基抹、亚扪人可憎之神米勒公、所建之崇邱、王悉污蔑之、",
      "14": "碎其柱像、斫其木偶、以人骨充其所、",
      "15": "昔尼八子耶罗波安、在伯特利筑坛及崇邱、陷以色列人于罪者、王悉毁之、焚其邱坛、捣之成粉、并焚木偶、",
      "16": "约西亚回顾、见山中有墓、遣人自墓取骨、而焚于坛、以污蔑之、如上帝仆所传耶和华之言、",
      "17": "约西亚曰、我所见者、何碑也、邑人告曰、昔有上帝仆自犹大来、言王今所行于伯特利坛之事、此其墓碑也、",
      "18": "约西亚曰、舍之、勿移其骨、遂舍之、亦舍自撒玛利亚来之先知骨、",
      "19": "昔以色列列王在撒玛利亚诸邑、建崇邱之室、激耶和华怒、约西亚悉除之、如所行于伯特利然、",
      "20": "杀崇邱之祭司于坛、焚人骨于其上、乃返耶路撒冷、○",
      "21": "王命民众曰、当为尔之上帝耶和华、守逾越节、循此约书所载、",
      "22": "自士师治以色列人、以及以色列列王犹大列王时、未尝守如是之逾越节、",
      "23": "乃于约西亚王十八年、在耶路撒冷、为耶和华守此逾越节、",
      "24": "犹大地及耶路撒冷、所有凭鬼者暨巫觋、与家神偶像、并一切可憎之物、约西亚悉除之、循祭司希勒家在耶和华室、所得律书记载之言、",
      "25": "在约西亚以前、无王如彼尽心尽意尽力、归向耶和华、遵行摩西一切法律、其后亦无如之者、",
      "26": "然耶和华向犹大之烈怒犹未息、因玛拿西诸事激之也、",
      "27": "耶和华曰、我将屏犹大人于我前、如屏以色列人然、弃我所简此邑耶路撒冷、及我所言必寄我名之室、",
      "28": "约西亚其余事迹、凡其所行、俱载于犹大列王纪、",
      "29": "当其在时、埃及王法老尼哥往伯拉河、攻亚述王、约西亚王出而御之、法老尼哥遇之于米吉多杀之、",
      "30": "臣仆以车载其尸、自米吉多至耶路撒冷、葬于其墓、国民膏约西亚子约哈斯、立之为王、以继其父、○",
      "31": "约哈斯即位时、年二十有三、在耶路撒冷为王、仅历三月、其母哈慕他、立拿人耶利米女也、",
      "32": "约哈斯行耶和华所恶、效其列祖所为、",
      "33": "法老尼哥系之于哈马地之利比拉、不使为王于耶路撒冷、又征犹大国银一百他连得、金一他连得、",
      "34": "法老尼哥立约西亚子以利亚敬、继其父为王、易其名曰约雅敬、携约哈斯至埃及、卒于彼、",
      "35": "约雅敬循法老命、征金银于国民、乃按其人之力、为定数而取之、以予法老尼哥、○",
      "36": "约雅敬即位时、年二十有五、在耶路撒冷为王、历十一年、其母名西布大、鲁玛人毗大雅女也、",
      "37": "约雅敬行耶和华所恶、效其列祖所为、"
    },
    "24": {
      "1": "约雅敬时、巴比伦王尼布甲尼撒至、约雅敬臣服之、历至三年、乃背叛之、",
      "2": "耶和华使迦勒底军、亚兰军、摩押军、及亚扪族军攻之、侵犹大欲灭之、如耶和华藉其仆众先知所言、",
      "3": "此事临及犹大、乃耶和华所命、以屏之于其前、因玛拿西所犯诸罪也、",
      "4": "且因其流无辜之血、遍满耶路撒冷、耶和华不赦之、",
      "5": "约雅敬其余事迹、凡其所行、俱载于犹大列王纪、",
      "6": "约雅敬与列祖偕眠、子约雅斤嗣位、",
      "7": "埃及王不复由其国而来、乃因巴比伦王攻取其地、自埃及溪至伯拉河、○",
      "8": "约雅斤即位时、年十八岁、在耶路撒冷为王、仅历三月、其母名尼护施他、耶路撒冷人以利拿单女也、",
      "9": "约雅斤行耶和华所恶、效其父所为、",
      "10": "时、巴比伦王尼布甲尼撒之臣仆、上至耶路撒冷围之、",
      "11": "当其臣仆围城时、尼布甲尼撒至、",
      "12": "犹大王约雅斤与其母、及其臣仆、牧伯宦竖出降、巴比伦王执之、此巴比伦王八年事也、",
      "13": "取耶和华室及王宫之宝物、悉携之出、又碎以色列王所罗门所制耶和华殿中诸金器、如耶和华所言、",
      "14": "又将耶路撒冷民众、与牧伯勇士、共万人、以及匠役铁工、悉虏之去、除极贫者外、斯土无余民焉、",
      "15": "俘约雅斤与其母、及后妃宦竖、暨国中显者、自耶路撒冷至巴比伦、",
      "16": "又虏武士七千、匠役铁工一千、皆善战之壮士、俱携至巴比伦、",
      "17": "巴比伦王立约雅斤叔玛探雅、代之为王、易其名曰西底家、○",
      "18": "西底家即位时、年二十有一、在耶路撒冷为王、历十一年、其母名哈慕他、立拿人耶利米女也、",
      "19": "西底家行耶和华所恶、效约雅敬所为、",
      "20": "耶和华怒耶路撒冷及犹大、致屏之于其前、"
    },
    "25": {
      "1": "西底家叛巴比伦王、九年十月十日、巴比伦王尼布甲尼撒率其全军、至耶路撒冷建营、四周筑垒攻之、",
      "2": "城被困、至西底家王十一年、",
      "3": "四月九日、邑中饥甚、斯土之民绝粮、",
      "4": "于是穴城、战士由附近王囿两垣间之门夜遁、迦勒底人环城、王由亚拉巴道而走、",
      "5": "迦勒底军追之、及于耶利哥之平原、王军溃散、",
      "6": "迦勒底军执王、解至利比拉、巴比伦王所、而审鞫之、",
      "7": "戮其诸子、使之目睹、抉其两目、絷之以链、携至巴比伦、○",
      "8": "巴比伦王尼布甲尼撒十九年五月七日、其臣侍卫长尼布撒拉旦至耶路撒冷、",
      "9": "毁耶和华室与王宫、及耶路撒冷诸屋、所有第宅、悉焚以火、",
      "10": "从侍卫长之迦勒底军、毁耶路撒冷四周城垣、",
      "11": "邑中余民、与降于巴比伦王者、以及所遗之众、侍卫长尼布撒拉旦悉虏之去、",
      "12": "惟留极贫者于斯土、以治葡萄园、耕种田亩、",
      "13": "耶和华室中之铜柱、铜座、及铜海、迦勒底人悉碎之、而携其铜至巴比伦、",
      "14": "其釜铲剪匙、及诸铜器、供事所用者、悉携之去、",
      "15": "火鼎及盂、金制者取其金、银制者取其银、侍卫长悉携之去、",
      "16": "又携所罗门为耶和华室、所制二铜柱、及铜海与座、此诸器之铜、未详其轻重、",
      "17": "柱高十八肘、上有铜顶高三肘、顶之四围有网、与石榴、悉以铜制、彼柱与网亦若是、",
      "18": "侍卫长执祭司长西莱雅、副祭司西番亚、及阍者三人、",
      "19": "又于城内、执统辖武士之宦竖一人、王之近臣五人、军长之缮写、募国民者一人、及邑中所获之国民六十人、",
      "20": "侍卫长尼布撒拉旦咸解至利比拉、巴比伦王所、",
      "21": "巴比伦王击而杀之于哈马地之利比拉、如是犹大人被虏、离其故土、",
      "22": "犹大地之余民、即巴比伦王尼布甲尼撒所遗者、巴比伦王立沙番孙、亚希甘子基大利、为其方伯、○",
      "23": "诸军长及其从者、闻巴比伦王立基大利为方伯、于是尼探雅子以实玛利、加利亚子约哈难、尼陀法人单户篾子西莱雅、玛迦人子雅撒尼亚、及其从者、咸至米斯巴、见基大利、",
      "24": "基大利与诸军长、及其从者誓曰、毋缘迦勒底之臣仆而惧、其居斯土、服事巴比伦王、则获平康、",
      "25": "七月、王族以利沙玛孙、尼探雅子以实玛利、率十人至、击毙基大利、及同在米斯巴之犹大人、迦勒底人、",
      "26": "于是民众无论尊卑、及诸军长、咸起而往埃及、畏迦勒底人故也、○",
      "27": "犹大王约雅斤被虏后三十七年、巴比伦王以未米罗达即位元年、十二月二十七日、拔犹大王约雅斤出狱、",
      "28": "以善言慰之、使其位高于同在巴比伦诸王之位、",
      "29": "易其囚服、毕生与王共食、",
      "30": "王日赐其所需、终身不匮、"
    }
  },
  "1Ch": {
    "1": {
      "1": "亚当之后、继有塞特、以挪士、",
      "2": "该南、玛勒列、雅列、",
      "3": "以诺、马土撒拉、拉麦、",
      "4": "挪亚、闪、含、雅弗、○",
      "5": "雅弗子、歌篾、玛各、玛代、雅完、土巴、米设、提拉、",
      "6": "歌篾子、亚实基拿、低法、陀迦玛、",
      "7": "雅完子、以利沙、他施、基提、多单、○",
      "8": "含子、古实、麦西、弗、迦南、",
      "9": "古实子、西巴、哈腓拉、撒弗他、拉玛、撒弗提迦、拉玛子、示巴、底但、",
      "10": "古实生甯录、在世始为英武、",
      "11": "麦西生路低、亚拿米、利哈比、拿弗土希、",
      "12": "帕斯鲁细、迦斯路希、迦斐托诸族、非利士族由迦斯路希而出、",
      "13": "迦南生冢子西顿、又生赫、",
      "14": "耶布斯、亚摩利、革迦撒、",
      "15": "希未、亚基、西尼、",
      "16": "亚瓦底、洗玛利、哈马诸族、○",
      "17": "闪之子、以拦、亚述、亚法撒、路德、亚兰、乌斯、户勒、基帖、米设、",
      "18": "亚法撒生沙拉、沙拉生希伯、",
      "19": "希伯生二子、一名法勒、因其时世人分析也、法勒之弟名约坍、",
      "20": "约坍生亚摩答、沙列、哈萨玛非、耶拉、",
      "21": "哈多兰、乌萨、德拉、",
      "22": "以巴录、亚比玛利、示巴、",
      "23": "阿斐、哈腓拉、约巴、此皆约坍之子、○",
      "24": "闪之后、继有亚法撒、沙拉、",
      "25": "希伯、法勒、拉吴、",
      "26": "西鹿、拿鹤、他拉、",
      "27": "亚伯兰、即亚伯拉罕、○",
      "28": "亚伯拉罕子、以撒、以实玛利、",
      "29": "以实玛利裔如左、长子尼拜约、次基达、押德别、米比衫、",
      "30": "米施玛、度玛、玛撒、哈达、提玛、",
      "31": "伊突、拿非施、基底玛、此皆以实玛利之子、○",
      "32": "亚伯拉罕妾基土拉所生之子、乃心兰、约珊、米但、米甸、伊施巴、书亚、约珊子、示巴、底但、",
      "33": "米甸子、以法、以弗、哈诺、亚比大、以勒大、此皆基土拉之子孙、○",
      "34": "亚伯拉罕子以撒、以撒子以扫、以色列、○",
      "35": "以扫子、以利法、流珥、耶乌施、雅兰、可拉、",
      "36": "以利法子、提幔、阿抹、洗玻、迦坦、基纳斯、亭纳、亚玛力、",
      "37": "流珥子、拿哈、谢拉、沙玛、米撒、○",
      "38": "西珥子、罗坍、朔巴、祭便、亚拿、底顺、以察、底珊、",
      "39": "罗坍子、何利、荷幔、罗坍之妹、亭纳、",
      "40": "朔巴子、亚勒文、玛拿辖、以巴录、示非、阿南、祭便子、亚雅、亚拿、",
      "41": "亚拿子、底顺、底顺子、哈默兰、伊是班、益兰、基兰、",
      "42": "以察子、辟罕、撒番、亚干、底珊子、乌斯、亚兰、○",
      "43": "当以色列人无王主治时、于以东地为王者、其名如左、比珥子比拉、都亭哈巴、",
      "44": "比拉薨、波斯拉人谢拉子约巴嗣位、",
      "45": "约巴薨、提幔人户珊嗣位、",
      "46": "户珊薨、比达子哈达、即于摩押田击米甸人者嗣位、都亚未得、",
      "47": "哈达薨、玛士利加人桑拉嗣位、",
      "48": "桑拉薨、河滨利河伯人扫罗嗣位、",
      "49": "扫罗薨、亚革波子巴勒哈南嗣位、",
      "50": "巴勒哈南薨、哈达嗣位、都巴伊、其后米希他别、乃米萨合孙、玛特列女也、",
      "51": "哈达既没、在以东为族长者如左、亭纳族长、亚勒瓦族长、耶帖族长、",
      "52": "亚何利巴玛族长、以拉族长、比嫩族长、",
      "53": "基纳斯族长、提幔族长、米比萨族长、",
      "54": "玛基叠族长、以兰族长、此皆以东之族长也、"
    },
    "2": {
      "1": "以色列子、流便、西缅、利未、犹大、以萨迦、西布伦、",
      "2": "但、约瑟、便雅悯、拿弗他利、迦得、亚设、○",
      "3": "犹大子、珥、俄南、示拉、皆迦南人书亚之女所出、犹大长子珥、行耶和华所恶、耶和华杀之、",
      "4": "犹大媳他玛、为之生法勒斯、谢拉、犹大共五子、○",
      "5": "法勒斯子、希斯仑、哈母勒、",
      "6": "谢拉子、心利、以探、希幔、甲各、大拉、共五人、",
      "7": "迦米子亚干、即因当灭之物、困苦以色列族者、",
      "8": "以探子亚撒利雅、",
      "9": "希斯仑所生之子、耶拉篾、兰、基路拜、",
      "10": "兰生亚米拿达、亚米拿达生拿顺、为犹大族之牧伯、",
      "11": "拿顺生撒门、撒门生波阿斯、",
      "12": "波阿斯生俄备得、俄备得生耶西、",
      "13": "耶西生长子以利押、次子亚比拿达、三子示米亚、",
      "14": "四子拿坦业、五子拉代、",
      "15": "六子阿鲜、七子大卫、",
      "16": "其姊妹乃洗鲁雅、亚比该、洗鲁雅生亚比筛、约押、亚撒黑三人、",
      "17": "亚比该生亚玛撒、亚玛撒之父、乃以实玛利人益帖、○",
      "18": "希斯仑子迦勒、娶阿苏巴与耶略为妻、生子、阿苏巴生耶设、朔罢、押墩、",
      "19": "阿苏巴既没、迦勒又娶以法他、生户珥、",
      "20": "户珥生乌利、乌利生比撒列、○",
      "21": "厥后、希斯仑年六十、娶基列父玛吉之女、生西割、",
      "22": "西割生睚珥、睚珥在基列地、有邑二十三、",
      "23": "后基述人与亚兰人、夺睚珥诸邑、及基纳与其乡里、共六十、皆属基列父玛吉之子、",
      "24": "希斯仑在迦勒以法他没后、其妻亚比雅为之生亚施户、为提哥亚族祖、○",
      "25": "希斯仑长子耶拉篾、生长子兰、又生布拿、阿连、阿鲜、亚希雅、",
      "26": "耶拉篾又娶妻名亚他拉、乃阿南之母、",
      "27": "耶拉篾长子兰之子、玛斯、雅悯、以结、",
      "28": "阿南子、沙买、雅大、沙买子、拿答、亚比述、",
      "29": "亚比述妻名亚比孩、为之生亚办、与摩利、",
      "30": "拿答子、西列、亚遍、西列无子而死、",
      "31": "亚遍子以示、以示子示珊、示珊子亚来、",
      "32": "沙买弟雅大子、益帖、约拿单、益帖无子而死、",
      "33": "约拿单子、比勒、撒萨、此皆耶拉篾之子孙、",
      "34": "示珊无子、惟女而已、有仆埃及人、名耶哈、",
      "35": "示珊以女妻之、生亚太、",
      "36": "亚太生拿单、拿单生撒拔、",
      "37": "撒拔生以弗拉、以弗拉生俄备得、",
      "38": "俄备得生耶户、耶户生亚撒利雅、",
      "39": "亚撒利雅生希利斯、希利斯生以利亚萨、",
      "40": "以利亚萨生西斯买、西斯买生沙龙、",
      "41": "沙龙生耶加米雅、耶加米雅生以利沙玛、○",
      "42": "耶拉篾弟迦勒生长子米沙、为西弗族祖、又生玛利沙、为希伯仑族祖、",
      "43": "希伯仑子、可拉、他普亚、利肯、示玛、",
      "44": "示玛生拉含、为约干族祖、利肯生沙买、",
      "45": "沙买子玛云、为伯夙族祖、",
      "46": "迦勒妾以法生哈兰、摩撒、迦谢、哈兰生迦卸、",
      "47": "雅代子、利健、约坦、基珊、毗力、以法、沙亚弗、",
      "48": "迦勒妾玛迦生示别、特哈拿、",
      "49": "又生麦玛拿族之祖沙亚弗、抹比拿族及基比亚族之祖示法、迦勒之女乃押撒、○",
      "50": "迦勒之裔、以法他长子户珥之子如左、基列耶琳族祖朔巴、",
      "51": "伯利恒族祖萨玛、伯迦得族祖哈勒、",
      "52": "基列耶琳族祖朔巴、亦有子孙、为哈罗以族、及米努哈族之半、",
      "53": "基列耶琳诸族、乃以帖族、布特族、舒玛族、密来族、琐拉与以实陶二族、自此诸族而出、",
      "54": "萨玛子孙、乃伯利恒人、尼陀法人、亚他绿伯约押人、玛拿哈族之半、及琐利人、",
      "55": "居雅比斯缮写之家、特拉人、示米押人、苏甲人、此皆基尼人、出于利甲家之祖哈末、"
    },
    "3": {
      "1": "大卫在希伯仑所生之子如左、长子暗嫩、耶斯列人亚希暖所出、次子但以利、迦密人亚比该所出、",
      "2": "三子押沙龙、基述王达买女玛迦所出、四子亚多尼雅、哈及所出、",
      "3": "五子示法提雅、亚比他所出、六子以特念、大卫妻以格拉所出、",
      "4": "此六子、皆大卫于希伯仑所生、大卫在彼为王、七年有六月、在耶路撒冷为王、三十三年、",
      "5": "在耶路撒冷生子示米亚、朔罢、拿单、所罗门、四人俱亚米利女拔书亚所出、",
      "6": "又生益辖、以利沙玛、以利法列、",
      "7": "挪迦、尼斐、雅非亚、",
      "8": "以利沙玛、以利雅大、以利法列九人、",
      "9": "皆为大卫之子、此外更有嫔妃所出、他玛为女弟、",
      "10": "所罗门子罗波安、罗波安子亚比雅、亚比雅子亚撒、亚撒子约沙法、",
      "11": "约沙法子约兰、约兰子亚哈谢、亚哈谢子约阿施、",
      "12": "约阿施子亚玛谢、亚玛谢子亚撒利雅、亚撒利雅子约坦、",
      "13": "约坦子亚哈斯、亚哈斯子希西家、希西家子玛拿西、",
      "14": "玛拿西子亚们、亚们子约西亚、",
      "15": "约西亚子如左、长子约哈难、次子约雅敬、三子西底家、四子沙龙、",
      "16": "约雅敬子耶哥尼雅、西底家、",
      "17": "耶哥尼雅被虏、其子撒拉铁、",
      "18": "玛基兰、毗大雅、示拿萨、耶加米、何沙玛、尼大比雅、",
      "19": "毗大雅子所罗巴伯、示每、所罗巴伯子米书兰、哈拿尼雅、示罗密为女弟、",
      "20": "又有哈舒巴、阿黑、比利家、哈撒底、于沙希悉五人、",
      "21": "哈拿尼雅子毗拉提、耶筛亚、又有利法雅众子、亚珥难众子、俄巴底亚众子、示迦尼子、",
      "22": "示迦尼子示玛雅、示玛雅子、哈突、以甲、巴利亚、尼利雅、沙法六人、",
      "23": "尼利雅子、以利约乃、希西家、阿斯利干三人、",
      "24": "以利约乃子、何大雅、以利亚实、毗莱雅、阿谷、约哈难、第莱雅、阿拿尼七人、"
    },
    "4": {
      "1": "犹大子、法勒斯、希斯仑、迦米、户珥、朔巴、",
      "2": "朔巴子利亚雅生雅哈、雅哈生亚户买、拉哈、此为琐拉人之室家、",
      "3": "以坦族祖生耶斯列、伊施玛、伊得巴、哈悉勒玻尼为女弟、",
      "4": "基多族祖毗努伊勒、户沙族祖以谢珥、皆伯利恒族祖、以法他长子户珥所生、",
      "5": "提哥亚族祖亚施户有二妻、希拉、拿拉、",
      "6": "拿拉生亚户散、希弗、提米尼、哈辖斯他利、皆拿拉之子、",
      "7": "希拉子、洗列、琐辖、伊提南、",
      "8": "哥斯生亚诺、琐比巴、哈仑子亚哈黑诸家、亦其后裔、",
      "9": "雅比斯较诸昆弟为尊、其母命名雅比斯、曰、我劬劳产之、",
      "10": "雅比斯吁以色列之上帝曰、愿尔锡我福祉、扩我土宇、扶我以手、俾免遭难遇苦、上帝允其所祈、",
      "11": "书哈兄基绿生米黑、为伊施屯之父、",
      "12": "伊施屯生伯拉巴、巴西亚、及珥拿辖人之祖提欣拿、皆利迦人、",
      "13": "基纳斯子俄陀聂、西莱雅、俄陀聂子哈塔、",
      "14": "悯挪太生俄弗拉、西莱雅生约押、为工师谷人之祖、其人皆工师也、",
      "15": "耶孚尼子迦勒、其子以路、以拉、拿安、以拉子基纳斯、",
      "16": "耶哈利勒子、西弗、西法、提利、亚撒列、",
      "17": "以斯拉子、益帖、米列、以弗、雅伦、米列娶法老女比提雅、生米利暗、沙买、与以实提摩族祖益巴、",
      "18": "其妻犹大妇、生基多族祖雅列、梭哥族祖希伯、撒挪亚族祖耶古铁、",
      "19": "拿含之妹、荷第雅妻、生迦米人基伊拉、及玛迦人以实提摩、",
      "20": "示门子、暗嫩、林拿、便哈南、提伦、以示子、梭黑、便梭黑、",
      "21": "犹大子示拉、生利迦族祖珥、玛利沙族祖拉大、及属亚实比族、织枲诸家、",
      "22": "又生约敬、哥西巴人、与约阿施、及治摩押地之萨拉、并雅叔比利恒、此乃古昔之录、",
      "23": "皆为陶人、居于尼他应、及基低拉、与王同处、为王服役、○",
      "24": "西缅子、尼母利、雅悯、雅立、谢拉、扫罗、",
      "25": "扫罗子沙龙、沙龙子米比衫、米比衫子米施玛、",
      "26": "米施玛子哈母利、哈母利子撒刻、撒刻子示每、",
      "27": "示每有子十六、女六、惟其昆弟、子女无几、其家不及犹大人之繁衍、",
      "28": "西缅人居别是巴、摩拉大、哈萨书亚、",
      "29": "辟拉、以森、陀腊、",
      "30": "彼土利、何珥玛、洗革拉、",
      "31": "伯玛嘉博、哈萨苏撒、伯比利、沙拉音、至大卫为王时、此诸邑悉属西缅人、",
      "32": "其乡里凡五、乃以坦、亚因、临门、陀健、亚珊、",
      "33": "及其四周之乡里、至于巴力、其所居之处即此、各有谱系、",
      "34": "亦有米所巴、雅米勒、亚玛谢子约沙、",
      "35": "约珥、约示比子耶户、约示比乃西莱雅子、西莱雅乃亚薛子、",
      "36": "又有以利约乃、雅哥巴、耶朔海、亚帅雅、亚底业、耶西篾、比拿雅、",
      "37": "及示玛雅耳孙、申利玄孙、耶大雅曾孙、亚龙孙、示非子细撒、",
      "38": "以上所载、悉为宗族牧伯、其家增益繁多、",
      "39": "其众往谷之东、至基多界、求刍以牧群羊、",
      "40": "乃得牧场、土壤膏腴、幅员宽广、静谧平康、居民本属含族、",
      "41": "当犹大王希西家时、以上所载之人、来攻其幕、及其同处之米乌尼人、尽灭其众、据居其地、迄于今日、以斯土有刍牧群羊也、",
      "42": "西缅族五百人、往西珥山、以示子毗拉提、尼利雅、利法雅、乌薛为之长、",
      "43": "击亚玛力族逃脱之遗民、而居其地、迄于今日、"
    },
    "5": {
      "1": "流便为以色列长子、因污其父之榻、故长子之业、归于以色列子约瑟之子、惟谱系不依此记载、",
      "2": "犹大超越诸昆弟、君王由彼而出、第长子之业归约瑟、",
      "3": "以色列长子流便之子、哈诺、法路、希斯仑、迦米、",
      "4": "约珥子示玛雅、示玛雅子歌革、歌革子示每、",
      "5": "示每子米迦、米迦子利亚雅、利亚雅子巴力、",
      "6": "巴力子备拉、乃流便族牧伯、为亚述王提革拉毗尼色所虏、",
      "7": "其昆弟按室家谱系为长者、乃耶利、撒迦利雅、",
      "8": "与约珥曾孙、示玛孙、亚撒子比拉、彼居亚罗珥、延至尼波、及巴力免、",
      "9": "又东、至伯拉河西之旷野、盖在基列、其牲畜增多、",
      "10": "当扫罗时、与夏甲人战、仆之、而居其幕、在基列东之全境、○",
      "11": "迦得子孙、居巴珊地、延至撒迦、与流便人相对、",
      "12": "约珥为族长、沙番次之、又有雅乃、及居巴珊之沙法、",
      "13": "其家昆弟七人、乃米迦勒、米书兰、示巴、约赖、雅干、细亚、希伯、",
      "14": "此皆亚比孩子、亚比孩乃户利子、户利乃耶罗亚子、耶罗亚乃基列子、基列乃米迦勒子、米迦勒乃耶示筛子、耶示筛乃耶哈多子、耶哈多乃布斯子、",
      "15": "又有古尼孙、押比叠子亚希为族长、",
      "16": "咸居基列、与巴珊及其乡里、并沙仑郊野、至于边境、",
      "17": "当犹大王约坦、以色列王耶罗波安时、俱载入谱系、○",
      "18": "流便人、迦得人、及玛拿西半支派、能出征之武士、执干持刃、挽弓发矢、而善战者、计四万四千七百六十人、",
      "19": "与夏甲人、伊突人、拿非施人、挪答人战、",
      "20": "战时、呼吁上帝、上帝因其恃己、允其所祈而助之、以夏甲人及从之者、悉付其手、",
      "21": "虏敌之牲畜、驼五万、绵羊二十五万、驴二千、人十万、",
      "22": "敌之被杀而仆者甚众、盖此战由于上帝、遂据居其地、至被虏之时、○",
      "23": "玛拿西半支派居于斯土、自巴珊延至巴力黑门、及示尼珥与黑门山、",
      "24": "其族长乃以弗、以示、以列、亚斯列、耶利米、何达威雅、雅叠、皆英武有名之族长、○",
      "25": "斯民干犯其列祖之上帝、徇欲从斯土居民之神、即上帝于其前、所灭诸族之神、",
      "26": "以色列之上帝耸动亚述二王、普勒与提革拉毗尼色之心、遂虏流便人、迦得人、及玛拿西半支派、至哈腊、哈博、哈拉、及歌散河滨、迄于今日、"
    },
    "6": {
      "1": "利未子、革顺、哥辖、米拉利、",
      "2": "哥辖子、暗兰、以斯哈、希伯伦、乌薛、",
      "3": "暗兰子、亚伦、摩西、及米利暗、亚伦子、拿答、亚比户、以利亚撒、以他玛、",
      "4": "以利亚撒生非尼哈、非尼哈生亚比书、",
      "5": "亚比书生布基、布基生乌西、",
      "6": "乌西生西拉希雅、西拉希雅生米拉约、",
      "7": "米拉约生亚玛利雅、亚玛利雅生亚希突、",
      "8": "亚希突生撒督、撒督生亚希玛斯、",
      "9": "亚希玛斯生亚撒利雅、亚撒利雅生约哈难、",
      "10": "约哈难生亚撒利雅、亚撒利雅任祭司职、于所罗门在耶路撒冷所建之室、",
      "11": "亚撒利雅生亚玛利雅、亚玛利雅生亚希突、",
      "12": "亚希突生撒督、撒督生沙龙、",
      "13": "沙龙生希勒家、希勒家生亚撒利雅、",
      "14": "亚撒利雅生西莱亚、西莱亚生约萨答、",
      "15": "耶和华藉尼布甲尼撒手、徙犹大及耶路撒冷人时、约萨答亦往焉、○",
      "16": "利未子革顺、哥辖、米拉利、",
      "17": "革顺子、立尼、示每、",
      "18": "哥辖子、暗兰、以斯哈、希伯伦、乌薛、",
      "19": "米拉利子、抹利、母示、此利未之室家、循其宗族、",
      "20": "革顺子立尼、立尼子雅哈、雅哈子薪玛、",
      "21": "薪玛子约亚、约亚子易多、易多子谢拉、谢拉子耶特赖、",
      "22": "哥辖子亚米拿达、亚米拿达子可拉、可拉子亚惜、",
      "23": "亚惜子以利加拿、以利加拿子以比雅撒、以比雅撒子亚惜、",
      "24": "亚惜子他哈、他哈子乌列、乌列子乌西雅、乌西雅子少罗、",
      "25": "以利加拿子、亚玛赛、亚希摩、",
      "26": "亚希摩子以利加拿、以利加拿子琐菲、琐菲子拿哈、",
      "27": "拿哈子以利押、以利押子耶罗罕、耶罗罕子以利加拿、",
      "28": "撒母耳长子约珥、次子亚比亚、",
      "29": "米拉利子抹利、抹利子立尼、立尼子示每、示每子乌撒、",
      "30": "乌撒子示米亚、示米亚子哈基雅、哈基雅子亚帅雅、○",
      "31": "约匮安设之后、大卫立人、以理讴歌之事、在耶和华室、",
      "32": "遂以讴歌、供事于会幕前、迨所罗门建耶和华室于耶路撒冷、循其班次、以供厥职、",
      "33": "侍立供职者、及其子孙如左、哥辖之裔、歌者希幔、希幔乃约珥子、约珥乃撒母耳子、",
      "34": "撒母耳乃以利加拿子、以利加拿乃耶罗罕子、耶罗罕乃以列子、以列乃陀亚子、",
      "35": "陀亚乃苏弗子、苏弗乃以利加拿子、以利加拿乃玛哈子、玛哈乃亚玛赛子、",
      "36": "亚玛赛乃以利加拿子、以利加拿乃约珥子、约珥乃亚撒利雅子、亚撒利雅乃西番雅子、",
      "37": "西番雅乃他哈子、他哈乃亚惜子、亚惜乃以比雅撒子、以比雅撒乃可拉子、",
      "38": "可拉乃以斯哈子、以斯哈乃哥辖子、哥辖乃利未子、利未乃以色列子、",
      "39": "希幔之昆弟亚萨、侍立其右、亚萨乃比利家子、比利家乃示米亚子、",
      "40": "示米亚乃米迦勒子、米家勒乃巴西雅子、巴西雅乃玛基雅子、",
      "41": "玛基雅乃伊特尼子、伊特尼乃谢拉子、谢拉乃亚大雅子、",
      "42": "亚大雅乃以探子、以探乃薪玛子、薪玛乃示每子、",
      "43": "示每乃雅哈子、雅哈乃革顺子、革顺乃利未子、",
      "44": "其昆弟米拉利之裔、侍立其左者为以探、以探乃基示子、基示乃亚伯底子、亚伯底乃玛鹿子、",
      "45": "玛鹿乃哈沙比雅子、哈沙比雅乃亚玛谢子、亚玛谢乃希勒家子、",
      "46": "希勒家乃暗西子、暗西乃巴尼子、巴尼乃沙麦子、",
      "47": "沙麦乃末力子、末力乃母示子、母示乃米拉利子、米拉利乃利未子、",
      "48": "其昆弟利未人、乃供诸役于上帝室、○",
      "49": "惟亚伦及其子孙、献祭于燔祭坛及香坛、又供诸役于至圣所、为以色列人赎罪、循上帝仆摩西所命、",
      "50": "亚伦子以利亚撒、以利亚撒子非尼哈、非尼哈子亚比书、",
      "51": "亚比书子布基、布基子乌西、乌西子西拉希雅、",
      "52": "西拉希雅子米拉约、米拉约子亚玛利雅、亚玛利雅子亚希突、",
      "53": "亚希突子撒督、撒督子亚希玛斯、○",
      "54": "亚伦子孙所居之处、依其境内之营垒列左、哥辖族首签掣而得地、",
      "55": "在犹大地、给以希伯仑及其四郊、",
      "56": "惟其田及乡里、给予耶孚尼子迦勒、",
      "57": "亦以逃城希伯仑、给亚伦子孙、并给立拿及其郊、雅提珥、以实提莫及其郊、",
      "58": "希仑及其郊、底壁及其郊、",
      "59": "亚珊及其郊、伯示麦及其郊、",
      "60": "又由便雅悯支派中、给以迦巴及其郊、阿勒篾及其郊、亚拿突及其郊、其室家所得、共十三邑、",
      "61": "哥辖其余之裔、掣签得十邑、在玛拿西半支派中、",
      "62": "革顺之裔、依其室家、由以萨迦支派、亚设支派、拿弗他利支派、及居巴珊之玛拿西支派中、得十三邑、",
      "63": "米拉利裔、依其室家、由流便支派、迦得支派、西布伦支派中、掣签得十二邑、",
      "64": "以色列族以此诸邑及其郊、给利未人、",
      "65": "以上所录之邑、由犹大支派、西缅支派、便雅悯支派中、掣签给之、",
      "66": "哥辖裔有数家、由以法莲支派中得邑、",
      "67": "给以以法莲山地之逃城示剑及其郊、并给基色及其郊、",
      "68": "约缅及其郊、伯和仑及其郊、",
      "69": "亚雅伦及其郊、迦特临门及其郊、",
      "70": "哥辖其余之裔、由玛拿西半支派中、给以亚乃及其郊、比连及其郊、",
      "71": "革顺之裔、由玛拿西半支派中、给以巴珊之哥兰及其郊、亚斯他录及其郊、",
      "72": "又由以萨迦支派中、给以基低斯及其郊、大比拉及其郊、",
      "73": "拉末及其郊、亚年及其郊、",
      "74": "又由亚设支派中、给以玛沙及其郊、押顿及其郊、",
      "75": "户割及其郊、利合及其郊、",
      "76": "又由拿弗他利支派中、给以加利利之基低斯及其郊、哈们及其郊、基列亭及其郊、",
      "77": "米拉利其余之裔、由西布伦支派中、给以临摩挪及其郊、他泊及其郊、",
      "78": "又在约但外、耶利哥东、由流便支派中、给以旷野之比悉及其郊、雅哈撒及其郊、",
      "79": "基底莫及其郊、米法押及其郊、",
      "80": "又由迦得支派中、给以基列之拉末及其郊、玛哈念及其郊、",
      "81": "希实本及其郊、雅谢及其郊、"
    },
    "7": {
      "1": "以萨迦子、陀拉、普亚、雅述、伸仑四人、",
      "2": "陀拉子、乌西、利法雅、耶勒、雅买、易伯散、示母利、俱为陀拉室家之长、当世英武之士、于大卫时、其数二万二千六百人、",
      "3": "乌西子伊斯拉希、伊斯拉希子米迦勒、俄巴底亚、约珥、伊示雅、父子五人、俱为族长、",
      "4": "与之偕者、按其谱系室家、能出战之军旅、计三万六千人、盖其妻子众多也、",
      "5": "其昆弟在以萨迦室家、皆为英武之士、循其谱系、计八万七千人、○",
      "6": "便雅悯子、比拉、比结、耶叠三人、",
      "7": "比拉子、以斯本、乌西、乌薛、耶利摩、以利五人、俱为族长、英武之士、循其谱系、计二万二千有三十四人、",
      "8": "比结子、细米拉、约阿施、以利以谢、以利约乃、暗利、耶利摩、亚比雅、亚拿突、亚拉篾、皆比结之子、",
      "9": "俱为族长、英武之士、循其谱系、计二万有二百人、",
      "10": "耶叠子比勒罕、比勒罕子耶乌施、便雅悯、以忽、基拿拿、细坦、他施、亚希沙哈、",
      "11": "皆耶叠之裔、俱为族长、英武之士、能出战之军旅、计一万七千二百人、",
      "12": "以珥子书品、户品、亚黑子户伸、",
      "13": "拿弗他利子、雅薛、沽尼、耶色、沙龙、皆辟拉之子、○",
      "14": "玛拿西子亚斯列、乃其妾亚兰女所生、又生基列之父玛吉、",
      "15": "玛吉之妻、乃户品书品之妹、名玛迦、次子名西罗非哈、西罗非哈仅有女、",
      "16": "玛吉妻玛迦生子、命名毗利施、其弟名示利施、示利施子乌兰、利金、",
      "17": "乌兰子比但、皆玛拿西孙、玛吉子基列之裔、",
      "18": "其妹哈摩利吉生伊施荷、亚比以谢、玛拉、",
      "19": "示米大子、亚现、示剑、利克希、阿尼安、○",
      "20": "以法莲子书提拉、书提拉子比列、比列子他哈、他哈子以拉大、以拉大子他哈、",
      "21": "他哈子撒拔、撒拔子书提拉、以法莲又生以谢、以列、俱为迦特土人所杀、因往夺其牲畜也、",
      "22": "其父以法莲为之哀悼多日、兄弟咸来唁之、",
      "23": "后以法莲与妻同室、怀妊生子、缘其家遭祸、名子曰比利亚、",
      "24": "其女舍伊拉、乃建上下伯和仑、及乌羡舍伊拉、",
      "25": "比利阿子利法、利悉、利悉子他拉、他拉子他罕、",
      "26": "他罕子拉但、拉但子亚米忽、亚米忽子以利沙玛、",
      "27": "以利沙玛子嫩、嫩之子约书亚、",
      "28": "其业及所居之处、乃伯特利及其乡里、东有拿兰、西有基色及其乡里、示剑及其乡里、延至迦萨及其乡里、",
      "29": "又有近玛拿西境、伯善及其乡里、他纳及其乡里、米吉多及其乡里、多珥及其乡里、以色列子约瑟之裔、居此诸邑、○",
      "30": "亚设子、音拿、亦施瓦、亦施韦、比利亚、西拉为女弟、",
      "31": "比利亚子、希别、玛结、玛结为比撒威之父、",
      "32": "希别生雅弗勒、朔默、何坦、书雅为女弟、",
      "33": "雅弗列子、巴萨、宾哈、亚施法、皆雅弗列之子、",
      "34": "朔默子、亚希、罗迦、耶户巴、亚兰、",
      "35": "朔默弟希连子、琐法、音那、示利斯、亚抹、",
      "36": "琐法子、书亚、哈尼弗、书阿勒、比利、音拉、",
      "37": "比悉、河得、珊玛、施沙、益兰、比拉、",
      "38": "益帖子、耶孚尼、毗斯巴、亚拉、",
      "39": "乌拉子、亚拉、汉尼业、利写、",
      "40": "此皆亚设子孙、俱为族长、卓荦英武之士、牧伯之首、循其谱系、能出战者、计二万六千人、"
    },
    "8": {
      "1": "便雅悯生长子比拉、次子亚实别、三子亚哈拉、",
      "2": "四子挪哈、五子拉法、",
      "3": "比拉子亚大、基拉、亚比忽、",
      "4": "亚比书、乃幔、亚何亚、",
      "5": "基拉、示孚汛、户兰、",
      "6": "以忽子为迦巴居民族长、被虏至玛拿辖、",
      "7": "以忽子乃幔、亚希亚、基拉、亦皆被虏、基拉生乌撒、亚希忽、",
      "8": "沙哈连出其二妻户伸巴拉之后、在摩押地生子、",
      "9": "乃由其妻贺得生约巴、洗比雅、米沙、玛拉干、",
      "10": "耶乌斯、沙迦、米玛、此皆其子、俱为族长、",
      "11": "又由户伸生亚比突、以利巴力、",
      "12": "以利巴力子、希伯、米珊、沙麦、沙麦建阿挪与罗德、及其乡里、",
      "13": "又生比利亚与示玛、为亚雅仑居民族长、逐迦特居民者、即斯人也、",
      "14": "亚希约、沙煞、耶利末、",
      "15": "西巴第雅、亚拉得、亚得、",
      "16": "米迦勒、伊施巴、约哈、皆比利亚之子、",
      "17": "西巴第雅、米书兰、希西基、希伯、",
      "18": "伊施米莱、伊斯利亚、约巴、皆以利巴力之子、",
      "19": "雅金、细基利、撒底、",
      "20": "以利乃、洗勒太、以列、",
      "21": "亚大雅、比拉雅、申拉、皆示每之子、",
      "22": "伊施班、希伯、以列、",
      "23": "亚伯顿、细基利、哈难、",
      "24": "哈拿尼雅、以拦、安陀提雅、",
      "25": "伊弗底雅、毗努伊勒、皆沙煞之子、",
      "26": "珊示莱、示哈利、亚他利雅、",
      "27": "雅利西、以利亚、细基利、皆耶罗罕之子、",
      "28": "俱为族长之卓越者、循其世系、咸居耶路撒冷、",
      "29": "基遍之父耶利、居于基遍、其妻名玛迦、",
      "30": "生长子亚伯顿、及苏珥、基士、巴力、拿答、",
      "31": "基多、亚希约、撒迦、米基罗、",
      "32": "米基罗生示米暗、此诸人亦居耶路撒冷、与其昆弟相对、",
      "33": "尼珥生基士、基士生扫罗、扫罗生约拿单、麦基舒亚、亚比拿达、伊施巴力、",
      "34": "约拿单子米力巴力、米力巴力生米迦、",
      "35": "米迦子毗敦、米勒、他利亚、亚哈斯、",
      "36": "亚哈斯生耶何阿达、耶何阿达生亚拉篾、亚斯玛威、心利、心利生摩撒、",
      "37": "摩撒生比尼亚、比尼亚子拉法、拉法子以利亚萨、以利亚萨子亚悉、",
      "38": "亚悉有六子、名亚斯利干、波基路、以实玛利、示亚利雅、俄巴底雅、哈难、皆亚悉之子、",
      "39": "其弟以设、长子乌兰、次子耶乌施、三子以利法列、",
      "40": "乌兰子为射者、皆英武之士、子孙众多、共五百十人、俱属便雅悯裔、"
    },
    "9": {
      "1": "以色列族、循其谱系核之、载于以色列列王纪、犹大因干罪戾、被虏至巴比伦、",
      "2": "先返居其邑中之业者、即以色列族、与祭司利未人、及尼提甯人、",
      "3": "居耶路撒冷者、有犹大人、便雅悯人、以法莲人、玛拿西人、",
      "4": "犹大子法勒斯裔、巴尼玄孙、音利曾孙、暗利孙、亚米忽子乌太、",
      "5": "示罗裔、长子亚帅雅及其众子、",
      "6": "谢拉裔、耶乌利及其昆弟、共六百九十人、",
      "7": "便雅悯裔、哈西努曾孙、何达威雅孙、米书兰子撒路、",
      "8": "耶罗罕子伊比尼雅、米基立孙、乌西子以拉、伊比尼雅曾孙、流珥孙、示法提雅子米书兰、",
      "9": "及其昆弟、循其世系、共九百五十六人、俱为族长、○",
      "10": "祭司中有耶大雅、耶何雅立、雅斤、",
      "11": "司上帝室者、希勒家子亚萨利雅、希勒家乃米书兰子、米书兰乃撒督子、撒督乃米拉约子、米拉约乃亚希突子、",
      "12": "又有玛基雅曾孙、巴施户珥孙、耶罗罕子亚大雅、及亚第业子玛赛、亚第业乃雅希细拉子、雅希细拉乃米书兰子、米书兰乃米实利密子、米实利密乃音麦子、",
      "13": "及其昆弟、一千七百六十人、皆为族长、最能供上帝室之役、○",
      "14": "利未人米拉利裔、哈沙比雅曾孙、亚利甘孙、哈述子示玛雅、",
      "15": "又有拔巴甲、黑勒施、迦拉、及亚萨曾孙、细基利孙、米迦子玛探雅、",
      "16": "耶杜顿曾孙、迦拉孙、示玛雅子俄巴底、及以利加拿孙、亚撒子比利家、皆居尼陀法人之乡里、○",
      "17": "司阍者乃沙龙、亚谷、达们、亚希幔、及其昆弟、沙龙为长、",
      "18": "斯众昔守王之东门、今在利未营中为阍、",
      "19": "可拉曾孙、以比雅撒孙、可利子沙龙、及其昆弟可拉裔、司供役之事、守会幕之门、其祖曾理耶和华之营、且守其门、",
      "20": "昔以利亚撒子非尼哈统辖斯众、耶和华偕之、",
      "21": "米施利米雅子撒迦利雅、为会幕之阍人、",
      "22": "被简为阍者、共二百十二人、在其乡里、循其谱系核之、乃大卫与先见撒母耳所立、任此要职、",
      "23": "彼与子孙循其班次、守耶和华室会幕之门、",
      "24": "东西南北四方、皆有阍人、",
      "25": "其昆弟居乡里者、每七日入而与俱、",
      "26": "阍长四人、皆利未族、任其要职、守上帝室之仓库、",
      "27": "既任此职、每晨启门、环上帝室而居、",
      "28": "其中有守供事之器者、器之出入、皆核其数、",
      "29": "亦有理器具、与圣所什物、及细面酒油、乳香芳品、",
      "30": "祭司中有以芳品制膏者、",
      "31": "利未人可拉族、沙龙长子玛他提雅、职司盘炙之物、",
      "32": "其昆弟哥辖裔中、有理陈设之饼者、每安息日备之、",
      "33": "讴歌者、有利未族长、居于仓舍、昼夜供役、无他职任、",
      "34": "此乃利未族长之卓越者、循其世系、咸居耶路撒冷、○",
      "35": "基遍之父耶利、居于基遍、其妻名玛迦、",
      "36": "生长子亚伯顿、及苏珥、基士、巴力、尼珥、拿答、",
      "37": "基多、亚希约、撒迦利雅、米基罗、",
      "38": "米基罗生示米暗、此诸人亦居耶路撒冷、与其昆弟相对、",
      "39": "尼珥生基士、基士生扫罗、扫罗生约拿单、麦基舒亚、亚比拿达、伊施巴力、",
      "40": "约拿单子米力巴力、米力巴力生米迦、",
      "41": "米迦子毗敦、米勒、他利亚、亚哈斯、",
      "42": "亚哈斯生雅拉、雅拉生亚拉篾、亚斯玛威、心利、心利生摩撒、",
      "43": "摩撒生比尼亚、比尼亚生利法雅、利法雅生以利亚萨、以利亚萨生亚悉、",
      "44": "亚悉有六子、名亚斯利干、波基路、以实玛利、示亚利雅、俄巴底雅、哈难、皆亚悉之子、"
    },
    "10": {
      "1": "非利士人与以色列人战、以色列人遁、在基利波山、见杀而仆、",
      "2": "非利士人急追扫罗及其子、杀其三子、约拿单、亚比拿达、麦基舒亚、",
      "3": "扫罗被攻、战势剧烈、射者追及之、窘急特甚、",
      "4": "谓执兵者曰、尔其拔剑刺我、免未受割者至而侮我、执兵者惧甚、不敢奉命、扫罗遂伏剑而死、",
      "5": "执兵者见扫罗死、亦伏剑而死、",
      "6": "于是扫罗与其三子、全家偕亡、",
      "7": "居谷中之以色列众、见民遁、扫罗与子皆死、遂弃邑而逃、非利士人至而居之、○",
      "8": "翌日、非利士人来剥尸、见扫罗与其子仆于基利波山、",
      "9": "乃剥扫罗尸、斩其首、取其铠甲、遣使至非利士四境、传于偶像及庶民、",
      "10": "置其铠甲于彼之神庙、钉其首于大衮庙、",
      "11": "基列雅比人闻非利士人待扫罗之事、",
      "12": "壮士咸起、取扫罗及其子之尸、携至雅比、葬其骨于雅比之橡下、禁食七日、",
      "13": "夫扫罗之死、因其干犯耶和华、不遵其命、且请示于凭鬼者、",
      "14": "而不咨诹耶和华、故耶和华杀之、以其国归于耶西子大卫、"
    },
    "11": {
      "1": "以色列众集于希伯仑、见大卫曰、我为尔之骨肉、",
      "2": "昔扫罗为王时、尔率以色列人出入、尔上帝耶和华谓尔曰、尔必为我民之牧、我民以色列之君、",
      "3": "以色列长老、咸至希伯仑见王、大卫在希伯仑、于耶和华前、与之立约、遂膏大卫、为以色列王、循耶和华藉撒母耳所言、",
      "4": "大卫与以色列众至耶路撒冷、即耶布斯、时、耶布斯土人居彼、",
      "5": "耶布斯人谓大卫曰、尔必不得入此、然大卫取锡安之保障、即大卫城、",
      "6": "大卫曰、先攻耶布斯人者、必为首为长、洗鲁雅子约押先上、遂为首、",
      "7": "大卫居其保障、故称曰大卫城、",
      "8": "大卫自米罗起、四周筑城、其余乃约押修葺、",
      "9": "大卫日渐昌大、万军之耶和华偕之也、○",
      "10": "从大卫之勇士、为首者有力于其国、与以色列众立之为王、循耶和华谕以色列之命、",
      "11": "其人如左、哈革摩尼人雅朔班、为诸将之首、一时挥戈击毙三百人、",
      "12": "其次为亚合人、朵多子以利亚撒、为三勇士之一、",
      "13": "彼与大卫在巴斯达闵、非利士人咸集以战、在彼有田、满种麰麦、民遁于非利士人前、",
      "14": "彼立于田间、以护其地、杀非利士人、耶和华拯之、使获大胜、",
      "15": "三十首领中、有三人下至山岩、入亚杜兰穴、以觐大卫、非利士军建营于利乏音谷、",
      "16": "时、大卫在保障、非利士汛在伯利恒、",
      "17": "大卫歆羡曰、深愿有人由伯利恒门侧之井、汲水以饮我、",
      "18": "三人冲过非利士军、由伯利恒门侧之井汲水、携诣大卫、大卫不饮、乃灌之于耶和华前、",
      "19": "曰、愿我上帝禁我行此、我岂饮冒死者之血乎、盖彼舍命取之、故不饮、三勇士所为若此、",
      "20": "其中约押弟雅比筛为首、尝挥戈击毙三百人、遂在三人中得名誉、",
      "21": "彼在三人中为尊、故为其魁、惟不得与首三人同列、",
      "22": "又有甲薛勇士耶何耶大子比拿雅、大有作为、杀摩押人亚利伊勒二子、又当雨雪时、下阱击狮、",
      "23": "又杀埃及伟人、其人身长五肘、其手执戈、大如织器之梁、比拿雅执杖往迎、夺其戈而杀之、",
      "24": "比拿雅所为如是、遂在三勇士中得名誉、",
      "25": "彼较三十首领为尊、惟不及前三人、大卫立之为侍卫长、○",
      "26": "军中之勇士、即约押弟亚撒黑、伯利恒人朵多子伊勒哈难、",
      "27": "哈律人沙玛、比伦人希利斯、",
      "28": "提哥亚人益吉子以拉、亚拿突人亚比以谢、",
      "29": "户沙人西比该、亚合人以来、",
      "30": "尼陀法人玛哈莱、尼陀法人巴拿子希立、",
      "31": "便雅悯族、基比亚人利拜子以太、比拉顿人比拿雅、",
      "32": "迦实溪人户莱、亚拉巴人亚比、",
      "33": "巴路米人押斯玛弗、沙勒本人以利雅哈巴、",
      "34": "基孙人哈深诸子、哈拉人沙基子约拿单、",
      "35": "哈拉人沙甲子亚希暗、吾珥子以利法勒、",
      "36": "米基拉人希弗、比伦人亚希雅、",
      "37": "迦密人希斯罗、伊斯拜的儿子拿莱、",
      "38": "拿单弟约珥、哈基利子弥伯哈、",
      "39": "亚扪人洗勒、比录人拿哈莱、为洗鲁雅子约押执兵之士、",
      "40": "以帖人以拉、及迦立、",
      "41": "赫人乌利亚、亚莱子撒拔、",
      "42": "流便人示撒子亚第拿、为流便族长、与从者三十人、",
      "43": "又有玛迦子哈难、弥特尼人约沙法、",
      "44": "亚施他拉人乌西亚、亚罗珥人何坦子沙玛、耶利、",
      "45": "申利子耶叠、与其弟提洗人约哈、",
      "46": "玛哈未人以利业、伊利拿安子耶利拜、约沙未雅、摩押人伊特玛、",
      "47": "以利业、俄备得、并米琐八人雅西业、"
    },
    "12": {
      "1": "大卫避基士子扫罗、匿于洗革拉时、有勇士归之、助其战鬬、",
      "2": "皆执弓为械、发石射矢、左右手俱能之、乃扫罗之昆弟、便雅悯人也、",
      "3": "其魁亚希以谢、次基比亚人示玛子约阿施、及亚斯玛威子耶薛、毗力、与比拉迦、亚拿突人耶户、",
      "4": "基遍人以实买雅、勇冠三十人、为之长、又有耶利米、雅哈悉、约哈难、基得拉人约撒拔、",
      "5": "伊利乌赛、耶利摩、比亚利雅、示玛利雅、哈律弗人示法提雅、",
      "6": "可拉族以利加拿、耶西雅、亚萨列、约以谢、押朔班、",
      "7": "基多人耶罗罕子犹拉、西巴第雅、",
      "8": "迦得族亦有人归大卫、至旷野之保障、俱为勇士、娴习战事、能执干戈、其貌如狮、足捷如山中之鹿、",
      "9": "其魁以薛、次俄巴底雅、三以利押、",
      "10": "四弥施玛拿、五耶利米、",
      "11": "六亚太、七以利业、",
      "12": "八约哈难、九以利萨巴、",
      "13": "十耶利米、十一末巴奈、",
      "14": "此皆迦得人、俱为军长、小者当百人、大者当千人、",
      "15": "正月约但涨溢、斯众济河、使居谷中之民逃遁、东西皆然、",
      "16": "有便雅悯人、犹大人、至保障归大卫、",
      "17": "大卫出迓曰、尔若平和而来以助我、则我心与尔相契、我既无辜、尔若鬻我于敌、愿我列祖之上帝鉴察之、谴责之、",
      "18": "三十首领之魁亚玛撒、感于神曰、大卫欤、我侪属尔、耶西子欤、我侪从尔、愿尔平康、愿助尔者平康、盖尔上帝助尔也、大卫纳之、立为军长、",
      "19": "大卫偕非利士人、往战扫罗时、有玛拿西人归之、惟未助非利士人、因非利士人牧伯相议、遣之去曰、彼必归降其主扫罗、危及我首、",
      "20": "大卫往洗革拉时、玛拿西人押拿、约撒拔、耶叠、米迦勒、约撒拔、以利户、洗勒太、咸归之、皆玛拿西之千夫长也、",
      "21": "斯众助大卫攻群寇、皆为勇士、亦为军长、",
      "22": "来助大卫者、日有其人、致成大军、如上帝之军、○",
      "23": "备战之士至希伯仑见大卫、欲以扫罗国位归之、循耶和华言、其数如左、",
      "24": "犹大族、执干戈而备战者、六千八百人、",
      "25": "西缅族、备战之勇士七千一百人、",
      "26": "利未族、四千六百人、",
      "27": "亚伦家长耶何耶大、与从者三千七百人、",
      "28": "少年勇士撒督、及族长二十二人、",
      "29": "便雅悯族、扫罗之昆弟三千人、其族强半仍从扫罗家、",
      "30": "以法莲族之勇士、族中著名者、二万有八百人、",
      "31": "玛拿西半支派、名录于册、来立大卫为王者、一万八千人、",
      "32": "以萨迦族、达于时务、知以色列人所当行者、族长二百、同宗之昆弟、咸听厥命、",
      "33": "西布伦族、能从军列陈、执诸战具、整肃行伍、不生二心者、五万人、",
      "34": "拿弗他利族、军长一千、从之执干戈者、三万七千人、",
      "35": "但之族、能列陈者、二万八千六百人、",
      "36": "亚设族、能从军列陈者、四万人、",
      "37": "约但东、流便族、迦得族、玛拿西半支派、持诸军器备战者、十二万人、",
      "38": "以上所载、皆系战士、能列行伍、诚心至希伯仑、欲立大卫为以色列全族之王、其余以色列民、亦怀一心、立之为王、",
      "39": "众与大卫偕居三日、式饮式食、盖其昆弟为之备具也、",
      "40": "附近之人、及以萨迦、西布伦、拿弗他利之人、以驴驼骡牛载糇粮、无花果饼、葡萄干、与酒油、并携牛羊甚多而至、因以色列人欣喜故也、"
    },
    "13": {
      "1": "大卫与千夫长、百夫长、诸将会议、",
      "2": "谓以色列会众曰、尔曹若以为善、此事由于我上帝耶和华、则可遣人往以色列全地、请我侪其余之昆弟、及居邑郊之祭司利未人、使之咸集于此、",
      "3": "我侪舁上帝匮而至、盖扫罗时、我侪未尝咨诹于匮、",
      "4": "会众曰、我必如是而行、民众咸视斯事为善也、",
      "5": "于是大卫集以色列人、自埃及之西曷溪、至哈马界、欲自基列耶琳、舁上帝匮至、",
      "6": "大卫率以色列众至巴拉、即属犹大之基列耶琳、欲舁耶和华上帝之匮、此匮乃以居基路伯上、耶和华之名而名者、",
      "7": "遂舁上帝匮、自亚比拿达室而出、载于斯车、乌撒与亚希约御之、",
      "8": "大卫及以色列众、在上帝前、极力舞蹈、讴歌、以琴瑟锣鼓与角作乐、",
      "9": "至基顿禾场、牛蹶、乌撒伸手扶匮、",
      "10": "耶和华怒乌撒、因其伸手扶匮而击之、遂死于上帝前、",
      "11": "耶和华击乌撒、大卫不悦、称其地曰毗列斯乌撒、至于今日、",
      "12": "是日大卫畏上帝曰、上帝之匮、何可至我所、",
      "13": "于是大卫不舁匮入大卫城、至于己所、乃转舁至迦特人俄别以东室、",
      "14": "上帝匮在俄别以东室三月、耶和华锡嘏于俄别以东家、及其所有、"
    },
    "14": {
      "1": "推罗王希兰遣使见大卫、携香柏及石工木工而至、为之建宫室、",
      "2": "大卫乃知耶和华立之为以色列王、盖为其民以色列故、振兴其国也、○",
      "3": "大卫在耶路撒冷又娶后妃、诞生子女、",
      "4": "在耶路撒冷所生之子、名沙母亚、朔罢、拿单、所罗门、",
      "5": "益辖、以利书亚、以利法列、",
      "6": "挪迦、尼斐、雅非亚、",
      "7": "以利沙玛、比利雅大、以利法列、○",
      "8": "非利士人闻大卫受膏、为以色列全族之王、咸至而索之、大卫闻之、遂往迎焉、",
      "9": "非利士人既至、侵利乏音谷、",
      "10": "大卫咨诹上帝曰、我往攻非利士人可否、尔付之于我手乎、耶和华曰、往哉、我必付之于尔手、",
      "11": "非利士人至巴力毗拉心、大卫击之、曰、上帝假我手破敌、如水之冲流然、故名其地曰巴力毗拉心、",
      "12": "敌遗其偶像、大卫宣命、乃以火焚之、",
      "13": "非利士人又侵谷中、",
      "14": "大卫复咨诹上帝、上帝曰、勿往迎之、宜绕其后、于桑林相对之所攻之、",
      "15": "闻桑杪有步履之声、则出战、盖上帝先尔而行、击非利士军旅、",
      "16": "大卫遵上帝命、击非利士军旅、自基遍至基色、",
      "17": "大卫之声名、遂洋溢于列国、耶和华使列国咸畏之、"
    },
    "15": {
      "1": "大卫于大卫城建宫室、又为上帝匮备所张幕、",
      "2": "大卫曰、耶和华既简利未人舁上帝匮、永久奉事之、他人不可舁也、",
      "3": "大卫集以色列众于耶路撒冷、以舁耶和华匮、至其所备之所、",
      "4": "又集亚伦裔、及利未人、",
      "5": "哥辖裔、族长乌列、与其昆弟百二十人、",
      "6": "米拉利裔、族长亚帅雅、与其昆弟二百二十人、",
      "7": "革顺裔、族长约珥、与其昆弟百三十人、",
      "8": "以利撒反裔、族长示玛雅、与其昆弟二百人、",
      "9": "希伯伦裔、族长以列、与其昆弟八十人、",
      "10": "乌薛裔、族长亚米拿达、与其昆弟百十二人、",
      "11": "大卫召祭司撒督、亚比亚他、与利未人乌列、亚帅雅、约珥、示玛雅、以列、亚米拿达、",
      "12": "谕之曰、尔曹为利未族长、当与昆弟自洁、致可舁以色列上帝耶和华之匮、至我所备之所、",
      "13": "尔曹初未舁之、亦未循例寻求上帝、故我上帝耶和华击我侪、",
      "14": "祭司利未人遂自洁、欲舁以色列上帝耶和华之匮而上、",
      "15": "利未子孙、以杠肩舁上帝匮、循摩西遵耶和华言所命、",
      "16": "大卫告利未族长、立其昆弟讴歌者、以乐器琴瑟与钹、欣然大发其音、而扬厥声、",
      "17": "利未人遂立约珥子希幔、与其昆弟比利家子亚萨、及其同宗米拉利裔、古沙雅子以探、",
      "18": "其次、昆弟撒迦利雅、便、雅薛、示米拉末、耶歇、乌尼、以利押、比拿雅、玛西雅、玛他提雅、以利斐利户、弥克尼雅、阍人俄别以东、耶利、",
      "19": "如是立讴歌者希幔、亚萨、以探、击铜钹大发其声、",
      "20": "撒迦利雅、雅薛、示米拉末、耶歇、乌尼、以利押、玛西雅、比拿雅鼓瑟、其声清以细、",
      "21": "玛他提雅、以利斐利户、弥克尼雅、俄别以东、耶利、亚撒西雅鸣琴、其声洪而缓、为始作者、",
      "22": "利未族长基拿尼雅、为讴歌之长、训讴歌之人、以其擅此技也、",
      "23": "比利家以利加拿为阍、以守匮、",
      "24": "祭司示巴尼、约沙法、拿坦业、亚玛赛、撒迦利雅、比拿亚、以利以谢、在上帝匮前吹角、俄别以东耶希亚为阍、以守匮、",
      "25": "于是大卫与以色列长老、及千夫长、欢然往舁耶和华之约匮、自俄别以东家而上、",
      "26": "因上帝助舁耶和华约匮之利未人、则献牡犊七、牡羊七为祭、",
      "27": "大卫与舁匮之利未人、及讴歌长基拿尼雅、暨众讴歌者、皆衣细枲长服、大卫又衣枲圣衣、",
      "28": "以色列众欢呼、吹角吹箛、击钹鼓瑟、鸣琴奏乐、舁耶和华约匮而上、",
      "29": "耶和华约匮入大卫城时、扫罗女米甲自牖而窥、见大卫王踊跃舞蹈、中心鄙夷之、"
    },
    "16": {
      "1": "众舁上帝匮入城、置于大卫所张之幕、献燔祭及酬恩祭于上帝前、",
      "2": "大卫献燔祭与酬恩祭既毕、奉耶和华名、为民祝嘏、",
      "3": "颁赐以色列众、无论男女、各予饼一方、肉一脔、葡萄干饼一方、○",
      "4": "又立利未人、供役于耶和华匮前、赞美称谢、颂扬以色列之上帝耶和华、",
      "5": "首亚萨、次撒迦利雅、及雅薛、示米拉末、耶歇、玛他提雅、以利押、比拿雅、俄别以东、耶利鼓瑟鸣琴、亚萨击钹发声、",
      "6": "祭司比拿雅、雅哈悉、恒吹角于上帝约匮前、",
      "7": "是日大卫始定、藉亚萨与其昆弟、称谢耶和华、",
      "8": "歌曰、当称谢耶和华、呼吁其名、以其作为、普告万民兮、",
      "9": "讴歌之、颂美之、道其奇行兮、",
      "10": "以其圣名为荣、凡求耶和华者、其心欢悦兮、",
      "11": "求耶和华、与其能力、恒寻其面兮、",
      "12": null,
      "13": "其仆以色列之裔、即其所选雅各子孙欤、念其所行奇事异迹、及其口之谳兮、",
      "14": "彼乃耶和华、我之上帝、行鞫于全地兮、",
      "15": "当永念其约、所谕万世之言、",
      "16": "即与亚伯拉罕所立之约、对以撒所发之誓、",
      "17": "且于雅各为定例、于以色列为永约兮、",
      "18": "曰、我必赐尔以迦南地、为尔所得之业兮、",
      "19": "昔尔人寡、其数无几、旅于斯土兮、",
      "20": "由此族游于彼族、自此国至于彼国、",
      "21": "上帝不容人虐遇之、因之谴责列王兮、",
      "22": "曰、我受膏者勿犯之、我之先知勿伤之、",
      "23": "全地当歌颂耶和华、日宣其拯救兮、",
      "24": "述其尊荣于列邦、道其奇行于万民兮、",
      "25": "盖耶和华为大、极当颂赞、宜寅畏之、超越诸神兮、",
      "26": "列邦之神、悉属虚无、惟耶和华创造诸天兮、",
      "27": "尊荣威严在于其前、能力欢愉在于其所兮、",
      "28": "万民诸族欤、当以尊荣能力、归于耶和华、归于耶和华兮、",
      "29": "以耶和华名应得之荣归之、奉献礼物、至于其前、衣圣服而崇拜之兮、",
      "30": "全地当战栗于其前、世界坚定、不至动摇兮、",
      "31": "诸天其欢、大地其喜、当宣告列邦曰、耶和华为王兮、",
      "32": "海及充其中者、当漰渤兮、田与其中所有、当欢欣兮、",
      "33": "林间诸木、必在耶和华前欢呼、因其将临、行鞫于地兮、",
      "34": "当称谢耶和华、以其为善、慈惠永存兮、",
      "35": "当曰救我之上帝欤、尚其救援我、会集我、拯我于列邦、俾我称颂尔圣名、以赞美尔而获胜、",
      "36": "以色列之上帝耶和华、当颂美之、自亘古以迄永久兮、众民咸曰、阿们、乃颂美耶和华、○",
      "37": "大卫留亚萨与其昆弟、恒供事于耶和华约匮前、循每日所宜、",
      "38": "俄别以东与其昆弟六十八人、及耶杜顿子俄别以东、并何萨为阍人、",
      "39": "祭司撒督、与其昆弟为祭司者、咸居基遍之崇邱、在耶和华幕前、",
      "40": "恒在燔祭坛、献燔祭于耶和华、朝夕无间、循耶和华法律所载、命以色列人者、",
      "41": "偕之者、又有希幔、耶杜顿、及其余被简、名录于册者、称谢耶和华、以其慈惠永存也、",
      "42": "希幔耶杜顿、偕之吹角击钹、大发其声、且以乐器和颂上帝之歌、耶杜顿子孙为阍人、",
      "43": "于是民众各归其家、大卫亦返、为眷聚祝嘏、"
    },
    "17": {
      "1": "大卫居宫室时、谓先知拿单曰、我居香柏之室、而耶和华约匮乃在帐中、",
      "2": "拿单曰、尔其从心所欲而行、盖上帝偕尔、",
      "3": "是夜上帝谕拿单曰、",
      "4": "往告我仆大卫曰、耶和华云、尔勿建室、为我居所、",
      "5": "我自导以色列人出埃及、至于今日、未尝居室、乃处帷幕、由此迁彼、",
      "6": "凡我与以色列人偕行之地、岂曾语牧我民以色列之士师曰、曷不为我建香柏之室乎、",
      "7": "故当谓我仆大卫曰、万军之耶和华云、我自羊牢中、羊群后、取尔为我民以色列之君、",
      "8": "尔之所往、我皆与偕、绝尔诸敌、将锡尔大名、如世间大人之名、",
      "9": "我欲为我民以色列定一区域、而栽植之、使居己所、不复迁移、不复遭恶类之败坏、有如畴昔、",
      "10": "及我命士师治我民以色列时、我必服尔诸敌、且我告尔、耶和华必为尔建立家室、",
      "11": "迨尔之日已盈、归尔列祖、我必立尔后裔、即尔子以嗣尔、巩固其国、",
      "12": "彼将为我建室、我必固其国位、历久弗替、",
      "13": "我将为其父、彼将为我子、不使我之慈惠离之、如离乎先尔者、",
      "14": "我必永立之于我家我国、巩固其位、历久弗替、",
      "15": "拿单循此诸言、依此启示、告大卫、○",
      "16": "大卫王入坐于耶和华前、曰、耶和华上帝欤、我何人斯、我家若何、尔乃导我至此乎、",
      "17": "上帝欤、此于尔目、犹以为小、尔又言及尔仆之家、至于久远、耶和华上帝欤、尔之待我、等于尊显之人、",
      "18": "尔仆受此尊荣、大卫更有何词、盖尔洞悉尔仆、",
      "19": "耶和华欤、尔为尔仆之故、循尔心志、行此大事、而显示之、",
      "20": "耶和华欤、以我所闻、尔无可比、尔外无他上帝、",
      "21": "地上何民、如尔民以色列、上帝亲往埃及赎之、以为己民、且于所赎民前、行大而可畏之事、驱逐列邦、而显尔名、",
      "22": "尔立以色列民永为尔民、尔耶和华为其上帝、",
      "23": "耶和华欤、尔论尔仆、与其家所言者、求尔坚固之、至于永远、如言而行、",
      "24": "愿人永尊尔名为大、曰、万军之耶和华、为以色列之上帝、乃治以色列之上帝、尔仆大卫之家、必坚立于尔前、",
      "25": "我上帝欤、既启示尔仆、必为之建立家室、故尔仆敢祈于尔前、",
      "26": "耶和华欤、尔乃上帝、以此福许尔仆、",
      "27": "今尔乐锡嘏于仆家、俾永存于尔前、耶和华欤、尔既锡福、则永享其福焉、"
    },
    "18": {
      "1": "厥后、大卫击非利士人服之、夺取迦特、与其乡里、",
      "2": "又击摩押、摩押人遂服役于大卫、而纳贡焉、",
      "3": "琐巴王哈大利谢往伯拉河、欲恢复其权时、大卫击之、至于哈马、",
      "4": "获其战车千乘、骑兵七千、步卒二万、战车之马、则断其筋、惟存百乘之马、",
      "5": "大马色之亚兰人、来助琐巴王哈大利谢、大卫击杀其人二万二千、",
      "6": "大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、",
      "7": "大卫夺哈大利谢臣仆之金盾、携至耶路撒冷、",
      "8": "又自属哈大利谢之提巴与均二邑、取铜甚多、所罗门用以制造铜海及柱、与诸铜器、",
      "9": null,
      "10": "哈大利谢屡与哈马王陀乌战、陀乌闻大卫击败琐巴王哈大利谢全军、遂遣子哈多兰见大卫王问安、为之祝嘏、哈多兰携金银铜诸器、",
      "11": "大卫王以此、及得自以东、摩押、亚扪、非利士、亚玛力、诸族之金银、俱区别献于耶和华、",
      "12": "洗鲁雅子亚比筛在盐谷、击杀以东人一万八千、",
      "13": "大卫置戍于以东、以东人遂服役于大卫、大卫无论何往、耶和华使之获胜、○",
      "14": "大卫为以色列全族之王、为其民众施行公义、",
      "15": "洗鲁雅子约押为军长、亚希律子约沙法为史官、",
      "16": "亚希突子撒督、与亚比亚他子亚比米勒为祭司、沙威沙为缮写、",
      "17": "耶何耶大子比拿雅、统辖基利提人、比利提人、大卫诸子、在王左右为相、"
    },
    "19": {
      "1": "厥后、亚扪族王拿辖没、其子嗣位、",
      "2": "大卫曰、昔哈嫩父拿辖施仁慈于我、今我将施仁慈于其子哈嫩、遂遣使往、唁其丧父、大卫仆至亚扪族地、见哈嫩以唁之、",
      "3": "亚扪族之牧伯谓哈嫩曰、大卫遣唁者诣尔、尔意大卫果敬尔父乎、其仆诣尔、讵非窥察此地、而灭之耶、",
      "4": "哈嫩遂执大卫仆、薙其须、中断其衣至臀、而遣之归、",
      "5": "其人深以为耻、或以所待告大卫、乃遣人迎之曰、可居耶利哥、俟须长而后归、",
      "6": "亚扪人知己为大卫所恶、哈嫩与亚扪人、遂以银一千他连得、由米所波大米、亚兰玛迦、琐巴、雇战车、募骑兵、",
      "7": "得战车三万二千乘、及玛迦王与其民众咸至、建营于米底巴前、亚扪人亦自其诸邑、会集以战、",
      "8": "大卫闻之、则遣约押率勇士全军、",
      "9": "亚扪族出、列陈于邑门、偕来之王、别列于野、",
      "10": "约押见其前后列陈、则简以色列之精兵、陈列行伍、以御亚兰人、",
      "11": "以余军付弟亚比筛、陈列行伍、以御亚扪族、",
      "12": "曰、如亚兰人强于我、尔则助我、如亚扪人强于尔、我则助尔、",
      "13": "宜强乃志、尔我当为我民、及我上帝邑、为大丈夫、愿耶和华成其所欲、",
      "14": "约押与所偕之民、进与亚兰人战、亚兰人遁于其前、",
      "15": "亚扪族见亚兰人遁、亦遁于其弟亚比筛前、而入于邑、约押遂返耶路撒冷、○",
      "16": "亚兰人见己为以色列所败、则遣使招河外之亚兰人出、哈大利谢之军长朔法率之、",
      "17": "或告大卫、遂集以色列众、济约但遇敌、列陈而攻之、亚兰人则与之战、",
      "18": "亚兰人遁于以色列众前、大卫戮其战车七千乘之卒、步卒四万、杀其军长朔法、",
      "19": "哈大利谢臣仆见其为以色列所败、遂与大卫修好、而服事之、嗣后亚兰人不复助亚扪族、"
    },
    "20": {
      "1": "岁初、列王出战时、约押率军毁亚扪族地、往围拉巴、大卫居于耶路撒冷、约押攻拉巴堕之、",
      "2": "大卫夺其王首之冕、权其金一他连得、饰以宝石、置于大卫首、又自邑中、携出货财甚多、",
      "3": "且出其邑民、使之服役于锯、及铁耙与斧、大卫待亚扪族诸邑、皆若是、大卫率民众归耶路撒冷、○",
      "4": "厥后、与非利士人战于基色、户沙人西比该、杀利乏裔细派、敌遂降服、",
      "5": "又与非利士人战、睚珥子伊勒哈难、杀迦特人歌利亚弟拉哈米、其枪之柯、大如织器之梁、",
      "6": "又战于迦特、有利乏裔一人、躯干修伟、手足各有六指、共二十有四、",
      "7": "其人侮以色列族时、大卫兄示米亚子约拿单杀之、",
      "8": "此皆利乏裔、生于迦特、死于大卫、及其臣仆之手、"
    },
    "21": {
      "1": "撒但起敌以色列人、激大卫核数之、",
      "2": "大卫谕约押及民长曰、往核以色列人、自别是巴至但、返而告我、使我知其数、",
      "3": "约押曰、愿耶和华增益其民、百倍于今、我主我王欤、斯众非皆尔仆乎、我主何为命此、何陷以色列人于罪乎、",
      "4": "然约押为王命所迫、遂往遍行以色列境、返耶路撒冷、",
      "5": "以民数进于大卫、以色列人执刃者、百有十万、犹大人执刃者、四十七万、",
      "6": "惟利未人与便雅悯人未核、因约押以王命为可恶也、",
      "7": "上帝不悦此事、遂击以色列人、",
      "8": "大卫祷上帝曰、我行此事、大干罪戾、愚昧之甚、求尔宥仆之过、",
      "9": "耶和华谕大卫之先见迦得曰、",
      "10": "往告大卫曰、耶和华云、我以三者示尔、可择其一、我行于尔、",
      "11": "迦得遂诣大卫曰、耶和华云、尔其择所欲者、",
      "12": "或饥馑三年、或为敌所败、被敌以刃追袭三月、或耶和华以疫为刃、遍行斯土、耶和华之使者灭以色列四境三日、尔其思之、俾我覆遣我者、",
      "13": "大卫谓迦得曰、我处窘迫之境、耶和华矜恤维大、愿陷于其手、勿陷于人手、",
      "14": "于是耶和华降疫疠于以色列、陨者七万、",
      "15": "上帝遣使往灭耶路撒冷、将灭之时、耶和华见之、悔降斯祸、遂谕施剿之使曰、足矣、可止尔手、其时耶和华之使者、立于耶布斯人阿珥楠之禾场、",
      "16": "大卫举目、见耶和华使者立于空际、拔刃在手、指耶路撒冷、大卫与诸长老、皆衣麻衣、俯伏于地、",
      "17": "大卫祷上帝曰、命核民数者非我乎、我犯罪行恶、此群羊何为、愿我上帝耶和华手攻我、及我父家、勿攻尔民、使遘斯灾、",
      "18": "耶和华之使者命迦得告大卫、宜上为耶和华筑坛、在耶布斯人阿珥楠之禾场、",
      "19": "遂依迦得奉耶和华名、所谕之言而上、",
      "20": "适阿珥楠打麦、回顾见天使、所偕四子俱避匿、",
      "21": "大卫至阿珥楠处、阿珥楠见之、乃出禾场、伏地而拜、",
      "22": "大卫谓之曰、以此禾场予我、我为耶和华筑坛其上、俾疫止于民间、必足其价、以场予我、",
      "23": "阿珥楠曰、取之可也、愿我主我王依所视为善者而行、牛为燔祭、打谷之具为柴、麦为素祭、我悉予之、",
      "24": "大卫王曰、不然、我必足其价以购之、不取尔物献于耶和华、不费财之燔祭、我不献之、",
      "25": "于是大卫权黄金六百舍客勒、予阿珥楠、以购其地、",
      "26": "大卫为耶和华筑坛于彼、献燔祭与酬恩祭、吁耶和华、耶和华自天允之、降火于燔祭坛、",
      "27": "耶和华命使者韬刃于鞘、○",
      "28": "是时大卫见耶和华于耶布斯人阿珥楠之禾场、允其所祈、则献祭于彼、",
      "29": "时、耶和华之幕、与燔祭坛、即摩西在旷野所造者、皆在基遍崇邱、",
      "30": "大卫不敢往彼咨诹上帝、因惧耶和华使者之刃也、",
      "31": null
    },
    "22": {
      "1": "大卫曰、此乃耶和华上帝之室、以色列燔祭之坛、○",
      "2": "大卫命集旅于以色列地之人、选石工凿石、以建上帝室、",
      "3": "大卫备铁甚多、以为门扉之钉及钩、又备铜无算、",
      "4": "香柏无数、盖西顿推罗人运之甚多也、",
      "5": "大卫曰、我子所罗门尚冲弱、为耶和华建室、必极壮丽、声誉荣光、播于万国、故我必为之备、于是大卫未死之先、储材丰盛、○",
      "6": "大卫召子所罗门、嘱其为以色列之上帝耶和华建室、",
      "7": "谓之曰、我子欤、我有意为我上帝耶和华之名建室、",
      "8": "惟耶和华降谕于我曰、尔流人血甚多、屡经大战、不可为我名建室、因尔多流人血于地、为我目击、",
      "9": "尔将生子、彼处平康、厥名所罗门、我必锡以绥安、使免四周诸敌之扰、彼在位时、我必锡绥安于以色列族、",
      "10": "彼将为我名建室、彼必为我子、我必为其父、固其国位于以色列、历世弗替、",
      "11": "我子欤、愿耶和华偕尔、愿尔亨通、建尔上帝耶和华之室、循其所言、",
      "12": "愿耶和华赋尔睿智聪明、使尔受命治以色列、守尔上帝耶和华之律、",
      "13": "尔若遵行耶和华藉摩西、命以色列人之典章律例、则必亨通、强乃心、壮乃志、勿畏葸、勿恐惶、",
      "14": "我于困难中、为耶和华室、备金十万他连得、银百万他连得、铜铁甚多、莫权其数、亦备木石、尔可增益之、",
      "15": "且尔多有匠役、石工木工、及诸巧匠、",
      "16": "金银铜铁无数、尔其兴起造作、愿耶和华偕尔、",
      "17": "大卫又命以色列诸牧伯、助子所罗门曰、",
      "18": "尔上帝耶和华非偕尔、赐尔四周平康乎、盖彼以斯土之民付我手、俾地为耶和华与其民所辖、"
    },
    "23": {
      "1": "大卫寿高年迈、立子所罗门为以色列王、",
      "2": "集以色列诸牧伯、及祭司利未人、",
      "3": "利未人自三十岁以上者、核其丁男、共三万八千人、",
      "4": "其中督耶和华室之工者、二万四千、为有司士师者六千、",
      "5": "司阍者四千、以大卫所作之乐器、颂赞耶和华者四千、",
      "6": "大卫循利未子革顺、哥辖、米拉利、分其裔为班次、",
      "7": "革顺裔拉但、示每、",
      "8": "拉但子、耶歇为长、又有细坦、约珥、共三人、",
      "9": "示每子、示罗密、哈薛、哈兰三人、皆为拉但族长、",
      "10": "示每子、雅哈、细拿、耶乌施、比利亚、此四人、皆示每之子、",
      "11": "雅哈为长、细撒次之、耶乌施与比利亚、丁男无多、故归一族核数、",
      "12": "哥辖子、暗兰、以斯哈、希伯伦、乌薛四人、",
      "13": "暗兰子、亚伦、摩西、亚伦及其子孙、永别为圣、以别至圣之物、焚香于耶和华前、而供役事、且奉其名为人祝嘏、历世靡暨、",
      "14": "上帝仆摩西之裔、其名录于利未支派中、",
      "15": "摩西子、革舜、以利以谢、",
      "16": "革舜子、细布业为长、",
      "17": "以利以谢子、利哈比雅为长、以利以谢无他子、惟利哈比雅子甚多、",
      "18": "以斯哈子、示罗密为长、",
      "19": "希伯伦子、耶利雅为长、次亚玛利雅、三雅哈悉、四耶加面、",
      "20": "乌薛子、米迦为长、次耶西雅、",
      "21": "米拉利子、抹利、母示、抹利子、以利亚撒、基士、",
      "22": "以利亚撒卒、无子有女、同宗基士子娶之、",
      "23": "母示子、末力、以得、耶利摩三人、",
      "24": "此乃利未子孙、循其宗族、凡为族长、按名见核、自二十岁以上、供耶和华室之役事、",
      "25": "大卫曰、以色列之上帝耶和华赐民绥安、且永居于耶路撒冷、",
      "26": "利未人无庸复舁会幕、及供事之器皿、",
      "27": "循大卫临终所命、利未人自二十岁以上者核之、",
      "28": "其职乃侍亚伦子孙、供耶和华室之役事、在院宇及房屋、洁诸圣物、服役于上帝室、",
      "29": "掌陈设之饼、素祭之细面、无酵之薄饼、盘炙油浸之物、及诸度量、",
      "30": "朝夕立而称谢颂赞耶和华、",
      "31": "安息日、月朔、节期、循其常例定数、恒献燔祭于耶和华、",
      "32": "又守会幕及圣所、并偕其昆弟亚伦子孙、供耶和华室之役事、"
    },
    "24": {
      "1": "亚伦子孙班次如左、亚伦子拿答、亚比户、以利亚撒、以他玛、",
      "2": "拿答亚比户先其父而死、无子、故以利亚撒以他玛供祭司职、",
      "3": "大卫与以利亚撒之裔撒督、及以他玛之裔亚希米勒、循其秩序、分其班次、",
      "4": "以利亚撒子孙为长者、较以他玛子孙尤多、分之如左、以利亚撒子孙族长十六、以他玛子孙室家凡八、",
      "5": "皆掣签而分之、无有差等、或在圣所为长、或在上帝前为长、兼有以利亚撒以他玛之子孙、",
      "6": "利未人、拿坦业子缮写示玛雅、在王与牧伯、及祭司撒督、亚比亚他子亚希米勒、暨祭司利未人之族长前、记录其名、为以利亚撒子孙取一族、为以他玛子孙取一族、",
      "7": "掣签而得者、首耶何雅立、次耶大雅、",
      "8": "三哈琳、四梭琳、",
      "9": "五玛基雅、六米雅民、",
      "10": "七哈歌斯、八亚比雅、",
      "11": "九耶书亚、十示迦尼、",
      "12": "十一以利雅实、十二雅金、",
      "13": "十三胡巴、十四耶是比押、",
      "14": "十五璧迦、十六音麦、",
      "15": "十七希悉、十八哈辟悉、",
      "16": "十九毗他希雅、二十以西结、",
      "17": "二十一雅斤、二十二迦末、",
      "18": "二十三第莱雅、二十四玛西亚、",
      "19": "如是定其班次、入耶和华室、循其祖亚伦之定例、遵以色列之上帝耶和华所命、○",
      "20": "其余利未之裔、暗兰子书巴业、书巴业子耶希底亚、",
      "21": "利哈比雅裔、伊示雅为长、",
      "22": "以斯哈裔示罗摩、示罗摩裔雅哈、",
      "23": "希伯伦裔、长子耶利雅、次子亚玛利雅、三子雅哈悉、四子耶加面、",
      "24": "乌薛裔米迦、米迦裔沙密、",
      "25": "米迦弟伊示雅、伊示雅裔撒迦利雅、",
      "26": "米拉利裔抹利、母示、雅西雅裔比挪、",
      "27": "米拉利裔、雅西雅子比挪、朔含、撒刻、伊比利、",
      "28": "抹利子以利亚撒、以利亚撒无子、",
      "29": "基士裔耶拉篾、",
      "30": "母示子末力、以得、耶利摩、此皆利未人之裔、循其室家、",
      "31": "亦如其昆弟亚伦裔、掣签于大卫王、及撒督亚希米勒、与祭司利未人之族长前、室家之长、与其弟无异也、"
    },
    "25": {
      "1": "大卫与诸军长、简立亚萨希幔耶杜顿子孙、俾供役事、以琴瑟与钹讴歌、供役事者、其数如左、",
      "2": "亚萨子撒刻、约瑟、尼探雅、亚萨利拉、俱为亚萨所辖、遵王命而讴歌、",
      "3": "耶杜顿子基大利、西利、耶筛亚、哈沙比雅、玛他提雅、示每六人、俱为其父耶杜顿所辖、以琴讴歌、称谢颂赞耶和华、",
      "4": "希幔子布基雅、玛探雅、乌薛、细布业、耶利摩、哈拿尼雅、哈拿尼、以利亚他、基大利提、罗幔提以谢、约施比加沙、玛罗提、何提、玛哈秀、",
      "5": "此皆希幔之子、任吹角之职、希幔奉上帝命、为王之先见、上帝赐之子十四、女三、",
      "6": "俱为其父所辖、以钹与琴瑟、讴歌于耶和华室、供上帝室之役事、亚萨、耶杜顿、希幔、乃王命是听、",
      "7": "以上所载、与其昆弟、学习颂赞耶和华、善于讴歌者、共二百八十八人、",
      "8": "无论尊卑师弟、俱一例掣签、而得其班次、",
      "9": "掣签而得者、首亚萨子约瑟、次基大利、与其昆弟及子十二人、",
      "10": "三撒刻、与其子及昆弟十二人、",
      "11": "四伊洗利、与其子及昆弟十二人、",
      "12": "五尼探雅、与其子及昆弟十二人、",
      "13": "六布基雅、与其子及昆弟十二人、",
      "14": "七耶萨利拉、与其子及昆弟十二人、",
      "15": "八耶筛亚、与其子及昆弟十二人、",
      "16": "九玛探雅、与其子及昆弟十二人、",
      "17": "十示每、与其子及昆弟十二人、",
      "18": "十一亚萨烈、与其子及昆弟十二人、",
      "19": "十二哈沙比雅、与其子及昆弟十二人、",
      "20": "十三书巴业、与其子及昆弟十二人、",
      "21": "十四玛他提雅、与其子及昆弟十二人、",
      "22": "十五耶利摩、与其子及昆弟十二人、",
      "23": "十六哈拿尼雅、与其子及昆弟十二人、",
      "24": "十七约施比加沙、与其子及昆弟十二人、",
      "25": "十八哈拿尼、与其子及昆弟十二人、",
      "26": "十九玛罗提、与其子及昆弟十二人、",
      "27": "二十以利亚他、与其子及昆弟十二人、",
      "28": "二十一何提、与其子及昆弟十二人、",
      "29": "二十二基大利提、与其子及昆弟十二人、",
      "30": "二十三玛哈秀、与其子及昆弟十二人、",
      "31": "二十四罗幔提以谢、与其子及昆弟十二人、"
    },
    "26": {
      "1": "司阍之班次、可拉族、亚萨裔、可利子米施利米雅、",
      "2": "米施利米雅子、长撒迦利雅、次耶叠、三西巴第雅、四耶提聂、",
      "3": "五以拦、六约哈难、七以利约乃、",
      "4": "俄别以东子、长示玛雅、次约萨拔、三约亚、四沙甲、五拿坦业、",
      "5": "六亚米利、七以萨迦、八毗乌利太、盖上帝锡之以嘏、",
      "6": "其子示玛雅亦生子、俱为英武之士、治其父家、",
      "7": "示玛雅子、俄得尼、利法益、俄备得、以利萨巴、其昆弟乃勇士、又有以利户、西玛迦、",
      "8": "此皆俄别以东子孙、斯众与其子及昆弟、俱为勇士、有力能供役事、共六十二人、",
      "9": "米施利米雅有子及昆弟、俱为勇士、共十八人、",
      "10": "米拉利裔何萨亦有子、申利为长、彼非长子、其父立之为长、",
      "11": "次希勒家、三底巴利雅、四撒迦利雅、何萨子与昆弟、共十三人、",
      "12": "以上所载、皆司阍之班长、依其班次、供役于耶和华室、如其昆弟、",
      "13": "无论尊卑、俱按室家、掣签守门、",
      "14": "示利米雅掣签得东门、其子勒迦利雅、乃聪敏之议士、掣签得北门、",
      "15": "俄别以东得南门、其子司府库、",
      "16": "何萨守西垣、近沙利基门、门达通衢、班列相对、",
      "17": "在东有六利未人、北四人、南四人、府库各二人、日以为常、",
      "18": "廊庑之西、守通衢者四人、守廊庑者二人、",
      "19": "此司阍之班次、乃可拉及米拉利之裔、○",
      "20": "利未人亚希雅、掌上帝室之府库、及圣物之府库、",
      "21": "革顺族、拉但裔、族长耶希伊利、",
      "22": "耶希伊利子西坦、及其弟约珥、掌耶和华室之府库、",
      "23": "暗兰、以斯哈、希伯伦、乌泄四族、亦有职守、",
      "24": "摩西子革舜之裔细布业、司诸府库、",
      "25": "亦有其昆弟以利以谢之裔、以利以谢子利哈比雅、利哈比雅子耶筛亚、耶筛亚子约兰、约兰子细基利、细基利子示罗密、",
      "26": "示罗密及其昆弟、掌府库中之圣物、即大卫王与诸族长、千夫长、百夫长、并军长所献者、",
      "27": "彼以战时所获之物、区别为圣、以修耶和华室、",
      "28": "先见撒母耳、基士子扫罗、尼珥子押尼珥、洗鲁雅子约押、凡其所献之圣物、俱为示罗密及其昆弟所掌、",
      "29": "以斯哈族基拿尼雅及其子、为有司士师、理以色列外事、",
      "30": "希伯伦族哈沙比雅、及其昆弟千七百人、俱为勇士、督理约但西之以色列人、供耶和华之事、与王之役、",
      "31": "希伯伦族耶利雅、循其世系为族长、当大卫在位之四十年、在基列之雅谢、求获勇士于其族中、",
      "32": "耶利雅之昆弟二千七百人、俱为勇士、亦为族长、大卫立之督理流便人、迦得人、及玛拿西支派之半、供上帝之事、与王之役、"
    },
    "27": {
      "1": "以色列诸族长、千夫长、百夫长、以及有司、按其人数、分班事王、班各二万四千人、在周岁之中、每月迭为出入、",
      "2": "正月首班、撒巴第业子雅朔班为班长、其班二万四千人、",
      "3": "彼乃法勒斯裔、为正月班诸军长之首、",
      "4": "二月之班长、亚哈希人朵代、又有军长密基罗副之、其班二万四千人、",
      "5": "三月三班之长、祭司耶何耶大子比拿雅、其班二万四千人、",
      "6": "比拿雅在三十勇士中为最、而统辖之、其子暗米萨拔、亦在厥班、",
      "7": "四月四班之长、约押弟亚撒黑、其子西巴第雅继之、其班二万四千人、",
      "8": "五月五班之长、伊斯拉人珊合、其班二万四千人、",
      "9": "六月六班之长、提哥亚人、益吉子以拉、其班二万四千人、",
      "10": "七月七班之长、以法莲族、比伦人希利斯、其班二万四千人、",
      "11": "八月八班之长、谢拉族、户沙人西比该、其班二万四千人、",
      "12": "九月九班之长、便雅悯族、亚拿突人亚比以谢、其班二万四千人、",
      "13": "十月十班之长、谢拉族、尼陀法人玛哈莱、其班二万四千人、",
      "14": "十一月十一班之长、以法莲族、比拉顿人比拿雅、其班二万四千人、",
      "15": "十二月十二班之长、俄陀聂族、尼陀法人黑玳、其班二万四千人、○",
      "16": "统辖以色列支派者如左、辖流便人者、细基利子以利以谢、辖西缅人者、玛迦子示法提雅、",
      "17": "辖利未人者、基母利子哈沙比雅、辖亚伦子孙者撒督、",
      "18": "辖犹大人者、大卫兄以利户、辖以萨迦人者、米迦勒子暗利、",
      "19": "辖西布伦人者、俄巴第雅子伊施玛雅、辖拿弗他利人者、亚斯列子耶利摩、",
      "20": "辖以法莲人者、阿撒细雅子何细亚、辖玛拿西半支派者、毗大雅子约珥、",
      "21": "辖居基列之玛拿西半支派者、撒迦利雅子易多、辖便雅悯人者、押尼珥子雅西业、",
      "22": "辖但人者、耶罗罕子亚萨列、以上所载、皆以色列诸支派之长、",
      "23": "以色列人二十岁以下者、大卫未核其数、盖耶和华曾云、必增以色列人、如天星之多、",
      "24": "洗鲁雅子约押始核之而未竟、且因此事震怒临及以色列、其数不载入大卫王纪、○",
      "25": "亚垒子押斯马威掌王府库、乌西雅子约拿单掌郊邑村堡之仓、",
      "26": "基绿子以斯利辖耕田之农人、",
      "27": "拉玛人示每掌葡萄园、实弗米人撒巴底掌葡萄园之酒窖、",
      "28": "基第利人巴勒哈南掌平原之橄榄桑树、约阿施掌油窖、",
      "29": "沙仑人施提赉掌牧于沙仑之牛群、亚第赉子沙法掌牧于谷中之牛群、",
      "30": "以实玛利人阿比勒掌驼群、米仑人耶希底亚掌驴群、夏甲人雅悉掌羊群、",
      "31": "以上所载、皆掌大卫王之所有、○",
      "32": "大卫叔约拿单有聪慧、为谋士、兼缮写、哈摩尼子耶歇伴王诸子、",
      "33": "亚希多弗为王谋士、亚基人户筛为王之友、",
      "34": "亚希多弗没后、比拿雅子耶何耶大、及亚比亚他继其职、约押为王之军长、"
    },
    "28": {
      "1": "大卫集以色列诸牧伯、支派长、更迭事王之班长、千夫长、百夫长、掌王与王子之产业牲畜者、以及宦官战士、所有勇士、俱至耶路撒冷、",
      "2": "大卫王立而言曰、我昆弟、我民欤、其听我言、我有意建室、安置耶和华之约匮、而为我上帝之足几、已备具以待建造、",
      "3": "惟上帝谕我曰、尔乃战士、流人之血、不可为我名建室、",
      "4": "然以色列之上帝耶和华、于我父家简我、永为以色列王、因其简犹大族为首、在犹大室中简我父家、在我父众子中悦我、立为以色列全族之王、",
      "5": "耶和华赐我多子、在我子中简我子所罗门、居耶和华国之位、以治以色列人、",
      "6": "且谕我曰、尔子所罗门将建我室及院、盖我简之为我子、我将为其父、",
      "7": "彼若恒遵我诫命律例、有如今日、我必坚定其国、历世弗替、",
      "8": "今在耶和华会、以色列众前、我上帝亦闻之、尔其寻求尔上帝耶和华之诫命、而遵守之、致尔据此美地、遗之子孙、以为永业、",
      "9": "我子所罗门欤、当识尔父之上帝、尽心乐意以事之、盖耶和华鉴察众心、洞悉意想、尔若寻之、则必遇之、尔若弃之、彼必永久弃尔、",
      "10": "尔其慎旃、因耶和华简尔建室、以为圣所、强乃志而为之、○",
      "11": "大卫以廊庑、房屋、府库、楼阁、内室、及施恩座之式、付其子所罗门、",
      "12": "且以感神而得之式予之、即耶和华室之院、四周之室上帝室之府库、及圣物府库之式、",
      "13": "又以祭司利未人之班次、及耶和华室之役事、并耶和华室中之工、诸器之式示之、",
      "14": "以及供事金器之轻重、供事银器之轻重、各适其宜、",
      "15": "金灯台与盏之轻重、银灯台与盏之轻重、各适其宜、",
      "16": "陈饼金几之轻重、银几之轻重、各适其宜、",
      "17": "精金锸盂壶之轻重、金碗之轻重、银碗之轻重、各适其宜、",
      "18": "精金香坛之轻重、以金制舆、即基路伯之式、基路伯展翮、以覆耶和华约匮、",
      "19": "大卫曰、此诸式、乃由耶和华手所图、而得识之、",
      "20": "又谕其子所罗门曰、强乃心、壮乃志、以行是事、勿畏葸、勿恐惶、因我上帝耶和华偕尔、必不离尔、不弃尔、迨耶和华室供事之制作、告厥成功、",
      "21": "祭司利未人循其班次、供上帝室之役事、且有巧匠乐助尔工、军长民众、咸从尔命、"
    },
    "29": {
      "1": "大卫王谓会众曰、我子所罗门、乃耶和华所简、今尚冲弱、而工程浩大、盖此殿宇非为人也、乃为耶和华上帝也、",
      "2": "我既竭力为我上帝室、预备金银铜铁材木、俱适其用、且有玛瑙、嵌石、花石、及诸宝石、与白石甚多、",
      "3": "因我慕我上帝室、故于所备建圣室外、以己所储之金银、献于我上帝室、",
      "4": "即俄斐之金三千他连得、煆炼之银七千他连得、以盖诸室之壁、",
      "5": "以之制造金银器皿、及工匠一切选作、今日孰乐献己于耶和华乎、",
      "6": "于是诸族长、以色列支派之牧伯、千夫长、百夫长、及为王督工者、皆乐输焉、",
      "7": "为建上帝室之用、共输金五千他连得、金币一万、银一万他连得、铜一万八千他连得、铁十万他连得、",
      "8": "凡有宝石、则献入耶和华室之府库、革顺裔耶歇掌之、",
      "9": "众既尽心乐输于耶和华、民则欢悦、大卫王亦欣喜弗胜、○",
      "10": "大卫在会众前、称颂耶和华曰、我祖以色列之上帝耶和华欤、尔宜称颂、永世靡暨、",
      "11": "耶和华欤、尔为尊大、具有权能荣耀、胜捷威严、凡在天在地者、悉属乎尔、耶和华欤、国为尔有、尔被高举、为万有之首、",
      "12": "富贵由尔而来、尔治万有、能力在于尔手、尔手使人昌大、赐众以力、",
      "13": "我上帝欤、我称谢尔、颂尔荣名、",
      "14": "我何人斯、我民为谁、乃能如此乐输、盖万物由尔而来、我侪以属尔者献于尔也、",
      "15": "我侪在尔前、为远人、为羁旅、同于列祖、在世之日如影、无永存之希望、",
      "16": "我上帝耶和华欤、我侪为尔圣名建室、所备多材、俱出尔手、皆为尔有、",
      "17": "我上帝欤、我知尔鉴察人心、喜悦端正、凡此诸物、我以正心乐输、我见尔民在此乐输、亦欣喜焉、",
      "18": "我列祖亚伯拉罕、以撒、以色列之上帝、耶和华欤、愿使尔名恒存此念、坚心于尔、",
      "19": "俾我子所罗门、尽心守尔诫命、法度典章、成此诸事、以我所备者建造殿宇、○",
      "20": "大卫谓会众曰、当颂赞尔之上帝耶和华、会众遂颂赞其列祖之上帝耶和华、俯首而拜耶和华与王、",
      "21": "翌日献祭、奉燔祭于耶和华、牡犊一千、牡羊一千、羔羊一千、与其灌祭、又为以色列众献祭甚多、",
      "22": "是日于耶和华前、式饮式食、喜乐不胜、复立大卫子所罗门为王、膏之归耶和华为君、亦膏撒督为祭司、",
      "23": "于是所罗门居耶和华所赐之位、继父大卫为王、无不亨通、以色列众咸听从之、",
      "24": "诸牧伯勇士、及大卫王众子、皆服从所罗门王、",
      "25": "耶和华使所罗门于以色列众前、极为尊大、赐以威严、以色列之前王、咸不及之、○",
      "26": "耶西子大卫治以色列众、",
      "27": "为王四十年、在希伯仑七年、在耶路撒冷三十三年、",
      "28": "寿高年迈、富贵尊荣而逝、子所罗门嗣位、",
      "29": "大卫王事迹之始末、载于先见撒母耳书、先知拿单书、先见迦得书、",
      "30": "其国事暨勇力、及彼与以色列、并诸国所历之事、悉载之焉、"
    }
  },
  "2Ch": {
    "1": {
      "1": "大卫子所罗门国位巩固、其上帝耶和华偕之、使之甚为昌大、",
      "2": "所罗门召以色列众、千夫长、百夫长、士师、及以色列牧伯族长、咸至、",
      "3": "所罗门与会众、往基遍之崇邱、盖上帝之会幕在彼、即耶和华仆摩西在旷野所造者、",
      "4": "惟上帝之匮、大卫已自基列耶琳、舁至特备之所、因大卫在耶路撒冷为之张幕、",
      "5": "昔户珥孙、乌利子比撒列所制之铜坛、亦在基遍、于耶和华幕前、所罗门与会众诣之、",
      "6": "所罗门在耶和华会幕前之铜坛、献千牲为燔祭、○",
      "7": "是夕上帝见于所罗门、谓之曰、所欲我赐尔者、尔其求之、",
      "8": "所罗门曰、尔施鸿慈于我父大卫、使我继之为王、",
      "9": "耶和华上帝欤、今求尔践所许我父大卫之言、斯民众多、如地之尘、而尔立我为其王、",
      "10": "祈赐我聪明智慧、使于民前出入、斯民若是之多、孰能听其讼乎、",
      "11": "上帝谕所罗门曰、我立尔为我民之王、尔有此心、不求资财、富有、尊荣、寿考、亦不求灭敌之命、惟求聪明智慧、能听我民之讼、",
      "12": "我以聪明智慧锡尔、更赐资财、富有尊荣、尔前之王、未有若此、尔后之王、亦未有若此者也、",
      "13": "所罗门自基遍崇邱之会幕前、至耶路撒冷、治以色列、○",
      "14": "所罗门集车骑、有车一千四百、骑兵一万二千、置于屯车之邑、并王都耶路撒冷、",
      "15": "王使金银在耶路撒冷多如石、香柏多如谷中之桑、",
      "16": "所罗门之马、来自埃及、乃王之商贾、依各群之值而购者、",
      "17": "其购自埃及之车、每乘值银六百舍客勒、每马值银一百五十舍客勒、赫族诸王、与亚兰诸王、亦依其值、由此商贾而购之、"
    },
    "2": {
      "1": "所罗门决意为耶和华之名建室、亦为己建宫室、",
      "2": "乃简负荷者七万、入山凿石者八万、督工者三千六百、",
      "3": "所罗门遣人谓推罗王希兰曰、昔尔运香柏于我父大卫、以建宫室而居、今请尔亦如是待我、",
      "4": "我将为我上帝耶和华之名建室、区别以归之、焚芳品之香于其前、恒供陈设之饼、每朝夕、安息日、月朔、及我上帝耶和华之节期、奉献燔祭、此乃以色列之常例、",
      "5": "我所欲建之室甚大、盖我上帝大于诸神、",
      "6": "然孰能为之建室哉、天与天上之天、不足容之、我何人斯、而为之建室乎、第焚香于其前而已、",
      "7": "今求遣一巧匠、精于金银铜铁、及紫绛蓝三色之工、并善雕刻者、与我父大卫于犹大及耶路撒冷、所备之巧匠同在、",
      "8": "又求自利巴嫩、运香柏松木檀木于我、我知尔仆、在利巴嫩善于伐木、我仆可与之偕、",
      "9": "多备材木、我所将建之室、广大奇异、",
      "10": "尔仆伐木、我必予以小麦二万歌珥、麰麦二万歌珥、酒二万罢特、油二万罢特、",
      "11": "推罗王希兰覆书于所罗门曰、耶和华惠爱其民、故立尔为其王、",
      "12": "又曰、造天地之耶和华、以色列之上帝、宜颂美焉、赐大卫王智慧之子、赋以颖悟聪明、为耶和华建室、为己建宫室、",
      "13": "今我遣一巧匠、有聪明者诣尔、即我父老希兰、",
      "14": "乃但支派妇人之子、其父推罗人、精于金银铜铁石木、及紫蓝绛三色、与细枲之工、又善雕刻、能构巧思、为之备所、俾与尔之巧匠、及尔父我主大卫之巧匠同在、",
      "15": "我主所言之小麦麰麦、与酒及油、可运于仆、",
      "16": "我侪必伐木于利巴嫩、适尔所用、编之为桴、浮海以达约帕、尔可运至耶路撒冷、○",
      "17": "所罗门核居以色列地之旅人、如其父大卫所为、得十五万三千六百人、",
      "18": "使七万人负荷、八万人入山凿石、三千六百人督工、"
    },
    "3": {
      "1": "所罗门肇建耶和华室、于耶路撒冷摩利亚山、即耶和华见于其父大卫之所、大卫曾定其地、在耶布斯人阿珥楠禾场、",
      "2": "所罗门即位四年二月二日、开始建造、",
      "3": "所罗门为上帝室所砌之基、长六十肘、宽二十肘、俱循古度、",
      "4": "前廊长二十肘、宽与室等、高百二十肘、内盖以精金、",
      "5": "大室之壁、蔽以柏木、盖以精金、上刻棕树与链之状、",
      "6": "又饰室以宝石、使之华美、金皆巴瓦音所出、",
      "7": "室及梁阈壁门、皆以金盖之、壁上镂基路伯、",
      "8": "又造至圣所、长二十肘、与室之宽相等、其宽亦二十肘、盖以精金、用金六百他连得、",
      "9": "金钉五十舍客勒、楼阁亦盖以金、",
      "10": "至圣所内、按作像法、制基路伯二、包之以金、",
      "11": "其翮共长二十肘、左者一翮长五肘、及于室壁、一翮亦长五肘、接于右者之翮、",
      "12": "右者一翮长五肘、及于室壁、一翮亦长五肘、接于左者之翮、",
      "13": "二基路伯各张其翮、共长二十肘、面室而立、",
      "14": null,
      "15": "室前作二柱、高三十五肘、柱顶高五肘、柱顶高五肘、",
      "16": "又作链、置于柱顶、作石榴一百、系于链上、",
      "17": "其柱立于室前、左一右一、右名雅斤、左名波阿斯、"
    },
    "4": {
      "1": "又作铜坛、长二十肘、宽二十肘、高十肘、",
      "2": "铸一铜海、其式维圆、高五肘、径十肘、围三十肘、",
      "3": "其下四周、有匏瓜环之、每肘十瓜、瓜为二行、与海同铸、",
      "4": "海有十二牛负之、北向三、西向三、南向三、东向三、海在其上、牛后内向、",
      "5": "海厚一掌、边制如盂、式若百合花、可容三千罢特、",
      "6": "又作盘十、右置五、左置五、以备浣濯、属燔祭之物涤于其中、惟祭司则濯于铜海、",
      "7": "以金作灯台十、循其定式、置于殿内、右五左五、",
      "8": "作几十、置于殿内、右五左五、作金盂百、",
      "9": "更造祭司院、与大院、及院门、包门以铜、",
      "10": "置海于殿右、东边南向、",
      "11": "户兰亦制釜铲盂、为所罗门王在上帝室所作者、悉竣厥工、",
      "12": "即柱二、柱上之球与顶各二、覆柱球之网二、",
      "13": "石榴四百、系于二网、网各二行、以覆柱顶二球、",
      "14": "又制诸座、及座上之盘、",
      "15": "铜海一、及其下之牛十二、",
      "16": "釜铲锸、及耶和华室之诸器、皆父老户兰、以光洁之铜、为所罗门王制之、",
      "17": "在约但平原、疏割撒利但间胶土之地铸之、",
      "18": "所罗门所制之器、其数甚多、所用之铜、轻重未详、",
      "19": "所罗门作上帝室之诸器、及金坛与陈饼之几、",
      "20": "灯台与其盏、循其常例、燃于内殿前、俱以精金制之、",
      "21": "其花与盏及剪、以纯金而制、",
      "22": "镊盂匙鼎、以精金而制、室门与至圣所之扉、及室之扉、皆以金作之、"
    },
    "5": {
      "1": "所罗门为耶和华室、所作之工已竣、遂携其父大卫所献之金银、及诸器皿、置于上帝室之府库、○",
      "2": "所罗门集以色列长老、支派之长、及以色列牧伯、咸至耶路撒冷、欲舁耶和华约匮、自大卫城、即锡安城而上、",
      "3": "七月节期、以色列众咸集王所、",
      "4": "诸长老既至、利未人遂舁匮、",
      "5": "利未人祭司舁匮及会幕、与幕中诸圣器而上、",
      "6": "所罗门王与所集之以色列会众、咸在匮前、献牛羊为祭、其多不可胜数、",
      "7": "祭司舁耶和华约匮入于内殿、即至圣所、基路伯翮下、",
      "8": "二基路伯展翮于匮上、覆匮与杠、",
      "9": "其杠之长、在内殿前得见其末、惟殿外不得见之、迄今犹在、",
      "10": "匮内惟二石版、即以色列人出埃及、耶和华与之立约、摩西在何烈山所置者、此外别无他物、",
      "11": "众祭司出圣所、盖所在之祭司、俱已自洁、不守其班列也、",
      "12": "利未人讴歌者亚萨、希幔、耶杜顿、与其众子昆弟、皆衣细枲、立于坛东、执钹及琴与瑟、又有祭司百二十人、偕立而吹角、",
      "13": "吹角者、讴歌者、协意谐声、赞美称谢耶和华、依其角钹乐器、扬声赞美耶和华曰、惟耶和华为善、慈惠永存、斯时耶和华室为云所充、",
      "14": "祭司因云之故、不能侍立奉事、盖耶和华之荣光充上帝室也、"
    },
    "6": {
      "1": "维时、所罗门曰、耶和华曾云、必居于幽深之处、",
      "2": "惟我为尔建室、俾尔永居、",
      "3": "王乃回顾、为以色列会众祝嘏、会众咸立、",
      "4": "王曰、以色列之上帝耶和华、宜颂美焉、昔以口谕我父大卫者、今以手成之、",
      "5": "彼曰、自我导我民出埃及地、于以色列支派中、我未尝简一邑以建室、为我寄名之所、亦未尝简一人、为我民以色列之君、",
      "6": "惟简耶路撒冷、为我寄名之所、又简大卫治我民以色列、",
      "7": "我父大卫、有意为以色列上帝耶和华之名建室、",
      "8": "耶和华谕之曰、尔欲为我名建室、此意诚善、",
      "9": "然尔不可建室、惟尔所生之子、将为我名建室、",
      "10": "今耶和华成其所言、盖我循其所许、起而继父大卫、居以色列国位、又为以色列上帝耶和华之名建室、",
      "11": "置匮于其中、内有耶和华之约、即与以色列人所立者、○",
      "12": "所罗门立于耶和华坛前、以色列会众咸在、王乃张手、",
      "13": "所罗门曾造铜台、长五肘、宽五肘、高三肘、置于院中、遂立其上、在以色列会众前、屈膝而跪、向天张手、",
      "14": "曰、以色列之上帝耶和华欤、在天在地、无神可比、尔仆克尽厥心、行于尔前、尔为之践约施恩、",
      "15": "尔许尔仆我父大卫之言应矣、尔口许之、而手成之、有如今日、",
      "16": "以色列之上帝耶和华欤、尔许尔仆我父大卫曰、若尔子孙谨慎己道、遵守我律、如尔所行、则尔必不乏人、居以色列国位、今求践尔所言、",
      "17": "以色列之上帝耶和华欤、尔与尔仆大卫所言者、愿尔成之、",
      "18": "然上帝岂真与世人同居于地乎、天与天上之天、不足容尔、况我所建之室乎、",
      "19": "惟愿我之上帝耶和华、垂顾尔仆之祷告祈求、俯听仆在尔前之吁祷、",
      "20": "愿尔之目、昼夜垂顾此室、即尔所言寄名之所、俯听尔仆向此所祈、",
      "21": "尔仆与尔民以色列、向此祈祷时、求尔自天尔之居所垂听、而加赦宥、",
      "22": "人若获罪于邻、令其发誓、则至此室、在尔坛前发誓、",
      "23": "求尔自天垂听、讯鞫尔仆、恶者报之、依其所行、报于其首、义者义之、如其义以赏之、",
      "24": "如尔民以色列、因获罪尔、败于敌前、回转而认尔名、在此室祷告祈求于尔、",
      "25": "愿尔自天垂听、赦尔民以色列之罪、导之归尔赐彼及其列祖之地、",
      "26": "民获罪尔、致天闭塞不雨、遭尔罚时、若向此祈祷、而认尔名、改悔厥罪、",
      "27": "求尔在天垂听、赦宥尔仆及尔民以色列之罪、诲以当行之善道、降雨于尔地、即尔所锡尔民为业者、",
      "28": "如斯土有饥馑疫疠、五谷枯槁霉烂、或有蝻蝗蚱蜢、或有仇敌犯境、围其城邑、无论何灾何疾、",
      "29": "尔民以色列、或一人、或众人、自觉其殃其苦、若向此室张手、无论何所祷、何所祈、",
      "30": "愿尔自天尔之居所垂听、而加赦宥、尔知其心、循各人所行而报之、世人之心、惟尔知之、",
      "31": "使其在尔赐我列祖之地、毕生寅畏尔、遵行尔道、",
      "32": "至于外族、不属尔民以色列者、为尔大名、能手奋臂、自远方来、向此室祈祷、",
      "33": "求尔自天尔之居所垂听、依外族所祈者而行、使天下亿兆、咸知尔名、而寅畏尔、如尔民以色列然、亦知我所建之室、以尔名称之、",
      "34": "如尔民奉尔所遣、无论何途、出与敌战、向尔所简之邑、及我为尔名所建之室、祈祷于尔、",
      "35": "愿尔自天听其祷告祈求、而保其义、",
      "36": "夫人未有不干罪者、如尔民获罪于尔、因尔震怒、付之于敌、虏至异域、或远或近、",
      "37": "如在俘囚之地、思念改悔、恳求于尔曰、我侪犯罪、悖逆作恶、",
      "38": "在敌人虏者之地、一心一意归尔、向其故土、尔所赐其列祖者、与尔所简之邑、及我为尔名所建之室祈祷、",
      "39": "愿尔自天尔之居所、听其祷告祈求、而保其义、宽恕干犯于尔之民、",
      "40": "我上帝欤、在此之祷、愿尔启目顾之、侧耳听之、",
      "41": "耶和华上帝欤、愿尔兴起、与有权力之匮、入尔安息之所、耶和华上帝欤、愿尔之祭司被以拯救、愿尔之圣民乐于福祉、",
      "42": "耶和华上帝欤、尔之受膏者、勿厌弃之、所施尔仆大卫之恩宠、尚其垂念焉、"
    },
    "7": {
      "1": "所罗门祈祷既毕、火降自天、焚其燔祭与他祭、耶和华之荣光充满其室、",
      "2": "因耶和华之荣光充耶和华室、祭司不能入焉、",
      "3": "以色例众目睹火降、与耶和华之荣光在于室上、则俯伏于铺石处、崇拜称谢耶和华曰、惟彼为善、慈惠永存、",
      "4": "时、王与民众献祭于耶和华前、",
      "5": "所罗门王献牛二万二千、羊十二万、如是、王与民众区别上帝之室为圣、",
      "6": "诸祭司循职侍立、利未人亦然、执耶和华之乐器、乃大卫称谢耶和华所制、因其慈惠水存、藉利未人颂赞时所用者、祭司对众吹角、以色列人咸立、",
      "7": "所罗门亦区别耶和华室前院中为圣、于此献燔祭、及酬恩祭之脂、因其所制之铜坛、不足以容燔祭素祭与脂也、",
      "8": "所罗门与以色列众、自哈马道、至埃及溪、集为大会、守节期七日、",
      "9": "第八日设肃会、以守别坛为圣之礼七日、又守节期七日、",
      "10": "七月二十三日、王遣民众、各归其幕、因耶和华施恩于大卫、与所罗门、及其民以色列、皆中心欢悦焉、○",
      "11": "所罗门建耶和华室、及王宫室告成、于耶和华室、及己宫室、凡其心所欲作者、尽皆顺遂、而竣厥工、",
      "12": "是夕耶和华见于所罗门、谕之曰、我闻尔祈、而简此所、以为祀我之室、",
      "13": "若我使天闭塞不雨、或使蝻蝗食其土产、或使疫疠行于我民、",
      "14": "如我民以我名而称者、自卑而祷、求我之面、离其恶行、我必自天垂听、赦宥其罪、而治其地、",
      "15": "在此之祷、我必启目顾之、侧耳听之、",
      "16": "盖我已简斯室、区别为圣、使永为我寄名之所、我目我心、必恒在此、",
      "17": "如尔行于我前、克肖尔父大卫、遵我所命、守我典章律例、",
      "18": "我必固尔国位、依我与尔父大卫所立之约曰、尔不乏人、治以色列、",
      "19": "若尔背逆、弃我所示尔之典章诫命、往事他神、而崇拜之、",
      "20": "我必自我所赐之地、拔其根株、弃此为我名区别为圣之室、而不之顾、使于列国中、作谚语、为话柄、",
      "21": "此室虽高、凡过之者、必骇异曰、耶和华曷如是待此地此室平、",
      "22": "则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、"
    },
    "8": {
      "1": "所罗门建耶和华室、及己宫室、历二十年、",
      "2": "厥后、重建户兰所予诸邑、使以色列人居之、○",
      "3": "所罗门往攻哈马琐巴、取之、",
      "4": "在旷野建达莫、在哈马建府库之邑、",
      "5": "又建上伯和仑、下伯和仑、俱为保障之邑、有垣、有门、有楗、",
      "6": "又建巴拉、及诸府库之邑、车乘之邑、骑兵之邑、又在耶路撒冷、利巴嫩、与所辖全地、凡所欲建则建之、",
      "7": "斯土所遗赫人、亚摩利人、比利洗人、希未人、耶布斯人、非属以色列族、",
      "8": "即以色列人所未灭者、所罗门征其子孙服役、迄于今日、",
      "9": "惟以色列人、所罗门不使之服役、乃为战士、军长、及车骑之长、",
      "10": "所罗门有监工者二百五十人、以督操作之众、",
      "11": "所罗门携法老女、自大卫城、至为彼所建之宫、盖曰、我后不得居以色列王大卫之宫、因耶和华匮所至之处、皆为圣地、○",
      "12": "所罗门在廊前所建耶和华之坛、献燔祭于耶和华、",
      "13": "循摩西之命、依其日所宜、于安息日、月朔、及年中三节、除酵节、七七节、构庐节献之、",
      "14": "又遵其父大卫之例、定祭司之班次、以供役事、又定利未人之职任、使掌颂赞、亦在祭司前供事、循每日所宜、又立阍人、循其班次、以守各门、是乃上帝仆大卫所命、",
      "15": "王所命祭司及利未人、或掌府库、或理他事、皆莫之违、",
      "16": "所罗门建耶和华室、自筑基以迄告成、工材俱备、于是耶和华室完备无缺、○",
      "17": "时、所罗门往以东地、至滨海之以旬迦别、及以禄、",
      "18": "户兰藉其臣仆遣舟、及谙于航海之仆至、其仆与所罗门之仆、偕往俄斐、得金四百五十他连得、运至所罗门王、"
    },
    "9": {
      "1": "示巴女王闻所罗门之名誉、则往耶路撒冷、欲以难语试之、从者甚众、有驼负香品、及黄金甚多、亦有宝石、见所罗门、悉以中心所存者与之言、",
      "2": "其所问者、所罗门俱答之、无有一事不明、而不告之、",
      "3": "示巴女王见所罗门之智慧、所建之宫室、",
      "4": "筵席之肴馔、群臣之坐次、众仆之侍立、与其服饰、酒政与其服饰、及升耶和华室之阶、则神为之夺、",
      "5": "谓王曰、我在我国、所闻尔之行为智慧、洵不诬也、",
      "6": "我未至而目击、则不信其言、今知尔之智慧广大、所告我者、犹未及半、尔之实迹、越于我所闻之名誉、",
      "7": "尔之群臣、尔之众仆、恒侍尔前、闻尔智慧、其有福矣、",
      "8": "尔上帝耶和华悦尔、置于其国位、为尔上帝耶和华为王、宜颂美焉、盖尔上帝爱以色列、欲永固之、故立尔为其王、施行公义、",
      "9": "于是示巴女王以黄金一百二十他连得、香品甚多、及厥宝石、馈所罗门王、所馈王之香品、未有若此者也、",
      "10": "户兰仆与所罗门仆、自俄斐运金者、亦运檀木宝石、",
      "11": "王以檀木、为耶和华室及王宫作台、又为讴歌者作琴与瑟、在犹大地、从未见若此者、",
      "12": "所罗门王依女王所馈而遗之、凡其所欲所求、悉予之、遂与其臣仆返故土、○",
      "13": "所罗门岁得金六百六十六他连得、",
      "14": "此外、又有商贾所进之金、亚拉伯列王及其牧伯、亦进金银于所罗门、",
      "15": "所罗门王以炼金作盾二百、每盾需金六百舍客勒、",
      "16": "又以炼金作干三百、每干需金三百舍客勒、王置于利巴嫩林宫、",
      "17": "又以象牙制大宝座一、包以精金、",
      "18": "其阶六级、有金足几、与座相连、座之左右有扶手、二狮旁立、",
      "19": "六级各有二狮、左一右一、共十有二、他国未有若是之制也、",
      "20": "所罗门王所有之爵、悉以金制、利巴嫩林宫诸器、皆为精金、当所罗门时、银不为贵、",
      "21": "因王有舟、与户兰仆同往他施、其舟三年一返、载金银、象牙、猿猴、孔雀而归、",
      "22": "所罗门王之货财与智慧、超乎天下列王、",
      "23": "天下列王、咸求见所罗门、以听其智慧、即上帝赋于其心者、",
      "24": "各进贡物、即金器银器、衣服军械、香品马骡、岁有定例、",
      "25": "所罗门有服车之马四千厩、骑兵一万二千、置于屯车之邑、及王都耶路撒冷、",
      "26": "所罗门统辖诸王、自大河至非利士地、延及埃及界、",
      "27": "王使银在耶路撒冷如石、香柏多如谷中之桑、",
      "28": "有为所罗门驱马、自埃及与列国而至、○",
      "29": "所罗门其余事迹之始末、载于先知拿单书、与示罗人亚希雅预言之书、及先见易多论尼八子耶罗波安、启示之书、",
      "30": "所罗门在耶路撒冷为以色列全族之王、历四十年、",
      "31": "与其列祖偕眠、葬于父大卫城、子罗波安嗣位、"
    },
    "10": {
      "1": "罗波安往示剑、因以色列众至彼、欲立之为王、",
      "2": "昔尼八子耶罗波安避所罗门王、遁于埃及居焉、既闻此事、则返、",
      "3": "民众遣人招之、遂与以色列众、来见罗波安曰、",
      "4": "尔父使我侪负轭艰苦、尔其轻尔父之重轭、与艰苦之役事、我则服事尔、",
      "5": "曰、越三日、复来见我、民乃去、",
      "6": "其父所罗门存日、有侍其前之耆老、罗波安王与之议曰、汝有何谋、以答斯民、",
      "7": "佥曰、如尔恩待斯民、使其心悦、答以善言、则必永为尔仆、",
      "8": "惟王违弃耆老之谋、与侍其前、偕己同长之少者谋、",
      "9": "曰、斯民谓我云、尔父加我之轭、求尔轻之、汝有何谋、以答斯民、",
      "10": "偕彼同长之少者曰、斯民谓尔云、尔父使我负重轭、求为我轻之、可答之曰、我之小指、巨于我父之腰、",
      "11": "我父使尔负重轭、我必益之、我父责尔以鞭、我则责尔以蝎、",
      "12": "越三日、耶罗波安与民众、咸诣罗波安、循王所命、越三日复来见我之言、",
      "13": "罗波安王以厉词答之、违弃耆老之谋、",
      "14": "依少者之谋、告之曰、我父使尔负重轭、我必益之、我父责尔以鞭、我则责尔以蝎、",
      "15": "王不听民所求、是事由于上帝、以应耶和华藉示罗人亚希雅、告尼八子耶罗波安之言、",
      "16": "以色列众见王不听、则谓王曰、我与大卫何与、我于耶西子无业、以色列人欤、尔其归幕、大卫家欤、尔其自顾、以色列人遂归其幕、",
      "17": "惟居犹大诸邑之以色列人、罗波安为其王、",
      "18": "罗波安王遣司力役之哈多兰至以色列人、以色列人以石击毙之、罗波安王亟登车、遁于耶路撒冷、",
      "19": "于是以色列人叛大卫家、至于今日、"
    },
    "11": {
      "1": "罗波安至耶路撒冷、集犹大与便雅悯家、所简战士、十有八万、欲与以色列战、俾国复归于己、",
      "2": "耶和华谕上帝仆示玛雅曰、",
      "3": "告犹大王、所罗门子罗波安、及犹大便雅悯地之以色列人曰、",
      "4": "耶和华云、勿往与昆弟战、其各归家、盖是事由于我也、众从耶和华言而归、不往攻耶罗波安、",
      "5": "罗波安居耶路撒冷、建邑于犹大、以为保障、",
      "6": "即伯利恒、以坦、提哥亚、",
      "7": "伯夙、梭哥、亚杜兰、",
      "8": "迦特、玛利沙、西弗、",
      "9": "亚多莱音、拉吉、亚细加、",
      "10": "琐拉、亚雅伦、希伯仑、皆在犹大便雅悯为坚城、",
      "11": "罗波安巩固诸保障、中置军长、储备粮食、与油及酒、",
      "12": "备干戈于诸邑、使之固甚、犹大便雅悯咸属之、",
      "13": "遍以色列之祭司利未人、自四境来归之、",
      "14": "利未人离其乡里产业、至犹大及耶路撒冷、因耶罗波安与其众子逐之、不容其供祭司职、奉事耶和华、",
      "15": "耶罗波安为崇邱、与牡山羊像、及所制之牛犊、设立祭司、",
      "16": "以色列各支派中、凡专心寻求以色列之上帝耶和华者、皆随利未人至耶路撒冷、祭其列祖之上帝耶和华、",
      "17": "固犹大国、强所罗门子罗波安之势、历至三年、因其三年遵行大卫与所罗门之道也、○",
      "18": "罗波安娶大卫子耶利摩女玛哈拉为后、又娶耶西子以利押女亚比孩、",
      "19": "亚比孩生耶乌施、示玛利雅、撒罕、",
      "20": "后娶押沙龙女玛迦、生亚比雅、亚太、细撒、示罗密、",
      "21": "罗波安娶后妃十八、嫔嫱六十、生子二十八、女六十、惟爱押沙龙女玛迦、过诸后妃、",
      "22": "罗波安立玛迦子亚比雅为冢子、冠诸昆弟、盖欲立之为王也、",
      "23": "罗波安行事明敏、散置诸子于犹大便雅悯四境之坚城、且厚赐粮食、为之多觅配偶、"
    },
    "12": {
      "1": "罗波安国固己强、乃弃耶和华之法律、以色列众效之、",
      "2": "罗波安王五年、埃及王示撒来攻耶路撒冷、因其获罪于耶和华也、",
      "3": "示撒率车千二百乘、骑兵六万、自埃及所从之众、路比人、苏基人、古实人、不可胜数、",
      "4": "取犹大之坚城、遂至耶路撒冷、",
      "5": "犹大牧伯、缘示撒故、集于耶路撒冷、先知示玛雅、来见罗波安与牧伯曰、耶和华云、尔曹弃我、故我遗尔于示撒手、",
      "6": "王与牧伯自卑曰、耶和华乃义、",
      "7": "耶和华见其自卑、则谕示玛雅曰、彼既自卑、我不灭之、必稍施拯救、不藉示撒手、泄我怒于耶路撒冷、",
      "8": "惟彼众必为示撒仆、使知服我之役、与服列邦之役孰愈、",
      "9": "于是埃及王示撒来攻耶路撒冷、夺耶和华室及王宫之宝物、悉携之去、亦夺所罗门所制之金干、",
      "10": "罗波安王作铜干代之、付于守宫门之侍卫长、",
      "11": "王入耶和华室时、侍卫至而执干、后则反诸侍卫之室、",
      "12": "因王自卑、耶和华之怒遂息、不加殄灭、且在犹大中、尚有善事存焉、",
      "13": "罗波安王自强、为王于耶路撒冷、其即位时、年四十有一、在耶路撒冷、即耶和华于以色列诸支派中、所简寄名之邑、为王历十七年、其母名拿玛、亚扪人也、",
      "14": "罗波安行恶、因不致志寻求耶和华、",
      "15": "罗波安事迹之始末、载于先知示玛雅、与先见易多之史记、罗波安与耶罗波安、常相战鬬、",
      "16": "罗波安与其列祖偕眠、葬于大卫城、子亚比雅嗣位、"
    },
    "13": {
      "1": "耶罗波安王十八年、亚比雅即位、为犹大王、",
      "2": "在耶路撒冷为王三年、其母名米该亚、基比亚人乌列女也、亚比雅与耶罗波安战、",
      "3": "亚比雅率所简英勇之战士四十万、耶罗波安率所简壮健之勇士八十万、列陈逆之、",
      "4": "亚比雅立于以法莲山地之洗玛脸冈、曰、耶罗波安及以色列众、其听我言、",
      "5": "以色列之上帝耶和华曾立盐约、以以色列国永赐大卫、及其子孙、尔岂不知乎、",
      "6": "乃大卫子所罗门之仆、尼八子耶罗波安、起而叛其主、",
      "7": "无赖之匪徒纠集从之、恃强以攻所罗门子罗波安、时罗波安冲弱、不能御之、",
      "8": "今尔有意敌大卫子孙所治耶和华之国、尔之人数甚多、且有耶罗波安为尔所制金犊、以为神者偕尔、",
      "9": "尔曹非逐耶和华之祭司、亚伦后裔、及利未人、为己立祭司、循异邦之例乎、凡人携牡犊一、牡羊七而来、自为区别、则可为祭司、以奉虚无之神、",
      "10": "至于我侪、耶和华为我上帝、我未弃之、亦有奉事耶和华之祭司、亚伦子孙、及利未人、供其役事、",
      "11": "每朝夕献燔祭芳品、奉于耶和华、列陈设饼于精金之几、有金灯台与盏、每夕燃之、盖我侪守我上帝耶和华之命、惟尔曹弃之、",
      "12": "上帝偕我、为我首领、其祭司吹角、向尔发声示警、以色列人欤、勿与尔列祖之上帝耶和华战、盖尔必不利达也、",
      "13": "耶罗波安设伏于犹大人后、于是以色列人在前、伏兵在后、",
      "14": "犹大人回顾、见其前后列陈、则吁耶和华、祭司吹角、",
      "15": "犹大人号呼、是时上帝击耶罗波安及以色列众、于亚比雅暨犹大人前、",
      "16": "以色列人遁、上帝付之犹大人手、",
      "17": "亚比雅与其民大行杀戮、以色列之选兵、陨没者五十万、",
      "18": "是时以色列人降服、犹大人获胜、因赖其列祖之上帝耶和华也、",
      "19": "亚比雅追袭耶罗波安、夺取数邑、即伯特利与其乡里、耶沙拿与其乡里、以法拉音与其乡里、",
      "20": "亚比雅存日、耶罗波安不复振兴、耶和华击之而死、",
      "21": "惟亚比雅日强、娶后妃十四、生子二十二、女十六、",
      "22": "亚比雅其余事迹、及其言行、皆载于先知易多传、"
    },
    "14": {
      "1": "亚比雅与其列祖偕眠、葬于大卫城、子亚撒嗣位、其在位时、国享平康、凡历十年、",
      "2": "亚撒行其上帝耶和华所视为善为正者、",
      "3": "除异邦之祭坛与崇邱、毁柱像、斫木偶、",
      "4": "命犹大人寻求其列祖之上帝耶和华、行其法律诫命、",
      "5": "除犹大诸邑之崇邱与日像、其时国享平康、",
      "6": "于犹大建坚城、其地平靖、数年息战、盖耶和华锡以绥安、",
      "7": "亚撒谓犹大人曰、我侪当建斯邑、周筑城垣、建楼、置门与楗、地尚属我、因我寻求我上帝耶和华、既寻求之、则赐我四境平康、于是建筑顺利、",
      "8": "亚撒之军、出自犹大执干戈者三十万、出自便雅悯执盾挽弓者二十八万、皆勇士也、",
      "9": "古实人谢拉率军百万、车三百乘、出而攻之、至玛利沙、",
      "10": "亚撒出迓、列陈于洗法谷、在玛利沙、",
      "11": "亚撒吁其上帝耶和华曰、耶和华欤、在强者弱者之间、尔外无助者、我上帝耶和华、尚其助我、我惟尔是恃、奉尔之名来御斯众、耶和华欤、尔为我之上帝、勿容人胜尔、",
      "12": "耶和华乃击古实人、于亚撒及犹大人前、古实人遁、",
      "13": "亚撒与所偕之民众、追之至基拉耳、古实人陨没者甚众、不复成军、因败于耶和华及其军前、犹大人获其货财甚多、",
      "14": "又击基拉耳四周之邑、以耶和华使之恐惧故也、诸邑多有货财、犹大人劫掠之、",
      "15": "又击群畜之牢、取羊驼无数、归耶路撒冷、"
    },
    "15": {
      "1": "上帝之神感俄德子亚撒利雅、",
      "2": "乃出迎亚撒、谓之曰、亚撒及犹大便雅悯众欤、其听我言、尔若从耶和华、耶和华则偕尔、尔若求之、则必遇之、尔若弃彼、彼必弃尔、",
      "3": "以色列人无真神、无训诲之祭司、亦无法律、为日已久、",
      "4": "惟遭难时、则归向以色列之上帝耶和华、寻求而遇之、",
      "5": "尔时、人之出入、不得平康、列国居民、大受骚扰、",
      "6": "国攻国、邑攻邑、互相糜烂、盖上帝以诸难扰之也、",
      "7": "其强乃心、勿弱厥手、缘尔所为、必获其赏、",
      "8": "亚撒闻俄德子先知亚撒利雅之预言、则强厥志、于犹大便雅悯全地、及以法莲山地所得之邑、除诸可憎之物、重修廊前耶和华之坛、",
      "9": "集犹大便雅悯众、以及旅于其中之以法莲人、玛拿西人、西缅人、盖以色列人见上帝耶和华偕亚撒、归之者甚众、",
      "10": "亚撒十五年三月、众集于耶路撒冷、",
      "11": "是日于所获之物中、以牛七百、羊七千、献于耶和华、",
      "12": "立约、一心一意寻求其列祖之上帝耶和华、",
      "13": "凡不寻求以色列之上帝耶和华者、无论尊卑男女、必致之死、",
      "14": "乃大声而呼、吹角与笳、向耶和华而誓、",
      "15": "犹大人咸喜此誓、因其尽心而誓、尽意寻求耶和华而遇之、耶和华亦锡之四境绥安、",
      "16": "亚撒王贬其祖母玛迦太后之位、因其为亚舍拉作可憎之像、亚撒乃斫其像、捣之为粉、焚于汲沦溪滨、",
      "17": "惟以色列中之崇邱、尚未去之、然亚撒之心、毕生专一、",
      "18": "以父及己所献之金银与器皿、进奉于上帝室、",
      "19": "嗣后至亚撒三十五年、不复有战事、"
    },
    "16": {
      "1": "亚撒三十六年、以色列王巴沙上攻犹大、建拉玛、使人不得出入于犹大王亚撒所、",
      "2": "亚撒取耶和华室及王宫府库之金银、馈于居大马色之亚兰王便哈达曰、",
      "3": "尔我有约、如昔尔父与我父然、今我馈尔金银、请废尔与以色列王巴沙之约、使之去我、",
      "4": "便哈达从亚撒王之言、遣其军长、攻以色列之邑、乃击以云、但、亚伯玛音、及拿弗他利府库之邑、",
      "5": "巴沙闻之、遂不建拉玛、止其工作、",
      "6": "亚撒王率犹大众、取巴沙建拉玛之木石、以建迦巴与米斯巴、",
      "7": "是时先见哈拿尼诣犹大王亚撒、谓之曰、因尔恃亚兰王、不恃尔之上帝耶和华、故亚兰王之军脱于尔手、",
      "8": "古实人、路比人、其军非甚大乎、车骑非至多乎、因尔恃耶和华、彼则付于尔手、",
      "9": "盖耶和华之目遍及天下、凡专心向之者、必显其力以助之、尔所行者愚也、今而后尔必有战事、",
      "10": "亚撒因此怒先见、囚之于狱、斯时又虐民中数人、",
      "11": "亚撒事迹之始末、载于犹大以色列列王纪、",
      "12": "亚撒为王三十九年、足疾甚剧、遘疾时、不求耶和华、而求医士、",
      "13": "在位四十一年而卒、与列祖偕眠、",
      "14": "葬于大卫城、在己所凿之墓、置于床、充以诸香品、即依调香法所制者、又为之焚物甚多、"
    },
    "17": {
      "1": "亚撒子约沙法嗣位、自强、以御以色列族、",
      "2": "驻兵于犹大之坚城、置戍于犹大地、及其父亚撒所得以法莲之邑、",
      "3": "耶和华偕之、缘循厥祖大卫始初之道、不求巴力、",
      "4": "惟求其父之上帝、遵其诫命、不效以色列人所行、",
      "5": "缘此、耶和华巩固其国、犹大人咸进贡、富有货财、大得尊荣、",
      "6": "奋志行耶和华之道、且除犹大之崇邱与木偶、",
      "7": "在位三年、遣其牧伯便亥伊勒、俄巴底、撒迦利雅、拿坦业、米该亚、往犹大诸邑训民、",
      "8": "并遣利未人示玛雅、尼探雅、西巴第雅、亚撒黑、示米拉末、约拿单、亚多尼雅、多比雅、驼巴多尼雅、又有祭司以利沙玛、约兰偕之、",
      "9": "众乃携耶和华律书、巡行犹大诸邑训民、",
      "10": "耶和华使犹大四周之国畏惧、不与约沙法战、",
      "11": "非利士人有献物贡银于约沙法、亚拉伯人献牡绵羊七千七百、牡山羊七千七百、",
      "12": "约沙法日渐强大、在犹大建保障、及府库之邑、",
      "13": "在犹大各城多有工作、在耶路撒冷有英武之士、",
      "14": "循其宗族、其数如左、犹大之千夫长、押拿为首、率勇士三十万、",
      "15": "其次、军长约哈难、率二十八万、",
      "16": "其次、细基利子亚玛斯雅、乐献己于耶和华、率勇士二十万、",
      "17": "便雅悯有勇士以利雅大、率执弓持干者二十万、",
      "18": "其次、约萨拔、率备战者十八万、",
      "19": "斯众皆役事于王、此外、王又置人于犹大之坚城、"
    },
    "18": {
      "1": "约沙法富有货财、大得尊荣、与亚哈联姻、",
      "2": "越数年、往撒玛利亚见亚哈、亚哈为彼与从者、宰牛羊甚多、耸其同往基列拉末、",
      "3": "以色列王亚哈谓犹大王约沙法曰、尔愿与我偕往基列拉末乎、曰、尔我无异、我民如尔民、必偕尔以战、",
      "4": "约沙法谓以色列王曰、请先咨诹耶和华、",
      "5": "以色列王乃集先知四百人、谓之曰、我往基列拉末以战、可否、曰、往哉、上帝必付之于王手、",
      "6": "约沙法曰、在此、非尚有耶和华之先知、可询之乎、",
      "7": "以色列王曰、尚有一人、音拉子米该雅、可藉之詻诹耶和华、然我憾之、因其论我之预言、有凶而无吉、约沙法曰、王勿言是、",
      "8": "以色列王召一宦者、曰、速令音拉子米该雅至、",
      "9": "以色列王与犹大王约沙法、各衣朝服、坐于位、在撒玛利亚邑门之场、众先知预言于其前、",
      "10": "基拿拿子西底家曾制铁角、曰、耶和华云、尔必以此角触亚兰人、至于尽灭、",
      "11": "众先知亦如是预言曰、可往基列拉末、而得利达、耶和华将付之于王手、",
      "12": "往召米该雅之使谓之曰、诸先知众口一辞、以吉语告王、请尔与彼同辞、告以吉语、",
      "13": "米该雅曰、我指维生之耶和华而誓、我上帝所谕者、我必言之、",
      "14": "既至王前、王曰、米该雅、我侪往基列拉末以战、可否、曰、可往、而得利达、敌必被付于尔手、",
      "15": "王曰、我须几次嘱尔、奉耶和华名与我言、惟以诚实乎、",
      "16": "曰、我观以色列众散布于山、犹羊无牧、耶和华云、斯众无主、可各安归其家、",
      "17": "以色列王谓约沙法曰、我岂不云、彼论我之预言、有凶无吉乎、",
      "18": "米该雅曰、其听耶和华之言、我见耶和华坐于其位、天上万军咸侍左右、",
      "19": "耶和华曰、谁愿诱以色列王亚哈、往基列拉末而陨没乎、其一曰如此、其一曰如彼、",
      "20": "后有神出、立于耶和华前曰、我愿诱之、曰、何以诱之、",
      "21": "曰、我将出为诳言之神、在其众先知之口、曰、尔往为之、必成其事、",
      "22": "今耶和华以诳言之神、置尔众先知之口、耶和华有言、将加祸于尔、",
      "23": "基拿拿子西底家、前批米该雅之颊、曰、耶和华之神自我往与尔言、由于何途、",
      "24": "曰、尔匿密室之日、则必见之、",
      "25": "以色列王曰、执米该雅、归付邑宰亚们、及王子约阿施、",
      "26": "告之曰、王命拘此夫于狱、食以艰苦之饼、饮以艰苦之水、待我安归、",
      "27": "米该雅曰、如尔安归、则是耶和华未藉我而言、又曰、诸民、尔其听之、○",
      "28": "以色列王与犹大王约沙法、往基列拉末、",
      "29": "以色列王谓约沙法曰、我将改装入陈、惟尔当衣王服、以色列王遂改装、二人入陈、",
      "30": "亚兰王曾命车长曰、尊卑俱勿与战、惟与以色列王而已、",
      "31": "车长见约沙法、则曰、此乃以色列王也、遂转战之、约沙法号呼、耶和华上帝助之、使敌去之、",
      "32": "车长见非以色列王、则返而不追、",
      "33": "有人偶尔挽弓、射中以色列王甲缝、王谓御者曰、我重伤矣、旋车载我出军、",
      "34": "是日战势剧烈、以色列王强立于军、以御亚兰人、至于日夕、日入时乃卒、"
    },
    "19": {
      "1": "犹大王约沙法安归耶路撒冷、而返其宫、",
      "2": "先见哈拿尼子耶户出迓曰、尔助恶人、爱憾耶和华者、宜乎、因此、耶和华之怒及尔、",
      "3": "然尔尚有善事在焉、即除境内之木偶、致志寻求上帝也、○",
      "4": "约沙法居耶路撒冷、后巡民间、自别是巴至以法莲山地、令民复归其列祖之上帝耶和华、",
      "5": "且立士师于境内、在犹大之坚城、诸邑皆然、",
      "6": "谓士师曰、慎尔所行、盖尔听讼非为人、乃为耶和华、尔行鞫时、耶和华与尔偕焉、",
      "7": "当寅畏耶和华、慎尔所为、因我上帝耶和华无不义、不偏视、不受贿也、",
      "8": "约沙法亦立利未人与祭司、及以色列族长于耶路撒冷、为耶和华行鞫听讼、居于耶路撒冷、",
      "9": "王命之曰、尔当寅畏耶和华、专心诚实行此、",
      "10": "尔之昆弟居于各邑、如有讼事就尔、或为流血、或犯法度诫命、典章律例、当训戒之、免其获罪于耶和华、致耶和华之怒及尔、与尔昆弟、尔依此而行、则无罪矣、",
      "11": "凡属耶和华之事、大祭司亚玛利雅总理之、凡属王事、犹大族长、以实玛利子西巴第雅总理之、利未人为尔之有司、当强乃志而行、愿耶和华与善者偕焉、"
    },
    "20": {
      "1": "厥后、摩押人、亚扪人、及米乌尼人、来攻约沙法、",
      "2": "或告约沙法曰、有群众自海外亚兰来攻尔、今在哈洗逊他玛、即隐基底、",
      "3": "约沙法惧、决意寻求耶和华、于犹大全地、宣告禁食、",
      "4": "犹大人自诸邑而来、会集寻求耶和华、",
      "5": "约沙法立于犹大及耶路撒冷会中、在耶和华室之新院前、",
      "6": "曰、我列祖之上帝耶和华欤、尔非天上上帝乎、尔非治万民诸国乎、尔手有能有力、无人能御尔也、",
      "7": "我上帝欤、斯土居民、尔非逐于尔民以色列前、以此地锡予尔友亚伯拉罕之裔、至于永久乎、",
      "8": "彼乃居之、为尔名而建圣所、",
      "9": "曰、灾害若临于我、或锋刃惩罚、或疫疠饥馑、缘尔名在此室、我则立于此室与尔之前、因遇难而吁尔、尔必垂听、而施救援、",
      "10": "试观亚扪人、摩押人、及西珥山人、即以色列族出埃及时、尔所禁侵其境、使转离之、不加翦灭者、",
      "11": "今彼若何报我、乃来逐我、出尔所赐为业之地、",
      "12": "我上帝欤、尔不惩之乎、我侪无力御此攻我之众、不知所为、我目惟尔是望、",
      "13": "犹大人众、与其妻室、子女孩提、咸立于耶和华前、",
      "14": "耶和华之神于会中、感利未人亚萨裔、玛探雅玄孙、耶利曾孙、比拿雅孙、撒迦利雅子雅哈悉、",
      "15": "乃曰、犹大人众、耶路撒冷居民、约沙法王、尔其听之、耶和华告尔云、勿缘斯众、畏葸恐惶、盖此战不在尔、乃在上帝也、",
      "16": "明日彼众由洗斯阪而上、尔可下而迎之、必遇之于谷口、耶鲁伊勒野前、",
      "17": "尔无庸战、当列陈而立、观耶和华之救援、犹大与耶路撒冷人欤、勿畏葸、勿恐惶、明日出而御之、盖耶和华与尔偕焉、",
      "18": "约沙法俯首面地、犹大人众、与耶路撒冷居民、俯伏于耶和华前、而崇拜之、",
      "19": "哥辖可拉二族之利未人起立、颂赞以色列之上帝耶和华、其声甚大、",
      "20": "翌日、民众夙兴、往提哥亚野、出时、约沙法立而言曰、犹大人与耶路撒冷居民欤、宜听我言、信尔之上帝耶和华、则必坚立、信其先知、则必亨通、",
      "21": "约沙法既与民议、遂立人讴歌耶和华、衣圣服行于军前曰、当称谢耶和华、以其慈惠永存、",
      "22": "甫讴歌颂赞时、耶和华发伏兵、以敌来攻犹大之亚扪人、摩押人、及西珥山人、俱为所击、",
      "23": "盖亚扪人、摩押人、起攻西珥山人、杀而灭之、既歼西珥人、则自相残杀、",
      "24": "犹大人至旷野戍楼、以望群众、见尸仆地、无一逃者、",
      "25": "约沙法与民来取敌人之物、在尸中得货财珍宝甚多、剥尸所得、过于所能负荷、取之三日、物多故也、",
      "26": "越至四日、集于比拉迦谷、颂赞耶和华、故其地名曰比拉迦谷、至于今日、",
      "27": "约沙法率犹大与耶路撒冷人、欢然而归耶路撒冷、因耶和华使之胜敌而喜也、",
      "28": "鸣琴鼓瑟吹角、至耶路撒冷、诣耶和华室、",
      "29": "列邦诸族闻耶和华击以色列人之敌、无不畏惧上帝、",
      "30": "约沙法之国平康、以其上帝锡之四境绥安也、○",
      "31": "约沙法为犹大王、即位时、年三十有五、在耶路撒冷为王、历二十五年、其母名阿苏巴、示利希女也、",
      "32": "约沙法循其父亚撒之道、不偏离之、行耶和华所悦、",
      "33": "惟崇邱未废、民未决志归其列祖之上帝、",
      "34": "约沙法其余事迹之始末、俱载于哈拿尼子耶户书、入于以色列列王纪、○",
      "35": "此后、犹大王约沙法、与以色列王亚哈谢联盟、亚哈谢行恶特甚、",
      "36": "约沙法与之协和、造舟于以旬迦别、欲往他施、",
      "37": "玛利沙人多大瓦子以利以谢、向约沙法预言曰、因尔与亚哈谢联盟、耶和华必毁尔之所造、于是舟破、不能往他施、"
    },
    "21": {
      "1": "约沙法与列祖偕眠、同葬于大卫城、子约兰嗣位、",
      "2": "约兰弟、约沙法子、亚撒利雅、耶歇、撒迦利雅、亚撒利雅、米迦勒、示法提雅、皆以色列王约沙法子、",
      "3": "其父厚赐以金银珍宝、及犹大之坚城、约兰为长子、故以国予之、",
      "4": "约兰兴起、得治其父之国、则自强霸、以刃戮其诸弟、及以色列牧伯数人、",
      "5": "约兰即位时、年三十有二、在耶路撒冷为王、凡历八年、",
      "6": "循以色列列王之道、效亚哈家所为、盖娶亚哈女为后、行耶和华所恶、",
      "7": "然耶和华不欲灭大卫家、因与大卫立约、许以永赐灯光于彼、爰及子孙、",
      "8": "当约兰时、以东叛犹大、脱于其手、立王自治、",
      "9": "约兰率军长、及所有之车而往、以东人围之、约兰夜起击之、及其车长、",
      "10": "如是以东叛犹大、至于今日、立拿亦同时而叛、因约兰违弃其列祖之上帝耶和华也、",
      "11": "且建崇邱于犹大山、使耶路撒冷居民徇欲、诱惑犹大人、",
      "12": "有先知以利亚之书至曰、尔祖大卫之上帝耶和华云、因尔不循尔父约沙法、与犹大王亚撒之道、",
      "13": "乃从以色列列王之道、使犹大人及耶路撒冷居民徇欲、如亚哈家然、又戮尔父家诸弟、愈于尔者、",
      "14": "耶和华必以巨灾击尔民、与尔妻孥、及凡所有、",
      "15": "尔必患肠疾甚剧、日即坠脱、○",
      "16": "耶和华激非利士人、与附近古实之亚拉伯人、来攻约兰、",
      "17": "侵入犹大、掠王宫之货财、虏其诸子后妃、除季子约哈斯外、一子靡遗、",
      "18": "此后、耶和华使约兰患肠疾、莫能疗治、",
      "19": "厥疾缠绵、越二年肠坠、痛极而卒、其民不为之焚物、如昔之为其列祖然、",
      "20": "约兰即位时、年三十有二、在耶路撒冷为王、凡历八年、逝世无人思慕、葬于大卫城、不在列王之墓、"
    },
    "22": {
      "1": "耶路撒冷居民立约兰季子亚哈谢、继之为王、因与亚拉伯人同来攻营之群众、杀约兰诸子之长者、故亚哈谢为王、",
      "2": "其即位时、年二十有二、在耶路撒冷为王、仅历一年、其母名亚他利雅、暗利女孙也、",
      "3": "亚哈谢循亚哈家之道、盖其母主谋、使之行恶、",
      "4": "行耶和华所恶、如亚哈家然、其父没后、亚哈家为之主谋、致其沦丧、",
      "5": "且从亚哈家之谋、偕以色列王亚哈子约兰、往基列拉末、与亚兰王哈薛战、约兰为亚兰人所伤、",
      "6": "返耶斯列、疗其在拉末与亚兰王哈薛战时、所受之伤、犹大王约兰子亚撒利雅、即亚哈谢因其疾病、下耶斯列视之、",
      "7": "亚哈谢往见约兰而沦亡、乃由于上帝、盖彼既至、则偕约兰出迎宁示子耶户、即耶和华所膏、以灭亚哈家者、",
      "8": "耶户惩罚亚哈家时、遇犹大牧伯、与服事亚哈谢之诸侄、遂杀之、",
      "9": "亚哈谢匿于撒玛利亚、耶户索之、人执而解于耶户前杀之、为之殡葬、曰、约沙法尽心寻求耶和华、此其子也、亚哈谢家无力保其国祚、○",
      "10": "亚哈谢母亚他利雅见子已死、起而歼灭犹大王室、",
      "11": "约兰王女、亚哈谢妹、祭司耶何耶大妻约示巴于见杀之王子中、窃亚哈谢子约阿施出、与其乳媪藏于寝室、以避亚他利雅、免其被杀、",
      "12": "偕匿于上帝室、历有六年、亚他利雅治理斯土、"
    },
    "23": {
      "1": "越至七年、耶何耶大自强、召百夫长、耶罗罕子亚撒利雅、约哈难子以实玛利、俄备得子亚撒利雅、亚大雅子玛西雅、细基利子以利沙法、与之立约、",
      "2": "众乃遍行犹大、自犹大诸邑、集利未人、及以色列族长、咸至耶路撒冷、",
      "3": "会众在上帝室与王立约、耶何耶大谓众曰、王子必当嗣位、循耶和华论大卫子孙之言、",
      "4": "今当如是而行、祭司及利未人安息日入值者、三分之一为司阍、",
      "5": "三分之一守王宫、三分之一守基址门、民众在耶和华室院、",
      "6": "祭司及供役之利未人为圣、可入耶和华室、其外不许他人入之、民众当守耶和华所命、",
      "7": "利未人各执器械而环王、凡入室者、必杀之、王出入时、必偕之、",
      "8": "利未人与犹大众、皆遵祭司耶何耶大之命、各率其人、安息日入值退值者、盖祭司耶何耶大不令退值之班归也、",
      "9": "祭司耶何耶大以上帝室大卫王之戈盾干、予百夫长、",
      "10": "使民众各执器械而立、自室右至室左、附坛与室、在王四周、",
      "11": "遂导王子出、加冕于其首、予以法律、立之为王、耶何耶大及其子膏之、众曰、愿王万岁、",
      "12": "亚他利雅闻民奔走颂王之声、则入耶和华室、至于民所、",
      "13": "望见王立于室门柱侧、百夫长与吹角者、侍于王侧、四境之民欢欣吹角、讴歌者以乐器和众颂美、亚他利雅裂衣、呼曰、叛矣、叛矣、",
      "14": "祭司耶何耶大率统军之百夫长出、命曰、由队伍之间拥之出、随其后者、必杀以刃、盖祭司曰、勿杀之于耶和华室、",
      "15": "遂辟易而出之、至附近马门之王宫、杀之于彼、○",
      "16": "耶何耶大与民及王立约、必为耶和华之民、",
      "17": "民众皆往巴力庙毁之、摧其坛、碎其像、杀巴力之祭司玛坦于坛前、",
      "18": "耶何耶大设官守耶和华室、使利未人祭司掌之、昔大卫分其班次于耶和华室、使献燔祭于耶和华、循摩西律所载、欢呼讴歌、依大卫所定之例、",
      "19": "又立阍人守耶和华室门、凡不洁者、不许入之、",
      "20": "乃率百夫长、贵胄民长、以及四境之民、自耶和华室、导王而下、由上门入王宫、俾践国位、",
      "21": "四境之民欢乐、邑内平康、亚他利雅见杀以刃、"
    },
    "24": {
      "1": "约阿施即位时、年七岁、在耶路撒冷为王、历四十年、其母名西比亚、别是巴人也、",
      "2": "祭司耶何耶大存日、约阿施行耶和华所悦、",
      "3": "耶何耶大为之娶后妃二、诞生子女、",
      "4": "厥后、约阿施有意重修耶和华室、",
      "5": "乃召祭司及利未人、谓之曰、其往犹大诸邑、由以色列众征金、岁修尔上帝之室、当速成此事、而利未人延缓、",
      "6": "王召祭司长耶何耶大、谓之曰、曷不使利未人、由犹大及耶路撒冷、循耶和华仆摩西与以色列会众所定、征其税金、为法幕所用、",
      "7": "盖恶妇亚他利雅之子、曾毁上帝室、以耶和华室中区别为圣之物、奉于巴力、",
      "8": "于是王命造匮、置于耶和华室门外、",
      "9": "在犹大及耶路撒冷宣告、命纳税金、奉于耶和华、即上帝仆摩西在旷野、所命以色列人者、",
      "10": "牧伯民众、欣然携金投匮、迨众毕纳、",
      "11": "利未人舁匮至王之有司、见金甚多、王之缮写、与祭司长之属吏、至而倾之、复置其所、日日如是、积金甚繁、",
      "12": "王与耶何耶大、以金予在耶和华室供役之人、俾雇瓦工木工、铁工铜工、重修耶和华室、",
      "13": "诸工操作、逐渐修葺、使上帝室复其旧式、而巩固之、",
      "14": "厥功告成、携余金至王与耶何耶大、以制耶和华室之器、供事献祭所用、又作匙与金银诸器、耶何耶大存日、国民恒献燔祭于耶和华室、",
      "15": "耶何耶大寿高年迈而卒、时、百有三十岁、",
      "16": "葬于大卫城、在列王之中、因其行善于以色列人、奉事上帝、修其室也、",
      "17": "耶何耶大卒后、犹大牧伯诣王拜之、王从其言、",
      "18": "遂弃其列祖之上帝耶和华室、奉事亚舍拉及偶像、缘此罪戾、震怒及于犹大与耶路撒冷、",
      "19": "然耶和华仍遣先知导之归己、先知戒之、而彼不听、",
      "20": "上帝之神感祭司耶何耶大子撒迦利亚、乃立于上、告民曰、上帝云、尔何干耶和华之命、致不亨通、尔既弃耶和华、彼亦弃尔、",
      "21": "民遂同谋、循王所命、以石击毙之、于耶和华室院、",
      "22": "如是、约阿施王不忆其父耶何耶大相待之恩、而杀其子、临死则曰、愿耶和华鉴而究之、○",
      "23": "岁暮、亚兰军来攻约阿施、至犹大与耶路撒冷、杀民中诸牧伯、以所掠之货财、送至大马色王、",
      "24": "亚兰来军虽少、耶和华因民众弃其列祖之上帝耶和华、付大军于敌手、以惩约阿施、",
      "25": "会其疾甚、亚兰人舍之而去、彼之臣仆同谋、为其流祭司耶何耶大子之血、弑之于床、葬于大卫城、惟不在列王之墓、",
      "26": "同谋者、乃亚扪妇示米押子撒拔、摩押妇示米利子约萨拔、",
      "27": "约阿施诸子之事、与约阿施所受之警戒、及重修上帝室之事、俱载于列王纪传、子亚玛谢嗣位、"
    },
    "25": {
      "1": "亚玛谢即位时、年二十有五、在耶路撒冷为王、历二十九年、其母名约耶但、耶路撒冷人也、",
      "2": "亚玛谢行耶和华所悦、惟心不专、",
      "3": "其国既固、则诛弑其父王之臣、",
      "4": "而不杀其子、依摩西律书所载、耶和华命曰、勿因子而杀父、勿因父而杀子、各因己罪而死、",
      "5": "亚玛谢集犹大与便雅悯众、循其宗族、立千夫长、百夫长、又核其人数、自二十岁以上、得被简能临陈、执戈持干之战士三十万、",
      "6": "又以银一百他连得、在以色列国募英勇之士十万、",
      "7": "有上帝仆来见王曰、王欤、勿使以色列军与尔偕往、盖以色列族以法莲之裔、耶和华不与之偕、",
      "8": "如尔必往、则奋勇以战、惟上帝必使尔仆于敌前、因上帝有力助之、亦有力仆之也、",
      "9": "亚玛谢谓上帝仆曰、我已以银一百他连得、予以色列军、将若何、曰、耶和华能以多于此者赐尔、",
      "10": "于是亚玛谢区别自以法莲而来之军、遣之归、彼众甚怒犹大人、忿然而返、",
      "11": "亚玛谢毅然率民而出、至盐谷、杀西珥人一万、",
      "12": "犹大族又生擒一万、引至岩巅、掷之下而碎之、",
      "13": "亚玛谢所遣归之军、不令偕往以战者、攻犹大诸邑、自撒玛利亚至伯和仑、杀人三千、劫物无算、○",
      "14": "亚玛谢戮以东人而返、携西珥族之神像、立为己神、跪拜其前、向之焚香、",
      "15": "故耶和华怒亚玛谢、遣先知告之曰、斯神未援其民于尔手、尔求之奚为、",
      "16": "先知与王言时、王曰、我侪岂立尔为王之谋士、尔休矣、何为见挞、先知乃止、既而曰、我知上帝决意灭尔、因尔行此、不听我劝戒也、○",
      "17": "犹大王亚玛谢与人谋、遣使见耶户孙、约哈斯子、以色列王约阿施曰、来、尔我晤面、",
      "18": "以色列王约阿施遣使见犹大王亚玛谢曰、利巴嫩之蒺藜、遣使谓利巴嫩之香柏曰、以尔女妻我子、有利巴嫩之野兽过之、践其蒺藜、",
      "19": "尔谓我已击以东人、乃心高而自夸、安居于家可耳、何为招祸、以致倾覆、犹大与尔偕亡乎、",
      "20": "亚玛谢弗听、此乃由于上帝、欲付之于敌手、因其求以东神也、",
      "21": "以色列王约阿施遂上、与犹大王亚玛谢、晤面于犹大之伯示麦、",
      "22": "犹大人败于以色列人前、遁而归幕、",
      "23": "以色列王约阿施、擒约哈斯亦名亚哈谢孙、约阿施子、犹大王亚玛谢于伯示麦、携至耶路撒冷、毁其城垣、自以法莲门、至城隅之门、凡四百肘、",
      "24": "取上帝室中、俄别以东所守之金银与器皿、及王宫之货财、并取人为质、而返撒玛利亚、○",
      "25": "以色列王约哈斯子约阿施卒后、犹大王约阿施子亚玛谢、犹在世十五年、",
      "26": "亚玛谢其余事迹之始末、俱载于犹大以色列列王纪、",
      "27": "自亚玛谢离弃耶和华而后、有人在耶路撒冷谋叛、遂遁于拉吉、叛党遣人追之、至拉吉弑之、",
      "28": "乃以马负其尸、同列祖葬于犹大城、"
    },
    "26": {
      "1": "犹大民众立乌西雅、又名亚撒利雅继其父亚玛谢为王、时、年十有六岁、",
      "2": "亚玛谢与列祖偕眠后、乌西雅恢复以禄、归于犹大、而重建之、",
      "3": "乌西雅即位时、年十有六岁、在耶路撒冷为王、历五十二年、其母名耶可利雅、耶路撒冷人也、",
      "4": "乌西雅行耶和华所悦、效其父亚玛谢所为、",
      "5": "当通晓上帝显示之撒迦利亚存日、乌西雅决志寻求上帝、其寻求耶和华时、上帝使之亨通、",
      "6": "往攻非利士人、毁迦特雅比尼亚实突之城垣、在亚实突境内与非利士人中建邑、",
      "7": "上帝助其攻非利士人、与居姑珥巴力之亚拉伯人、及米乌尼族、",
      "8": "亚扪人纳贡于乌西雅、乌西雅之声名洋溢、至埃及界、因其甚强故也、",
      "9": "乌西雅在耶路撒冷建楼于隅门、谷门、城曲之处、而巩固之、",
      "10": "亦建楼于旷野、及洼地平原、且多凿井、以其群畜多也、又在山地良田、有农夫与治葡萄者、以其悦农事也、",
      "11": "且有战士一军、分队而出、循缮写耶利、与营长玛西雅所核之数、王之将帅哈拿尼雅辖之、",
      "12": "族长总数、计二千六百人、俱为勇士、",
      "13": "率军旅三十万七千五百人、皆有勇力战鬬、助王攻敌、",
      "14": "乌西雅为其军旅备干戈甲胄弓、与激射之石、",
      "15": "在耶路撒冷作机、乃巧匠所创、置于城楼角楼、以发矢与巨石、乌西雅之声名传及远方、盖得异常之助、至于强盛也、○",
      "16": "彼既强盛、心则高傲、致行邪僻、干犯其上帝耶和华、入耶和华殿、欲焚香于香坛、",
      "17": "祭司亚撒利雅与耶和华之祭司八十人、俱为勇者、随之而入、",
      "18": "阻之曰、乌西雅欤、焚香于耶和华、非尔之职、乃亚伦子孙为祭司、区别以焚香者之职、尔干罪矣、其出圣所、不得尊荣于上帝耶和华也、",
      "19": "乌西雅怒、执鼎焚香、其向祭司怒时、在耶和华室香坛侧、祭司前、额忽生癞、",
      "20": "祭司长亚撒利雅与众祭司观之、见其额生癞、乃促之出、彼即速出、因耶和华击之也、",
      "21": "乌西雅王患癞至死、独居异室、绝于耶和华室、其子约坦理家政、治国民、",
      "22": "乌西雅其余事迹之始末、亚摩斯子先知以赛亚记之、",
      "23": "乌西雅与列祖偕眠、因谓为癞者、葬于王陵之田、列祖之侧、子约坦嗣位、"
    },
    "27": {
      "1": "约坦即位时、年二十有五、在耶路撒冷为王、历十六年、其母名耶路沙、撒督女也、",
      "2": "约坦行耶和华所悦、效其父乌西雅所为、惟弗入耶和华殿、民众尚行邪僻、",
      "3": "约坦建耶和华室之上门、在俄斐勒城、多所建造、",
      "4": "于犹大山地建邑、亦在丛林建寨及楼、",
      "5": "与亚扪族王战而获胜、是年亚扪人纳贡、银一百他进得、小麦一万歌珥、麰麦一万歌珥、二年三年、纳贡亦若是、",
      "6": "约坦行正道于其上帝耶和华前、以致强盛、",
      "7": "约坦其余事迹、及其战绩行为、俱载于以色列犹大列王纪、",
      "8": "其即位时、年二十有五、在耶路撒冷为王、历十六年、",
      "9": "与其列祖偕眠、葬于大卫城、子亚哈斯嗣位、"
    },
    "28": {
      "1": "亚哈斯即位时、年二十岁、在耶路撒冷为王、历十六年、不效其祖大卫、行耶和华所悦、",
      "2": "循以色列诸王之道、为巴力铸像、",
      "3": "焚香于欣嫩子谷、以火焚其子女、从异邦可憎之事、即耶和华于以色列人前、所逐诸族之事、",
      "4": "且于崇邱、山冈之上、绿树之下、献祭焚香、",
      "5": "故其上帝耶和华付之于亚兰王手、亚兰人击之、虏民甚众、携至大马色、又付之于以色列王手、大行杀戮、",
      "6": "利玛利子比加在犹大、一日间、杀十二万人、俱为勇士、因弃其列祖之上帝耶和华也、",
      "7": "以法莲之勇士细基利、杀王子玛西雅、理王室之押斯利甘、与王相以利加拿、",
      "8": "以色列族虏其同宗二十万人、妇孺与焉、亦掠货财甚多、携至撒玛利亚、",
      "9": "在彼有耶和华之先知名俄德、出迎返撒玛利亚之军、告之曰、尔列祖之上帝耶和华怒犹大、故付之于尔手、尔乃怒冲霄汉、大行杀戮、",
      "10": "今尔有意抑制犹大与耶路撒冷人、使为仆婢、尔曹岂非亦获罪于尔上帝耶和华乎、",
      "11": "今听我言、遣归尔所虏之同宗、盖耶和华之烈怒及于尔矣、",
      "12": "以法莲之族长数人、约哈难子亚萨利雅、米实利末子比利家、沙龙子耶希西家、哈得莱子亚玛撒、咸起、抵御自陈而返者、",
      "13": "曰、勿携所虏之人入此、盖尔所谋、乃使我获罪于耶和华、益我罪过、我罪维大、烈怒及于以色列矣、",
      "14": "于是执兵之士、以所虏之人与货财、留于牧伯及会众前、",
      "15": "以上录名之人遂起、携被虏之众、自所掠物中取衣、衣其裸者、又予之屦、供以饮食而膏之、弱者乘以驴、导往棕树城耶利哥、至其昆弟、而返撒玛利亚、○",
      "16": "是时亚哈斯王遣使求助于亚述王、",
      "17": "因以东人击犹大、虏其人、",
      "18": "非利士人亦侵犹大洼地、及南方之城邑、取伯示麦、亚雅仑、基低罗、梭哥与其乡里、亭纳与其乡里、瑾琐与其乡里、而居于彼、",
      "19": "缘以色列王亚哈斯放恣于犹大、干犯耶和华特甚、故耶和华使犹大卑弱、",
      "20": "亚述王提革拉毗尼色至、而不相助、反窘迫之、",
      "21": "亚哈斯取耶和华室、及王宫牧伯家之物、馈亚述王、仍无裨益、",
      "22": "亚哈斯王困苦之际、愈干犯耶和华、",
      "23": "祭大马色即击之者之神、曰、亚兰王之神既助之、我亦祭之、俾其助我、然斯神使彼与以色列众偕亡、",
      "24": "亚哈斯集上帝室之器碎之、扃闭室门、在耶路撒冷诸隅筑坛、",
      "25": "在犹大诸邑作崇邱、焚香于他神、激其列祖之上帝耶和华怒、",
      "26": "亚哈斯其余事迹、及其所行、自始至终、俱载于犹大以色列列王纪、",
      "27": "亚哈斯与列祖偕眠、葬于耶路撒冷邑、不入以色列列王之墓、子希西家嗣位、"
    },
    "29": {
      "1": "希西家即位时、年二十有五、在耶路撒冷为王、历二十九年、其母名亚比雅、撒迦利雅女也、",
      "2": "希西家行耶和华所悦、效其祖大卫所为、",
      "3": "元年正月、启耶和华室门、而修理之、",
      "4": "召祭司利未人至、集于东场、",
      "5": "谓之曰、利未人欤、其听我言、今当自洁、且洁尔列祖之上帝耶和华室、由圣所出其污秽、",
      "6": "我列祖干罪、行我上帝耶和华所恶、而离弃之、转背耶和华之居所、",
      "7": "闭其廊门、熄其灯、不在圣所焚香、献燔祭于以色列之上帝、",
      "8": "故耶和华之怒、及于犹大与耶路撒冷、使之飘摇、令人惊骇嗤笑、如尔目击、",
      "9": "因之我列祖仆于刃、我妻孥为俘囚、",
      "10": "今我有意与以色列之上帝耶和华立约、俾其烈怒转离我侪、",
      "11": "我子欤、今勿懈怠、盖耶和华简尔侍立其前、为其执事、供役焚香、○",
      "12": "于是利未人哥辖族、亚玛赛子玛哈、亚撒利雅子约珥、米拉利族、亚伯底子基士、耶哈利勒子亚撒利雅、革顺族、薪玛子约亚、约亚子伊甸、",
      "13": "以利撒反裔申利、耶利、亚萨裔撒迦利雅、玛探雅、",
      "14": "希幔裔耶歇、示每、耶杜顿裔示玛雅、乌薛、咸起、",
      "15": "集其昆弟自洁、遵王循耶和华言所命、入洁耶和华室、",
      "16": "祭司亦入耶和华室内洁之、出其所有污秽、置于院中、利未人舁至城外汲沦溪、",
      "17": "正月朔、始行洁事、至八日、及于耶和华之廊、洁耶和华室、又历八日、至正月十六日、乃毕其事、",
      "18": "入觐希西家王曰、我侪已洁耶和华室、及燔祭坛与其器、陈饼之几与其器、",
      "19": "且亚哈斯为王干罪时、所弃之器、我侪亦备具而洁之、今在耶和华坛前、○",
      "20": "希西家王夙兴、集邑中牧伯、上耶和华室、",
      "21": "牵牡牛七、牡羊七、羔羊七、牡山羊七、为国与圣所、及犹大人、献为赎罪祭、王命亚伦裔为祭司者、献于耶和华坛、",
      "22": "乃宰牡牛、祭司受血沃于坛、宰牡羊沃血于坛、宰羔羊沃血于坛、",
      "23": "遂牵为赎罪祭之牡山羊、至王与会众前、咸按手其上、",
      "24": "祭司宰之、以血为赎罪祭献于坛、为以色列众赎罪、盖王有命、为以色列众献燔祭与赎罪祭、",
      "25": "王使利未人执钹、与琴及瑟、在耶和华室奏乐、循大卫与其先见迦得、及先知拿单所命、即耶和华藉诸先知所命、",
      "26": "利未人执大卫之乐器而立、祭司亦执角而立、",
      "27": "希西家命献燔祭于坛、始献燔祭、同时而咏颂美耶和华之歌、以角与以色列王大卫之乐器和之、",
      "28": "会众崇拜、讴歌者讴歌、吹角者吹角、至于燔祭献毕、",
      "29": "献祭既毕、王与同在之众、俯伏崇拜、",
      "30": "希西家王与牧伯命利未人、用大卫与先见亚萨之词、颂美耶和华、众乃欣然颂美、俯首而拜、",
      "31": "希西家曰、尔曹既区别归于耶和华、可前携祭品、及感谢祭、入耶和华室、会众遂携祭品、及感谢祭而至、凡心愿者、亦献燔祭、",
      "32": "会众所携之燔祭、计牡牛七十、牡羊一百、羔羊二百、俱为燔祭、献于耶和华、",
      "33": "又献区别之牲、牛六百、羊三千、",
      "34": "惟祭司尚寡、未能尽剥燔祭之牲、故其同族利未人助之、迨其事毕、亦待祭司自洁、盖利未人诚心自洁、愈于祭司、",
      "35": "所献燔祭甚多、酬恩祭之脂、及随燔祭之酒亦多、于是耶和华室之役事俱备、",
      "36": "上帝为民所备、希西家与民众悦之、成事甚速、"
    },
    "30": {
      "1": "希西家遣使往以色列及犹大地、并致书于以法莲玛拿西人、使之咸至耶路撒冷耶和华室、守逾越节、奉事以色列之上帝耶和华、",
      "2": "王与牧伯、及耶路撒冷会众相议、于二月守逾越节、",
      "3": "其不能如期而守之、因自洁之祭司不足、民亦未集于耶路撒冷故也、",
      "4": "王与会众视此为善、",
      "5": "遂定命令、普告以色列、自别是巴至但、使至耶路撒冷、守逾越节、奉事以色列之上帝耶和华、盖民素无多人、循所录之例而守之、",
      "6": "于是邮传者遵王命、传王与牧伯之书于以色列、及犹大地、曰、以色列人欤、尔常复归亚伯拉罕以撒以色列之上帝耶和华、俾其转向尔曹、脱于亚述王手之遗民、",
      "7": "勿效尔列祖及昆弟、彼干犯其列祖之上帝耶和华、上帝弃之、令人惊骇、如尔目击、",
      "8": "勿似尔列祖之强项、当归顺耶和华、入其永别为圣之所、奉事尔上帝耶和华、俾其烈怒离尔、",
      "9": "如尔归耶和华、则尔昆弟子女、必得矜恤于虏之者、再返斯土、盖尔上帝耶和华仁慈矜悯、尔若归之、必不转面弗尔顾也、",
      "10": "邮传者遍行以法莲玛拿西境、递经诸邑、至西布伦、民乃哂而讥之、",
      "11": "惟亚设玛拿西西布伦中、有人自卑、至耶路撒冷、",
      "12": "上帝亦感犹大众、使其一心、遵王与牧伯循耶和华言所命、○",
      "13": "二月、民众集于耶路撒冷、守除酵节、其数甚多、成为大会、",
      "14": "众起、尽除耶路撒冷之坛、及焚香之器、投于汲沦溪、",
      "15": "二月十四日、宰逾越节羔、祭司及利未人愧而自洁、携燔祭入耶和华室、",
      "16": "循例各立其所、遵上帝仆摩西之律、祭司由利未人手、受血而沃之、",
      "17": "会中人多未自洁、故利未人为不洁者宰逾越节羔、俾为洁于耶和华前、",
      "18": "以法莲、玛拿西、以萨迦、西布伦、有多人未自洁、而食逾越节羔、不循所录之例、希西家为之祷曰、",
      "19": "凡人决心寻求其列祖之上帝耶和华、虽未依圣所之洁礼自洁、愿善良之耶和华宥之、",
      "20": "耶和华允希西家所祈、而宥其民、",
      "21": "在耶路撒冷之以色列人、遂大欢乐、守除酵节七日、利未人及祭司、操声宏之乐器、日颂耶和华、",
      "22": "利未人通达耶和华之役事、希西家以善言慰藉之、于是民食节肉、献酬恩祭、称谢其列祖之上帝耶和华、凡历七日、",
      "23": "会众相议更守七日、于是欣然守之、",
      "24": "犹大王希西家以牡牛一千、绵羊七千、赐会众为祭品、牧伯亦赐牡牛一千、绵羊一万、时、祭司多自洁者、",
      "25": "犹大会众、祭司利未人、与来自以色列地之会众宾旅、及居犹大之宾旅、皆大欣喜、",
      "26": "在耶路撒冷有大乐焉、自以色列王大卫子所罗门时以来、未有若此者也、",
      "27": "利未人祭司起、为民祝嘏、其声蒙上帝垂听、其祷达于天、上帝之圣所、"
    },
    "31": {
      "1": "此事既毕、在彼之以色列众咸出、往犹大诸邑、碎其柱像、斫其木偶、毁其崇邱与坛、在犹大便雅悯以法莲玛拿西诸地、尽除灭之、以色列人乃返故邑、各归其业、",
      "2": "希西家定祭司与利未人之班次、各循厥职、献燔祭及酬恩祭、又在耶和华之营门、供役称谢颂美、",
      "3": "亦定王产所出、以为朝夕、及安息日、月朔、节期之燔祭、循耶和华律所载、",
      "4": "且命耶路撒冷居民、给祭司与利未人所应得者、俾其专心于耶和华之律、",
      "5": "王谕一出、以色列人输以谷酒油蜜、及田所产初实甚多、更献诸物之什一甚盛、",
      "6": "居犹大诸邑之以色列人、与犹大人、亦携牛羊、及区别归其上帝耶和华之物、献其什一、积之成堆、",
      "7": "自三月始积、至七月而毕、",
      "8": "希西家与牧伯至、见其所积之堆、遂称赞耶和华、及其民以色列、",
      "9": "希西家以所积之堆、询祭司与利未人、",
      "10": "撒督家祭司长亚撒利雅对曰、自民始献礼物、入耶和华室、我侪恒得足食、多有盈余、盖耶和华锡嘏其民、所余即此积也、",
      "11": "希西家命备屋于耶和华室、遂备之、",
      "12": "忠心携入礼物、及所输之什一、与区别之物、利未人歌楠雅司其事、其弟示每副之、",
      "13": "耶歇、亚撒细雅、拿哈、亚撒黑、耶利末、约撒拔、以列、伊斯玛基雅、玛哈、比拿雅为督理、隶于歌楠雅、及其弟示每、遵希西家王、及上帝室宰亚撒利雅之命、",
      "14": "东门之阍者、利未人音拿子可利、掌乐献上帝之礼物、以颁所献耶和华之礼物、与至圣之物、",
      "15": "其所辖之伊甸、珉雅珉、耶书雅、示玛雅、亚玛利雅、示迦尼雅、在祭司诸邑、各有职任、循其班列、颁于昆弟、自尊逮卑、",
      "16": "录入谱系、三岁以上之男而外、又颁于日入耶和华室、循其班列供役者、",
      "17": "又颁于祭司、循其宗族谱系、又颁于利未人、自二十岁以上、循其班次职任、",
      "18": "又颁于会众之妻室子女、循其谱系、其人任职、自洁为圣、",
      "19": "亚伦子孙、居邑郊之祭司、在各邑有录名者、以所应得、颁于祭司之诸男、及载于谱系之利未人、",
      "20": "希西家在犹大全地、如是而行、为其上帝耶和华所视为善、为正为忠者、",
      "21": "凡其所行、或供上帝室之役、或遵律守诫、求其上帝、皆一心行之、无不亨通、"
    },
    "32": {
      "1": "此忠诚之事后、亚述王西拿基立侵犹大、围诸坚城、意欲破之、据为己有、",
      "2": "希西家见西拿基立至、拟攻耶路撒冷、",
      "3": "则与牧伯勇士议、塞城外水泉、众遂助之、",
      "4": "民集甚多、塞诸水泉、及流经斯土之溪、曰、亚述王来、焉得多水、",
      "5": "王强厥志、筑其颓垣、建楼于上、城外复筑城、巩固大卫城之米罗、多制器械干盾、",
      "6": "立军长以理民、集之于城门之场、以言慰之曰、",
      "7": "强乃心、壮乃志、勿因亚述王与所率之大军、畏葸恐惶、盖偕我者、较偕彼者尤大也、",
      "8": "偕彼者乃血肉之臂、偕我者乃我上帝耶和华、彼必助我、为我战争、民恃犹大王希西家之言、○",
      "9": "厥后、亚述王西拿基立、与其全军攻拉吉、遣其臣仆往耶路撒冷、告犹大王希西家、与在耶路撒冷之犹大人曰、",
      "10": "亚述王西拿基立云、尔何所恃、而待受困于耶路撒冷乎、",
      "11": "岂非希西家诱尔、致因饥渴而死乎、彼曰、我之上帝耶和华、必拯我于亚述王手、",
      "12": "此希西家、非废上帝之崇邱与坛、命犹大及耶路撒冷人、惟在一坛崇拜、焚香于其上乎、",
      "13": "我与列祖何以待列邦之民、尔岂不知乎、列邦之神、能救其国脱于我手乎、",
      "14": "我列祖所灭诸国、其神谁拯其民脱于我手、尔之上帝、能拯尔脱于我手乎、",
      "15": "勿为希西家所欺、勿为所诱、勿信其言、盖无一邦一族之神、能拯其民于我、及我列祖之手、况尔上帝、岂能拯尔脱于我手乎、",
      "16": "其臣更有谤上帝耶和华、及其仆希西家之言、",
      "17": "西拿基立致书毁以色列之上帝耶和华、谤之曰、列邦之神、既未拯其民于我手、希西家之上帝、亦不得拯其民于我手、",
      "18": "其臣以犹大方言、高声呼耶路撒冷城上之民、欲惊扰之、以取其城、",
      "19": "彼论耶路撒冷之上帝、同于人手所造列邦之神、",
      "20": "希西家王与亚摩斯子先知以赛亚、因此祈祷、向天呼吁、",
      "21": "耶和华遣使于亚述王营、灭其勇土、军长将帅、亚述王蒙羞、返其故土、入其神庙、为其亲生之子所弑、",
      "22": "如是、耶和华救希西家、及耶路撒冷居民、脱于亚述王西拿基立、及诸敌之手、四周护之、",
      "23": "有多人至耶路撒冷、献礼物于耶和华、且馈宝物于犹大王希西家、此后、希西家为诸邦所尊崇、○",
      "24": "时、希西家遘疾濒死、祷于耶和华、耶和华俞允之、示以异兆、",
      "25": "惟希西家不报所受之恩、中心高傲、以是震怒将及于彼、与犹大暨耶路撒冷、",
      "26": "然希西家抑其骄心、与耶路撒冷居民自卑、故希西家存日、耶和华之怒未及之、",
      "27": "希西家富有货财、大得尊荣、备府库以存金银宝石、香品干盾、及诸珍器、",
      "28": "备仓廪以积谷、与酒及油、为牲畜备阑、为牛羊备牢、",
      "29": "叉建城邑、多畜牛羊、盖上帝赐其赀财丰盛也、",
      "30": "希西家又塞基训之上源、引水直注大卫城西、凡希西家所行、无不亨通、",
      "31": "巴比伦牧伯遣使见希西家、询其境内所见奇事、上帝离希西家、欲试之、以悉其心、",
      "32": "希西家其余事迹、与其善行、俱载于亚摩斯子先知以赛亚启示之书、及犹大以色列列王纪、",
      "33": "希西家与列祖偕眠、葬于大卫裔之陵阪、卒时、犹大众与耶路撒冷居民、皆尊崇之、子玛拿西嗣位、"
    },
    "33": {
      "1": "玛拿西即位时、年十有二、在耶路撒冷为王、历五十五年、",
      "2": "行耶和华所恶、从异邦可憎之事、即耶和华于以色列人前、所逐诸族之事、",
      "3": "复建其父希西家所毁之崇邱、为巴力建坛、作木偶、崇拜天象、而奉事之、",
      "4": "在耶和华室筑坛、昔耶和华指此室而言曰、我名必永在耶路撒冷、",
      "5": "又在耶和华室二院中、为天象筑坛、",
      "6": "并在欣嫩子谷、使其子女经火、又行卜筮、用法术、行邪术、与凭鬼者及巫觋交、多行耶和华所恶、以激其怒、",
      "7": "又置所造雕像于上帝室、昔上帝谕大卫、及其子所罗门曰、此室及耶路撒冷、乃我于以色列支派中所简者、必永寄我名于其中、",
      "8": "如以色列人遵行我藉摩西、所传之法度、典章律例、则我不复移其足、离我所锡厥祖之地、",
      "9": "玛拿西诱犹大及耶路撒冷居民、致其行恶、较耶和华于以色列人前、所灭之族尤甚、",
      "10": "耶和华谕玛拿西与其民、惟彼不听、",
      "11": "故耶和华使亚述王之军长来攻之、执玛拿西、系之以链、以钩钩之、携至巴比伦、",
      "12": "既遭患难、则求其上帝耶和华、在其列祖之上帝前、自卑维甚、",
      "13": "祷耶和华、蒙其垂听、而允所求、使返耶路拢冷、复其国位、玛拿西始知耶和华为上帝、○",
      "14": "嗣后、玛拿西在大卫城谷中、基训溪西、建筑外垣、沿至鱼门、周俄斐勒、建垣甚高、又于犹大之坚城置军长、",
      "15": "去除异邦之神、与耶和华室中之像、并在耶和华室之山、及耶路撒冷所建诸坛、悉掷于城外、",
      "16": "重建耶和华之坛、献酬恩祭与感谢祭于上、命犹大人奉事以色列之上帝耶和华、",
      "17": "惟民仍献祭于崇邱、而独奉其上帝耶和华、",
      "18": "玛拿西其余事迹、及祷其上帝之言、与先见奉以色列之上帝耶和华名、所谕之言、俱载于以色列列王纪、",
      "19": "其祈祷与蒙允、及其罪过、并未自卑以前、筑崇邱、立木偶、设雕像之处、俱载于何赛之书、",
      "20": "玛拿西与列祖偕眠、葬于己宫、子亚们嗣位、○",
      "21": "亚们即位时、年二十有二、在耶路撒冷为王、凡历二年、",
      "22": "行耶和华所恶、效其父玛拿西所为、祭其父玛拿西所造雕像、而奉事之、",
      "23": "不效其父玛拿西自卑于耶和华前、干罪愈甚、",
      "24": "其臣仆叛、弑之于宫、",
      "25": "国民杀叛亚们王者、立其子约西亚、继之为王、"
    },
    "34": {
      "1": "约西亚即位时、年八岁、在耶路撒冷为王、历三十有一年、",
      "2": "行耶和华所悦、循其祖大卫之道、不偏左右、",
      "3": "在位之八年、尚幼冲、始求其祖大卫之上帝、十二年、始洁犹大及耶路撒冷、除其崇邱木偶、雕像铸像、",
      "4": "民于其前毁巴力之坛、斫其上之日像、碎其木偶、雕像铸像、捣之成粉、扬于祭者之冢、",
      "5": "焚其祭司之骨于坛、而洁犹大及耶路撒冷、",
      "6": "在玛拿西、以法莲、西缅、延及拿弗他利诸邑、与四周荒址、亦如是而行、",
      "7": "毁诸坛、碎木偶及雕像、捣之成粉、斫以色列遍地之日像、乃返耶路撒冷、○",
      "8": "约西亚十八年、既洁地与殿、遣雅萨利雅子沙番、邑宰玛西雅、缮写约哈斯子约亚、修其上帝耶和华室、",
      "9": "其人遂诣大祭司希勒家、以奉于上帝室之金付之、此金乃司阍之利未人、自玛拿西人、以法莲人、以色列遗民、犹大与便雅悯众、及耶路撒冷居民、所收集者、",
      "10": "乃付于督耶和华室之工作者、转予工匠、用以修室、",
      "11": "即予木工瓦工、购凿成之石、与架木栋梁、以修犹大列王所毁之屋、",
      "12": "其人诚实操作、利未人、米拉利裔、雅哈俄巴底监督之、哥辖裔、撒迦利亚米书兰、及善用乐器之利未人催督之、",
      "13": "兼辖负荷者、催督各等工役、亦有利未人为缮写、为司事、为阍人、",
      "14": "奉于耶和华室之金运出时、祭司希勒家得耶和华之律书、即摩西所传者、",
      "15": "希勒家谓缮写沙番曰、我于耶和华室得律书、乃以书授之、",
      "16": "沙番携书诣王、复命曰、凡所命尔仆者、仆悉行之、",
      "17": "且以耶和华室所得之金、倾而出之、付于督工与匠人之手、",
      "18": "又告王曰、祭司希勒家授我一书、遂读于王前、",
      "19": "王闻法律之言、自裂其衣、",
      "20": "命希勒家、沙番子亚希甘、米迦子亚比顿、缮写沙番、及王侍臣亚撒雅曰、",
      "21": "汝其往哉、为我与以色列及犹大之遗民、以此书之言、询于耶和华、因我列祖不守耶和华之言、不遵此书所载而行、故耶和华向我、泄忿甚烈、",
      "22": "有女先知户勒大、乃哈斯拉孙、特瓦子、掌礼服者沙龙之妻也、居耶路撒冷之二区、希勒家及王所命者往见、告以斯事、",
      "23": "户勒大谓之曰、以色列之上帝耶和华云、其告遣尔诣我者曰、",
      "24": "耶和华云、我必降灾于此处、及其居民、即读于犹大王前之书、所载诸诅、",
      "25": "盖彼众弃我、焚香于他神、以其手所为、激我之怒、故我泄忿于此而不止、",
      "26": "惟犹大王遣尔询于耶和华、当告之曰、以色列之上帝耶和华云、论尔所闻之言、",
      "27": "尔闻我指此地、与其居民所言、乃中心柔顺、自卑于上帝前、裂衣哭泣、我俞允尔、耶和华言之矣、",
      "28": "我必使尔安然入墓、归尔列祖、我将降于此地、及其居民之灾、尔不目击、使者复命于王、○",
      "29": "王遣人集犹大及耶路撒冷诸长老、",
      "30": "王与犹大人、耶路撒冷居民、祭司利未人、及所有民众、无论长幼、咸上耶和华室、王诵耶和华室中、所得约书之言、俾众听闻、",
      "31": "王立其所、在耶和华前立约、一心一意顺从耶和华、守其诫命、法度典章、以成约书所载之言、",
      "32": "命在耶路撒冷及便雅悯人众、咸韪此约、于是耶路撒冷居民、遵其列祖之上帝之约而行、",
      "33": "约西亚于以色列所属各地、除其可憎之物、使凡在以色列者、奉事其上帝耶和华、约西亚存日、民众从其列祖之上帝耶和华、不离弃之、"
    },
    "35": {
      "1": "约西亚在耶路撒冷守逾越节、奉事耶和华、正月十四日、宰逾越节羔、",
      "2": "王立祭司、以任厥职、勉其供耶和华室之役事、",
      "3": "谕诲以色列众之利未人、即区别为圣归于耶和华者、曰、当以圣匮、置于以色列王、大卫子所罗门所建之室、不复肩负、宜奉事尔之上帝耶和华、服事其民以色列、",
      "4": "亦当自备、按尔宗族、循尔班列、遵以色列王大卫、及其子所罗门所书者、",
      "5": "立于圣所、循尔昆弟宗族之班列、各班当有利未人、",
      "6": "宰逾越节羔、自洁、为尔昆弟备之、遵耶和华藉摩西所谕之言、",
      "7": "约西亚赐在彼之民、绵羊羔山羊羔三万、牡牛三千、以为逾越节之祭品、悉自王产取之、",
      "8": "王之牧伯亦乐输祭品、予民及祭司利未人、司上帝室者、希勒家、撒迦利亚、耶歇、予祭司羔羊二千六百、牡牛三百、以为逾越节之祭品、",
      "9": "利未族长歌楠雅、与其昆弟示玛雅、拿坦业、及哈沙比雅、耶利、约撒拔、予利未人羔羊五千、牡牛五百、以为逾越节之祭品、",
      "10": "于是役事俱备、祭司立于其所、利未人循其班列而立、俱遵王命、",
      "11": "利未人宰逾越节羔、祭司由其手受血沃之、利未人剥皮、",
      "12": "所献燔祭、循其宗族班列、以颁于民、俾献于耶和华、循摩西书所载、颁牛亦如是、",
      "13": "循其常例、火炙逾越节羔、其余圣祭、烹于釜鼎镬、速颁于民、",
      "14": "厥后、为己及祭司备之、盖祭司即亚伦子孙、献燔祭与脂至夕、故利未人为己及祭司备之、",
      "15": "讴歌者亚萨裔、立于其所、循大卫亚萨希幔、及王之先见耶杜顿所命、阍人在各门、无庸离其职守、因其昆弟利未人为之备也、",
      "16": "是日供役于耶和华、其事俱备、即守逾越节、献燔祭于耶和华坛、循约西亚王所命、",
      "17": "维时、在彼之以色列人守逾越节、及除酵节七日、",
      "18": "自先知撒母耳以来、在以色列、未尝守如是之逾越节、以色列列王守逾越节、未有若约西亚、与祭司利未人、及同在之犹大与以色列众、并耶路撒冷居民所守者、",
      "19": "守此逾越节、乃约西亚在位之十八年也、○",
      "20": "嗣后约西亚修殿既毕、埃及王尼哥上攻伯拉河滨之迦基米施、约西亚出而御之、",
      "21": "尼哥遣使谓约西亚曰、犹大王欤、我与尔何与、我今来此、非欲攻尔、乃攻与我战鬬之族、上帝命我速行、彼既偕我、尔勿敌上帝、免为所灭、",
      "22": "惟约西亚不转离之、乃改装往战、不听上帝藉尼哥所谕之言、遂至米吉多谷以战、",
      "23": "射者射约西亚王、王谓仆曰、我受重创、载我出陈、",
      "24": "仆乃扶之下车、易以所备副车、载至耶路撒冷而卒、葬于列祖之墓、举犹大及耶路撒冷之众、为之哀悼、",
      "25": "耶利米为约西亚作哀歌、讴歌之男女哀悼时、亦言及约西亚、迄于今日、在以色列中、定为常例、其歌载于哀歌书、",
      "26": "约西亚其余事迹、及其遵耶和华律所载而行之善、",
      "27": "自始至末、俱载于以色列犹大列王纪、"
    },
    "36": {
      "1": "国民立约西亚子约哈斯、为王于耶路撒冷、以继其父、",
      "2": "约哈斯即位时、年二十有三、在耶路撒冷为王、仅历三月、",
      "3": "埃及王废之、又罚其国、银百他连得、金一他连得、",
      "4": "立其兄以利雅敬、为犹大及耶路撒冷王、易其名曰约雅敬、埃及王尼哥携其弟约哈斯至埃及、○",
      "5": "约雅敬即位时、年二十有五、在耶路撒冷为王、历十一年、行其上帝耶和华所恶、",
      "6": "巴比伦王尼布甲尼撒上而攻之、系之以链、携至巴比伦、",
      "7": "尼布甲尼撒亦取耶和华室之器皿、携至巴比伦、置于己宫、",
      "8": "约雅敬其余事迹、与其可憎之行、及其不正、俱载于以色列犹大列王纪、子约雅斤嗣位、○",
      "9": "约雅斤即位时、年八岁、在耶路撒冷为王、历三月有十日、行耶和华所恶、",
      "10": "岁首尼布甲尼撒遣人携约雅斤、及耶和华室之珍器、至巴比伦、立约雅斤叔西底家、为犹大及耶路撒冷王、○",
      "11": "西底家即位时、年二十有一、在耶路撒冷为王、历十一年、",
      "12": "行耶和华所恶、先知耶利米以耶和华言谕之、彼不自卑、",
      "13": "尼布甲尼撒使其指上帝而誓、彼仍背叛、强其项、刚厥心、不归服以色列之上帝耶和华、",
      "14": "且诸祭司长与民众、大干罪戾、从异邦可憎之事、污耶和华在耶路撒冷区别为圣之室、",
      "15": "其列祖之上帝耶和华、矜恤其民、与其居所、夙兴遣使以戒之、",
      "16": "惟彼讪笑上帝之使、藐视其言、讥其先知、致耶和华之怒及于其民、无可救治、",
      "17": "故上帝使迦勒底王来攻之、以刃戮其丁壮于其圣室、不恤幼男少女、老人白叟、俱付其手、",
      "18": "上帝室中大小器皿、以及宝物、并王与牧伯之宝物、悉携至巴比伦、",
      "19": "且焚上帝室、毁耶路撒冷城垣、爇其宫室、坏其珍器、",
      "20": "凡脱于刃者、皆虏至巴比伦、为己与子孙之奴婢、迨及波斯国兴、",
      "21": "应耶和华藉耶利米口所言、斯土享其安息、盖地荒芜、得其安息、盈七十年、○",
      "22": "波斯国古列元年、耶和华使藉耶利米口所言得应、感波斯王古列之心、宣告通国、且书之曰、",
      "23": "波斯王古列云、天上上帝耶和华、以天下万国赐我、命我在犹大之耶路撒冷、为之建室、尔中凡为其民者可上、愿其上帝耶和华偕之、"
    }
  },
  "Ezr": {
    "1": {
      "1": "波斯王古列元年、耶和华使藉耶利米口所言得应、感波斯王古列之心、宣告通国、且书之曰、",
      "2": "波斯王古列云、天上上帝耶和华、以天下万国赐我、命我在犹大之耶路撒冷、为之建室、",
      "3": "居耶路撒冷、以色列之上帝耶和华、诚为上帝、尔中凡为其民者、可上犹大之耶路撒冷、为之建室、愿其上帝偕之、",
      "4": "所遗余民、居于何处、是处之人、为在耶路撒冷上帝之室、乐输礼物而外、当以金银财货牲牷助之、",
      "5": "于是犹大及便雅悯族长、与祭司利未人、凡为上帝所感、欲上耶路撒冷建耶和华室者、咸起、",
      "6": "四周之人、除乐输礼物外、皆以银器、黄金、财货、牲牷、珍宝、馈而助之、",
      "7": "耶和华室中之器、昔尼布甲尼撒自耶路撒冷所取、置于己神之庙、",
      "8": "今波斯王古列、藉司库米提利达携出、核之、付于犹大牧伯设巴萨、",
      "9": "其数如左、金盘三十、银盘一千、刀二十九、",
      "10": "金盂三十、银盂之次者四百有十、其他器皿一千、",
      "11": "金银器皿、共计五千四百、俘囚之众、自巴比伦上耶路撒冷时、设巴萨携之而至、"
    },
    "2": {
      "1": "犹大州人、为巴比伦王尼布甲尼撒虏至巴比伦者、今自俘囚、返耶路撒冷及犹大、各归其邑、",
      "2": "乃与所罗巴伯、耶书亚、尼希米、西赉亚、利来亚、末底改、必珊、米斯拔、比革瓦伊、利宏、巴拿偕来、其数如左、",
      "3": "巴录裔、二千一百七十二人、",
      "4": "示法提雅裔、三百七十二人、",
      "5": "亚拉裔、七百七十五人、",
      "6": "巴哈摩押裔、即耶书亚及约押子孙、二千八百十二人、",
      "7": "以拦裔、一千二百五十四人、",
      "8": "萨土裔、九百四十五人、",
      "9": "萨改裔、七百六十人、",
      "10": "巴尼裔、六百四十二人、",
      "11": "比拜裔、六百二十三人、",
      "12": "押甲裔、一千二百二十二人、",
      "13": "亚多尼干裔、六百六十六人、",
      "14": "比革瓦伊裔、二千有五十六人、",
      "15": "亚丁裔、四百五十四人、",
      "16": "亚特裔、即希西家子孙、九十八人、",
      "17": "比赛裔、三百二十三人、",
      "18": "约拉裔、一百十二人、",
      "19": "哈顺裔、二百二十三人、",
      "20": "吉罢珥人、九十五人、",
      "21": "伯利恒人、一百二十三人、",
      "22": "尼陀法人、五十六人、",
      "23": "亚拿突人、一百二十八人、",
      "24": "亚斯玛弗人、四十二人、",
      "25": "基列耶琳基非拉比录之人、七百四十三人、",
      "26": "拉玛迦巴之人、六百二十一人、",
      "27": "默玛人、一百二十二人、",
      "28": "伯特利及艾之人、二百二十三人、",
      "29": "尼波人、五十二人、",
      "30": "末必人、一百五十六人、",
      "31": "其他以拦之裔、一千二百五十四人、",
      "32": "哈琳裔、三百二十人、",
      "33": "罗德哈第阿挪之人、七百二十五人、",
      "34": "耶利哥人、三百四十五人、",
      "35": "西拿人、三千六百三十人、",
      "36": "为祭司者、耶书亚家、耶大雅裔、九百七十三人、",
      "37": "音麦裔、一千有五十二人、",
      "38": "巴施户珥裔、一千二百四十七人、",
      "39": "哈琳裔、一千有十七人、",
      "40": "利未人、何达威雅裔、即耶书亚甲篾子孙、七十四人、",
      "41": "讴歌者、亚萨裔、一百二十八人、",
      "42": "司阍者、沙龙、亚特、达们、亚谷、哈底大、朔拜之裔、共一百三十九人、",
      "43": "尼提甯人、西哈、哈苏巴、答巴俄、",
      "44": "基绿、西亚、巴顿、",
      "45": "利巴拿、哈迦巴、亚谷、",
      "46": "哈甲、萨买、哈难、",
      "47": "吉德、迦哈、利亚雅、",
      "48": "利汛、尼哥大、迦散、",
      "49": "乌撒、巴西亚、比赛、",
      "50": "押拿、米乌甯、尼普心、",
      "51": "巴卜、哈古巴、哈忽、",
      "52": "巴洗律、米希大、哈沙、",
      "53": "巴柯、西西拉、答玛、",
      "54": "尼细亚、哈提法、诸人之裔、",
      "55": "所罗门仆之后、琐太、琐斐列、比路大、",
      "56": "雅拉、达昆、吉德、",
      "57": "示法提雅、哈替、玻黑列哈斯巴音、亚米、诸人之裔、",
      "58": "尼提甯人、及所罗门仆之后、共三百九十二人、",
      "59": "有自特米拉、特哈萨、基绿、押但、音麦而来者、不能述其宗族谱系、不知属以色列否、",
      "60": "即第来雅、多比雅、尼哥大之裔、共六百五十二人、",
      "61": "祭司之后、有哈巴雅、哈哥斯、巴西莱之裔、巴西莱娶基列人巴西莱之女、因以其名名己、",
      "62": "此三家之裔、索其谱系不获、故为不洁、不得供祭司之职、",
      "63": "方伯曰、至圣之物、彼不可食、迨至有乌陵土明之祭司起、",
      "64": "会众计四万二千三百六十人、",
      "65": "此外、有仆婢七千三百三十七人、男女讴歌者二百人、",
      "66": "马七百三十六、骡二百四十五、",
      "67": "驼四百三十五、驴六千七百二十、",
      "68": "有族长至耶路撒冷耶和华之室、为之乐输、重建上帝室于其所、",
      "69": "量力纳于工作库、金币六万一千、银五千弥拿、祭司之衣一百、",
      "70": "于是祭司利未人、民间庶人、讴歌者、司阍者、尼提甯人、与以色列众、各居其邑、"
    },
    "3": {
      "1": "七月既届、以色列族居于故邑、众如一人、集于耶路撒冷、",
      "2": "约萨达子耶书亚、及其昆弟为祭司者、暨撒拉铁子所罗巴伯、与其昆弟、咸起、而筑以色列上帝之坛、欲献燔祭于上、循上帝仆摩西之律所载、",
      "3": "因惧邻国、遂于原处筑坛、朝夕献燔祭、奉于耶和华、",
      "4": "遵律所载、守构庐节、循例日献燔祭、依所定之数、按每日所宜、",
      "5": "后献恒献之燔祭、月朔之祭、及所定为圣、耶和华诸节期之祭、与人奉于耶和华之乐献祭、",
      "6": "七月朔、始献燔祭于耶和华、时、耶和华室基犹未立、",
      "7": "以金予石工木工、以粮酒油、予西顿推罗人、使运香柏、自利巴嫩至海、抵于约帕、遵波斯王古列之诏、○",
      "8": "至耶路撒冷、诣上帝室之二年二月、撒拉铁子所罗巴伯、约萨达子耶书亚、及其余昆弟祭司利未人、与自俘囚而归耶路撒冷之众、肇造耶和华室、立利未人二十岁以上者、督其工作、",
      "9": "时、耶书亚及其子弟、甲篾及其子、犹大之子、希拿达之子、与其昆弟利未人、偕立而督上帝室之工、",
      "10": "匠人立耶和华殿基时、祭司衣礼服执角、利未人亚萨裔击钹、颂赞耶和华、循以色列王大卫之例、",
      "11": "遂更唱迭和、赞美称谢耶和华曰、彼乃善良、慈惠永存于以色列、民众见耶和华室基已立、于赞美耶和华之际、大声而呼、",
      "12": "祭司利未人及族长、曾见古室之耆老、今目睹立斯室之基、大声哭号者多、欣然欢呼者亦多、",
      "13": "民众大声而呼、其声远闻、哭号与欢呼之声、民不能辨、"
    },
    "4": {
      "1": "犹大便雅悯之敌、闻俘囚之众、为以色列之上帝耶和华建殿、",
      "2": "则诣所罗巴伯与族长、谓之曰、请许我与尔同建、盖我寻求尔之上帝、如尔曹然、自亚述王以撒哈顿携我来时、以迄于今、与之献祭、",
      "3": "所罗巴伯与耶书亚、及其余以色列族长曰、建上帝室、尔曹勿与、惟我侪为以色列之上帝耶和华自建之、循波斯王古列所命、",
      "4": "缘此、斯土之民使犹大人手弱、扰其工作、",
      "5": "贿通议士、以败其志、自波斯王古列在位之日、至波斯王大利乌即位之年、皆如是、",
      "6": "亚哈随鲁即位时、敌人具呈、讼犹大及耶路撒冷居民、○",
      "7": "亚达薛西年间、比施兰、米特利达、他别、与其党具呈上告、乃用亚兰文字、亚兰方言、",
      "8": "方伯利宏、缮写伸帅、亦上告、",
      "9": "二人及其同侪、底拿人、亚法萨提迦人、他毗拉人、亚法撒人、亚基卫人、巴比伦人、书珊迦人、底亥人、以拦人、",
      "10": "与其余诸族、即尊大之亚斯那巴所迁、置于撒玛利亚邑、及伯拉河西者、",
      "11": "奉表于亚达薛西王、其文曰、尔仆河西之人奏王、",
      "12": "愿王知之、自尔而来、至于我所耶路撒冷之犹大人、建此叛乱恶劣之邑、已治其基、而成其垣、",
      "13": "愿王知之、若建斯邑而成其垣、其后彼不进贡、输饷纳税、终必有损于王、",
      "14": "我侪既食宫盐、不宜见王受辱、故奏于王、",
      "15": "请稽先王典籍、则见而知、此为叛乱之邑、自古多起纷扰、常为列王诸州之害、故为荒墟、",
      "16": "敢陈于王、若斯邑复建、其垣竣工、则河西之地、不复为王有矣、",
      "17": "王谕方伯利宏、缮写伸帅、与其同侪、居撒玛利亚及河西者、曰、愿尔绥安、",
      "18": "尔曹所陈之表、诵于我前既悉、",
      "19": "我命考稽、悉知此邑自古叛王、中有悖逆叛乱之事、",
      "20": "惟昔有权之王、治耶路撒冷、管辖河西四境、其人为之进贡、输饷纳税、",
      "21": "尔当发令、俾其人止工、不建斯邑、俟我再降谕旨、",
      "22": "尔其慎之、勿延、奚可生害、致亏诸王哉、",
      "23": "亚达薛西王之诏一道、既读于利宏、缮写伸帅、及其同侪前、彼众急往耶路撒冷、见犹大人、以权力迫之止工、",
      "24": "于是耶路撒冷建上帝室之工乃止、迄于波斯王大利乌二年、"
    },
    "5": {
      "1": "先知哈该、与易多孙撒迦利亚奉以色列上帝之名、传预言于犹大及耶路撒冷之犹大人、",
      "2": "于是撒拉铁子所罗巴伯、约萨达子耶书亚、咸起、肇建耶路撒冷上帝之室、上帝之先知偕而助之、",
      "3": "时、河西方伯达乃、及示他波斯乃、与其同侪至曰、建此室、成此垣、谁颁斯谕、",
      "4": "我侪则曰、作此室者、其名伊何、",
      "5": "上帝垂顾犹大长老、俾方伯等不止其工、迨奏大利乌、而得其诏、○",
      "6": "河西方伯达乃、及示他波斯乃、与其同侪、河西亚法萨迦人、",
      "7": "奉表于大利乌王其文曰、愿大利乌王安、",
      "8": "愿王知之、我往犹大州、诣至大上帝之室、见其建以巨石、置材木于墙垣、工作殷勤、其事顺遂、",
      "9": "我侪问其长老曰、建此室、成此垣、谁颁斯谕、",
      "10": "又问为首者谁、欲录其名而奏于王、",
      "11": "彼曰、我乃主宰天地上帝之仆、在昔多年、以色列之大王建筑斯室、我侪欲复建之、",
      "12": "我列祖激天上上帝之怒、彼付之于迦勒底人、巴比伦王尼布甲尼撒之手、毁斯室、虏其民至巴比伦、",
      "13": "巴比伦王古列元年降诏、使复建上帝室、",
      "14": "上帝室中金银器皿、昔尼布甲尼撒自耶路撒冷之殿所取、置诸巴比伦庙者、古列王取之于彼、以付所立之方伯、名设巴萨、",
      "15": "谓之曰、以此器皿、置诸耶路撒冷之殿、建上帝室于其所、",
      "16": "设巴萨至、立耶路撒冷上帝室之基、迄今建筑、犹未告成、",
      "17": "如王以为善、请稽巴比伦王库、知古列王果否降诏、使建上帝室在耶路撒冷、并请以王之旨示我、"
    },
    "6": {
      "1": "大利乌王降诏、使稽典籍之库、在巴比伦藏珍之所、",
      "2": "于玛代州、亚马他宫得籍、",
      "3": "上载古列王元年降诏曰、耶路撒冷上帝之室、当建筑之、以为献祭之所、使基巩固、其室高六十肘宽六十肘、",
      "4": "用大石三层、新木一层、所费取诸王库、",
      "5": "上帝室中金银器皿、昔尼布甲尼撒自耶路撒冷之殿所取、运至巴比伦者、可复还之、携至耶路撒冷之殿、置诸上帝室、各归其所、",
      "6": "爰命河西方伯达乃、及示他波斯乃、与其同侪、河西亚法萨迦人、宜远其所、",
      "7": "建上帝室之工、尔勿阻之、任犹大方伯、及犹大长老、建上帝室于其地、",
      "8": "复谕尔所当行于犹大长老、以建上帝室、速由河西国税中、予之经费、免其工作迟滞、",
      "9": "彼所需牡犊、牡绵羊、绵羊羔、为燔祭、奉于天上上帝、以及麦盐酒油、俱依耶路撒冷祭司所言、日给不绝、",
      "10": "俾献馨香之祭、奉于天上上帝、为王及王众子之寿祈祷、",
      "11": "我已降诏、有人易之、则取其室之梁、而举其人悬之于上、俾其室为粪场、",
      "12": "或君或民、欲废斯命、毁此耶路撒冷上帝之室、即彼寄名之所、愿上帝倾覆之、我大利乌降此诏旨、速行勿缓、○",
      "13": "大利乌王既降诏旨、河西方伯达乃、及示他波斯乃、与其同侪、急遵行之、",
      "14": "犹大长老、因先知哈该、及易多孙撒迦利雅之预言、建造顺遂、遵以色列上帝之命、及古列、大利乌、与波斯王亚达薛西之谕、完竣厥工、",
      "15": "大利乌王六年、亚达月三日、此室告成、",
      "16": "以色列族、祭司利未人、俘囚之遗民、欢然而行奉献上帝室之礼、",
      "17": "行此礼、献牡犊一百、牡绵羊二百、绵羊羔四百、又为以色列众、献牡山羊十二、如其支派之数、以为赎罪之祭、",
      "18": "俾祭司循其班列、利未人循其班次、供上帝役事在耶路撒冷、遵摩西之书所载、○",
      "19": "正月十四日、俘囚之众守逾越节、",
      "20": "祭司利未人同心自洁、无不成洁、为己与俘囚之众、及其同宗祭司、宰逾越节羔、",
      "21": "凡自俘囚而归之以色列人、及自为区别、去斯土异族之污、寻求以色列之上帝耶和华者、俱食之、",
      "22": "且欣然守除酵节、历有七日、盖耶和华俾其喜乐、亦转亚述王心、使眷顾之、助成以色列上帝室之工、"
    },
    "7": {
      "1": "厥后、波斯王亚达薛西时、有以斯拉、以斯拉乃西莱亚子、西莱亚乃亚撒利雅子、亚撒利雅乃希勒家子、",
      "2": "希勒家乃沙龙子、沙龙乃撒督子、撒督乃亚希突子、",
      "3": "亚希突乃亚玛利雅子、亚玛利雅乃亚撒利雅子、亚撒利雅乃米拉约子、",
      "4": "米拉约乃西拉希雅子、西拉希雅乃乌西子、乌西乃布基子、",
      "5": "布基乃亚比书子、亚比书乃非尼哈子、非尼哈乃以利亚撒子、以利亚撒乃大祭司亚伦子、",
      "6": "以斯拉于摩西之律、以色列之上帝耶和华所赐者、为明敏之文士、蒙其上帝耶和华祐、所求于王、王悉许之、彼自巴比伦而上、",
      "7": "亚达薛西王七年、以色列族、祭司利未人、讴歌者、司阍者、尼提甯人、各有其人、上耶路撒冷、",
      "8": "七年五月、以斯拉至耶路撒冷、",
      "9": "正月朔、自巴比伦启行、蒙其上帝之祐、五月朔、至耶路撒冷、",
      "10": "以斯拉决志究察耶和华律、而遵行之、且以典章律例、训诲于以色列中、○",
      "11": "祭司以斯拉为文士、明耶和华之诫命、及所赐以色列之典章、亚达薛西王降诏、其文曰、",
      "12": "诸王之王亚达薛西、告祭司以斯拉、明天上上帝律之文士、完人等称、",
      "13": "我谕国中以色列民、祭司利未人、凡乐意往耶路撒冷者、与尔偕往、",
      "14": "尔既为王与其谋士七人所遣、循在尔手之上帝律、以察犹大耶路撒冷之事、",
      "15": "且携王与谋士所乐输以色列上帝之金银、其居所在耶路撒冷、",
      "16": "又携在巴比伦州所得之金银、及民与祭司为其上帝室在耶路撒冷、所乐输者、",
      "17": "当以此金速购牡犊、牡绵羊、绵羊羔、及相随之素祭与灌祭、献于耶路撒冷尔上帝室之坛、",
      "18": "其余金银、依尔与同侪所视为善者、循尔上帝旨而用之、",
      "19": "所付尔之器皿、供事于尔上帝室者、当付于耶路撒冷之上帝前、",
      "20": "尔上帝室复有所需、则可取诸王库、",
      "21": "我亚达薛西王降诏、命河西诸司库、祭司以斯拉、明天上上帝律之文士、凡有所求、必速为之、",
      "22": "银一百他连得、麦一百歌珥、酒一百罢特、油一百罢特为限、盐不计数、",
      "23": "凡天上上帝所命者、当为其室、详审为之、何可招怒、及于王国、与其诸子哉、",
      "24": "我谕尔曹、凡祭司利未人、讴歌者、司阍者、尼提甯人、及上帝室诸供役者、勿使进贡、输饷纳税、",
      "25": "命尔以斯拉、凭尔上帝所赋之智、设立有司士师、以治河西之民、悉尔上帝律者、其未悉者、则训迪之、",
      "26": "凡不遵尔上帝之律、及王命者、速加以刑、或殛、或窜、或籍其家、或囚于狱、○",
      "27": "我列祖之上帝耶和华、宜颂美焉、彼置此意于王心、修饰耶和华室、在耶路撒冷、",
      "28": "施恩于我、在王与其谋士、及有权之军长前、我蒙我上帝耶和华祐、则强厥志、集以色列族长、与我偕上、"
    },
    "8": {
      "1": "亚达薛西王时、自巴比伦与我偕上之族长、及其谱系如左、",
      "2": "非尼哈裔革顺、以他玛裔但以理、大卫裔哈突、",
      "3": "巴录之后、示迦尼裔撒迦利亚、与其宗族、循其谱系、计丁男百五十人、",
      "4": "巴哈摩押裔、西拉希雅子以利约乃、与丁男二百人、",
      "5": "示迦尼裔、雅哈悉子、与丁男三百人、",
      "6": "亚丁裔、约拿单子以别、与丁男五十人、",
      "7": "以拦裔、亚他利雅子耶筛亚、与丁男七十人、",
      "8": "示法提雅裔、米迦勒子西巴第雅、与丁男八十人、",
      "9": "约押裔、耶歇子俄巴底亚、与丁男二百十八人、",
      "10": "示罗密裔、约细斐子、与丁男百六十人、",
      "11": "比拜裔、比拜子撒迦利亚、与丁男二十八人、",
      "12": "押甲裔、哈加坦子约哈难、与丁男百有十人、",
      "13": "亚多尼干裔、季者以利法列、耶利、示玛雅、与丁男六十人、",
      "14": "比革瓦伊裔乌太、撒布、与丁男七十人、○",
      "15": "我于流往亚哈瓦之河滨、会集斯众、在彼张幕三日、察阅庶民与祭司、其中不见利未人、",
      "16": "乃召以利以谢、亚列、示玛雅、以利拿单、雅立、以利拿单、拿单、撒迦利亚、米书兰、皆为族长、及教习约雅立、以利拿单、",
      "17": "遣之至迦西斐雅、见其地族长易多、使告易多、与其昆弟尼提甯人、令人至此、为我上帝室供其役事、",
      "18": "我侪蒙我上帝之祐、于以色列子利未之孙抹利裔中得聪慧者一人、及示利比、与其子弟十八人、",
      "19": "哈沙比雅同米拉利裔耶筛亚、与其子弟二十人、",
      "20": "及尼提甯人、即大卫与牧伯所赐、服役利未人者之裔、二百二十人、携之而至、其名皆经检点、○",
      "21": "时、我在亚哈瓦河滨、宣告禁食、在我上帝前自卑、求其使我及幼稚、与凡所有、俱得坦途、",
      "22": "昔我告王曰、凡寻求我上帝者、必蒙其祐、弃之者必犯其权、干其怒、今求王遣步卒骑兵、助我御敌于路、我以为耻、",
      "23": "故我禁食、求我上帝、蒙其俞允、",
      "24": "我简祭司长十二人、即示利比哈沙比雅、及其昆弟十人、",
      "25": "以金银与器皿、即王与谋士军长、及在彼之以色列众、为我上帝室所献者、权衡其数、付于其手、",
      "26": "银六百五十他连得、银器一百他连得、金一百他连得、",
      "27": "金盂二十、重同金币一千、光华之铜器二、其珍如金、",
      "28": "我告祭司曰、尔归耶和华为圣、器皿亦为圣、金银乃乐输于尔列祖之上帝耶和华、",
      "29": "当谨守之、俟再权于祭司长、利未人、以色列族长前、在耶路撒冷耶和华室之库、",
      "30": "祭司利未人、乃收金银与器皿、如其所权之数、运至耶路撒冷我上帝室、○",
      "31": "正月十二日、我侪离亚哈瓦河滨、欲往耶路撒冷、蒙我上帝之祐、得免于敌、及途问潜伏者之手、",
      "32": "遂至耶路撒冷、居彼三日、",
      "33": "越至四日、在我上帝室、权金银与器皿、付诸祭司、乌利亚子米利末之手、非尼哈子以利亚撒、利未人耶书亚子约撒拔、宾内子挪亚底偕之、",
      "34": "是日咸核其数、权其轻重、录之于册、",
      "35": "俘囚之众、自异域而归者、为以色列众献燔祭、奉于以色列之上帝、牡牛十二、牡绵羊九十六、绵羊羔七十七、且献牡山羊十二、以为赎罪之祭、俱献于耶和华为燔祭、",
      "36": "又以王诏付于王臣、及河西诸方伯、彼乃助民、与七帝室所需、"
    },
    "9": {
      "1": "斯事既毕、诸牧伯就我曰、以色列众、及祭司利未人、未与斯土之民绝交、效迦南人、赫人、比利洗人、耶布斯人、亚扪人、摩押人、埃及人、亚摩利人、行其可憎之事、",
      "2": "娶其女为妻为媳、致使圣民与诸族相杂、牧伯民长为其首恶、",
      "3": "我闻此事、裂衣袍、拔须发、愕然而坐、",
      "4": "凡懔遵以色列上帝之言者、缘俘囚之咎、咸集就我、我愕然而坐、至献夕祭时、",
      "5": "献夕祭之时、忍忧而起、衣袍俱裂、屈膝而跽、向我上帝耶和华举手、",
      "6": "曰、我上帝欤、予抱愧赧颜、不敢向我上帝仰面、盖我侪愆尤灭顶、罪戾滔天、",
      "7": "自我列祖迄今、世济其恶、因我罪戾、我与我王祭司、付于列国王手、为其杀戮、虏掠攘夺、蒙耻含羞、有如今日、",
      "8": "今我上帝耶和华暂施其恩、拯我遗民、使居圣所、如钉之牢、光照我目、俾于服役、少复振兴、",
      "9": "我为奴仆、然于服役、上帝不弃、在波斯王前、施恩于我、使复振兴、能建我上帝室、修其荒墟、于犹大及耶路撒冷、得有垣墙、",
      "10": "我上帝欤、事既如此、夫复何言、我侪违弃尔诫、",
      "11": "即尔藉尔仆诸先知所命曰、尔所往据之地、乃为不洁、缘斯土诸族之污、与可憎之事、充乎四境、",
      "12": "勿以尔女嫁其子、勿为尔子娶其女、勿求其平康及昌炽、使尔强盛、可食其地嘉产、贻厥子孙、世为恒业、",
      "13": "我缘恶行大罪、遭斯诸事、而尔我之上帝加罚、较之我罪维轻、且以若许遗民赐我、",
      "14": "我侪何可复犯尔诫、与行事可憎之族联姻乎、若然、尔岂不怒我、尽行翦灭、以致靡遗、无得免者、",
      "15": "以色列之上帝耶和华欤、尔乃公义、我侪为逃脱之遗民、咸负罪戾、有如今日、因此、莫能立于尔前、"
    },
    "10": {
      "1": "以斯拉祈祷、认罪、涕泣、俯伏上帝室前、以色列中男女孩提、大会其所、民皆痛哭、",
      "2": "以拦裔、耶歇子示迦尼、谓以斯拉曰、我侪干犯我上帝、娶斯土异族之女为妻、然以色列族犹有望焉、",
      "3": "今当与我上帝立约、必出此妻、屏其所生、从我主及懔遵我上帝命者之议、俱循法律而行、",
      "4": "尔起、此属尔事、我侪偕尔、强乃志而为之、",
      "5": "以斯拉遂起、使诸祭司长利未人、以色列众发誓、必循此言而行、众乃发誓、",
      "6": "以斯拉离上帝室、诣以利亚实子约哈难室、既入、缘俘囚之罪而忧、不食不饮、",
      "7": "谕令犹大耶路撒冷俘囚之众、咸集于耶路撒冷、",
      "8": "凡不从牧伯长老之议、三日内不至者、必籍其所有、绝于俘囚之会、",
      "9": "三日内九月二十日、犹大与便雅悯人、咸集于耶路撒冷、坐于上帝室前之场、缘此事及霪雨、莫不战栗、",
      "10": "祭司以斯拉起而谓之曰、尔曹干咎、娶异族之女为妻、增以色列族之罪、",
      "11": "今当向尔列祖之上帝耶和华认罪、行其所悦、自绝于斯土之民、与异族之女、",
      "12": "会众大声对曰、尔之所言、我必行之、",
      "13": "惟民众多、又值霪两、我侪不能立于外、且犯罪甚重、一二日间、不能毕事、",
      "14": "今当立我牧伯、为会众理此事、凡我邑中、娶异族之女者、偕其长老士师、届期咸至、迨上帝因斯事之怒息焉、",
      "15": "惟亚撒黑子约拿单、特瓦子雅哈谢、抵御此事、米书兰及利未人沙比太助之、",
      "16": "俘囚之众遵言而行、祭司以斯拉与族长数人、循其宗族、按名见委、乃于十月朔、偕坐而察此事、",
      "17": "正月朔、凡娶异族之女者、已蒇其事、",
      "18": "察得祭司诸子中、娶异族之女者、耶书亚裔约萨达子、及其昆弟玛西雅、以利以谢、雅立、基大利、",
      "19": "皆执手为盟、许出其妻、因负罪戾、乃献牡绵羊一、以赎其罪、",
      "20": "又有音麦裔哈拿尼、西巴第雅、",
      "21": "哈琳裔玛西雅、以利雅、示玛雅、耶歇、乌西雅、",
      "22": "巴施户珥裔以利约乃、玛西雅、以实玛利、拿坦业、约撒拔、以利亚撒、",
      "23": "利未人约撒拔、示每、基拉雅、又名基利他、毗他希雅、犹大、以利以谢、",
      "24": "讴歌者以利亚实、司阍者沙龙、提联、乌利、",
      "25": "以色列人、巴录裔拉米、耶西雅、玛基亚、米雅民、以利亚撒、玛基亚、比拿雅、",
      "26": "以拦裔玛他尼、撒迦利亚、耶歇、押底、耶利末、以利雅、",
      "27": "萨土裔以利约乃、以利亚实、玛他尼、耶利末、撒拔、亚西撒、",
      "28": "比拜裔约哈难、哈拿尼雅、萨拜、亚勒、",
      "29": "巴尼裔米书兰、玛鹿、亚大雅、雅述、示押、耶利末、",
      "30": "巴哈摩押裔阿底拿、基拉、比拿雅、玛西雅、玛他尼、比撒列、宾内、玛拿西、",
      "31": "哈琳裔以利以谢、伊示雅、玛基雅、示玛雅、西缅、",
      "32": "便雅悯、玛鹿、示玛利雅、",
      "33": "哈顺裔玛特乃、玛达他、撒拔、以利法列、耶利买、玛拿西、示每、",
      "34": "巴尼裔玛玳、暗兰、乌益、",
      "35": "比拿雅、比底雅、基禄、",
      "36": "瓦尼雅、米利末、以利亚实、",
      "37": "玛他尼、玛特乃、雅扫、",
      "38": "巴尼、宾内、示每、",
      "39": "示利米雅、拿单、亚大雅、",
      "40": "玛拿底拜、沙赛、沙赖、",
      "41": "亚萨利、示利米雅、示玛利雅、",
      "42": "沙龙、亚玛利雅、约瑟、",
      "43": "尼波裔耶利、玛他提雅、撒拔、西比拿、雅玳、约珥、比拿雅、",
      "44": "以上所载、俱娶异族之女为妻、亦有由之生育子女者、"
    }
  },
  "Neh": {
    "1": {
      "1": "哈迦利亚子尼希米记、○亚达薛西王二十年、基斯流月、我在书珊宫、",
      "2": "我同宗哈拿尼、与犹大数人偕来、我问以犹大俘囚之遗民、及耶路撒冷之事、",
      "3": "彼曰、俘囚之遗民、在其州遭难受辱、耶路撒冷城垣倾圮、邑门焚毁、",
      "4": "我闻之、坐而哭泣、悲哀数日、禁食、祈祷于天上上帝前、",
      "5": "曰、天上上帝耶和华、大而可畏之上帝、凡爱尔守尔诫者、尔为之践约施恩、",
      "6": "今仆于尔前、为尔仆以色列人、昼夜祈祷、认我以色列人所犯之罪、仆之祈祷、求尔侧耳听之、启目顾之、我与父家、俱干罪戾、",
      "7": "我对于尔、作恶特甚、尔谕尔仆摩西之诫命、典章律例、未尝守之、",
      "8": "昔尔谕仆摩西云、若尔众犯罪、我必散之于列邦、",
      "9": "如其归我、守我诫命、而遵行之、尔之亡人、虽在天涯、我必由彼集之、导至所简以寄我名之所、请尔忆之、",
      "10": "斯乃尔之仆、尔之民、尔以大权、大能之手、所救赎者、",
      "11": "主欤、求尔侧耳、垂听尔仆之祷、及喜悦寅畏尔名之仆所祈、使仆今日亨通、蒙矜恤于王前、是时我为王酒正、"
    },
    "2": {
      "1": "亚达薛西王二十年、尼散月、王前有酒、我取而晋之、前此我侍王侧、未有忧色、",
      "2": "王问曰、尔无疾、何以有忧色、必尔中心忧戚、是时我甚恐、",
      "3": "奏王曰、愿王万岁、我之故邑、祖墓所在、历久荒墟、邑门焚毁、焉得无忧色、",
      "4": "王曰、尔欲何求、我则默祷天上上帝、",
      "5": "奏王曰、如王悦之、施恩于仆、请遣我至犹大祖墓之邑、俾复建之、",
      "6": "是时、王后坐于侧、王问我曰、往返几何时、王喜遣我、我乃定厥期、",
      "7": "又奏王曰、如王悦之、请以诏书颁我、命河西诸方伯、许我越境至犹大、",
      "8": "并请降诏于虞人亚萨、赐我材木、以建附殿之楼门及城垣、与我所居之室、蒙我上帝之佑、王允所祈、",
      "9": "王遣军长骑兵偕我、我至河西、见诸方伯、以王诏授之、",
      "10": "和伦人参巴拉、亚扪人臣仆多比雅、闻有人至、欲裨益以色列族、则忧甚、",
      "11": "我至耶路撒冷、居三日、",
      "12": "上帝感我之心、为耶路撒冷所当为者、我未尝告人、夜起、偕同数人、独乘一骑、别无他畜、",
      "13": "夤夜由谷门出、至龙井、及粪场门、见耶路撒冷城垣倾圮、邑门焚毁、",
      "14": "遂至泉门、及王沼、所乘之骑、无路可过、",
      "15": "是夕沿溪而上、察视城垣、转入谷门而归、",
      "16": "我之所往所为、有司不知、我亦未告犹大人、与祭司、显者、民长、及工匠、",
      "17": "今谓之曰、耶路撒冷荒芜、其门被毁、处此苦境、尔所目击、我侪其来、重筑耶路撒冷、勿复受辱、",
      "18": "我更以上帝之祐、及王谕我之言告之、佥曰、我侪起而建筑、于是各强厥手、成此善工、",
      "19": "和伦人参巴拉、亚扪人臣仆多比雅、及亚拉伯人基善闻之、则姗笑蔑视我、曰、尔所为者何事、岂将叛王欤、",
      "20": "我曰、天上上帝必使我侪利达、我侪为其仆、将起而建筑、尔曹于耶路撒冷、无分、无权、无记志、"
    },
    "3": {
      "1": "维时、大祭司以利亚实、与其同宗祭司、起建羊门、而区别之、置扉、又建邑垣、至哈米亚楼、延及哈楠业楼、而区别之、",
      "2": "其次、耶利哥人建筑、其次、音利子撒刻建筑、",
      "3": "哈西拿众子建鱼门、上梁置扉、锁楗俱备、",
      "4": "其次、哈哥斯孙、乌利亚子米利末修葺、其次、米示萨别孙、比利迦子米书兰修葺、其次、巴拿子撒督修葺、",
      "5": "其次、提哥亚人修葺、然彼之显者、不肩负其主之工、",
      "6": "巴西亚子耶何耶大、比所玳子米书兰、修葺古门、上梁置扉、锁楗俱备、",
      "7": "其次、基遍人米拉提、米伦人雅顿、与基遍人、及河西方伯所属之米斯巴人修葺、",
      "8": "其次、金工哈海雅子乌薛修葺、其次、制香之哈拿尼雅修葺、彼众修葺耶路撒冷、延至广垣、",
      "9": "其次、治耶路撒冷境之半者、户珥子利法雅修葺、",
      "10": "其次、哈路抹子耶大雅、修葺其室相对之处、其次、哈沙尼子哈突修葺、",
      "11": "哈琳子玛基雅、与巴哈摩押子哈述、修葺一段、爰及炉楼、",
      "12": "其次、治耶路撒冷境之半者、哈罗黑子沙龙、及其女修葺、",
      "13": "哈嫩及撒挪亚居民、修葺谷门、建门置扉、锁楗俱备、复建垣一千肘、至粪场门、",
      "14": "治伯哈基琳者、利甲子玛基雅修葺粪场门、建门置扉、锁楗俱备、",
      "15": "治米斯巴者、各荷西子沙仑、修葺泉门、建门、作盖、置扉、锁楗俱备、复建近于王囿、西罗亚沼之垣、至大卫城之阶、",
      "16": "其次、治伯夙境之半者、押卜子尼希米修葺、至大卫墓相对之所、延及凿成之池、至于勇士之室、",
      "17": "其次、利未人、巴尼子利宏修葺、其次、治基伊拉境之半者、哈沙比雅、为其区域修葺、",
      "18": "其次、治基伊拉境之半者、哈沙比之同宗、希拿达子巴瓦伊修葺、",
      "19": "其次、治米斯巴者、耶书亚子以谢、修葺一段、在邑隅武库相对之处、",
      "20": "其次、萨拜子巴录、竭力修葺一段、自邑隅至大祭司以利亚实之室门、",
      "21": "其次、哈哥斯孙、乌利亚子米利末、修葺一段、自以利亚实室门、至其室隅、",
      "22": "其次、居平原之祭司修葺、",
      "23": "其次、便雅悯与哈述、于其室前修葺、其次、亚难尼孙、玛西雅子亚撒利雅、附近其室修葺、",
      "24": "其次、希拿达子宾内、修葺一段、自亚撒利雅之室、延及城弯、至于垣隅、",
      "25": "乌赛子巴拉、修葺城弯相对之所、及突出之楼、附王上宫、近于狱院、其次、巴录子毗大雅修葺、",
      "26": "时、尼提甯人、居于俄斐勒、沿及水门之东、城楼相对之所、",
      "27": "其次、提哥亚人、修葺一段、在突出大楼相对之所、至俄斐勒垣、",
      "28": "自马门而上、众祭司修葺、各在其室相对之所、",
      "29": "其次、音麦子撒督、修葺其室相对之所、其次、司东门者、示迦尼子示玛雅修葺、",
      "30": "其次、示利米雅子哈拿尼雅、及萨拉第六子哈嫩、修葺一段、其次、比利迦子米书兰、修葺其室相对之所、",
      "31": "其次、金工玛基雅修葺、至尼提甯人及商贾之室、在哈米弗甲门相对之所、延及邑隅之楼、",
      "32": "邑隅之楼与羊门之间、金工与商贾修葺、"
    },
    "4": {
      "1": "参巴拉闻我侪筑垣、忿怒恚恨、讥笑犹大人、",
      "2": "告其同宗、及撒玛利亚军旅曰、此荏弱之犹大人何为、岂欲自卫乎、岂欲献祭乎、岂能一日成之乎、岂于瓦砾之场、复起被焚之石乎、",
      "3": "亚扪人多比雅旁立、曰、彼所筑之石墙即狐登之亦圮、",
      "4": "我上帝欤、我侪为人蔑视、愿尔垂听、俾其所谤、归于己首、为俘虏于异邦、",
      "5": "勿盖其过、勿抹其罪、彼在建筑者前、激尔之怒、",
      "6": "我侪筑垣、使相连接、其高已半、以民奋志操作故也、",
      "7": "参巴拉、多比雅、及亚拉伯人、亚扪人、亚实突人、闻建耶路撒冷城垣、厥工进行、破坏之处修补、则怒甚、",
      "8": "同谋来攻耶路撒冷、俾其纷乱、",
      "9": "我侪遂祷我之上帝、设守者昼夜防御、",
      "10": "犹大人曰、瓦砾尚多、负荷者力匮、我侪不能筑垣、",
      "11": "敌人曰、乘其不知不见、我侪突至其中杀之、使罢厥工、",
      "12": "近敌而居之犹大人至、十次告我曰、敌自四境来攻、",
      "13": "我则令民按其宗族、执刀与戈及弓、立于墙后、低下隙地、",
      "14": "我简阅之、起而告显者民长、及余民曰、勿惧之、其念大而可畏之主、为尔兄弟子女、妻室第宅而战、",
      "15": "敌闻我知其意、上帝败其谋、我侪复返于垣、各供其役、",
      "16": "自是以后、我仆操作者半、执干戈与弓及甲者半、民长立于犹大族后、",
      "17": "建垣者、负荷者、俱负其任、右手作工、左手执械、",
      "18": "建筑者各佩剑而建筑、吹角者立于我侧、",
      "19": "我告显者民长、及余民曰、工巨地广、我在城垣、相距甚远、",
      "20": "不论何处、闻角之声、则当咸集我所、我之上帝、必为我战、",
      "21": "于是我侪操作、其半执戈、自黎明至星见、",
      "22": "其时我告民曰、各率其仆宿于耶路撒冷、昼作工、夜守卫、",
      "23": "我与同宗及仆、暨从我之卫士、俱不解衣、出汲水、亦执械、"
    },
    "5": {
      "1": "维时、民与其妇号呼、怨其同宗犹大人、",
      "2": "或曰、我及子女人多、当得谷食之以生存、",
      "3": "或曰、我质田亩、葡萄园、及第宅、因饥馑以得谷、",
      "4": "或曰、我以田亩、及葡萄园、贷金纳王之税、",
      "5": "我身如人之身、我子如人之子、今使子女为奴、我中已有数女为婢、欲免此而无力、盖我之田亩葡萄园、为人所有、",
      "6": "我闻民之号呼、及其所言、则怒甚、",
      "7": "中心筹画、责显者及民长曰、尔于同宗索利、我遂集大会以攻之、",
      "8": "谓之曰、我同宗犹大人鬻于异邦、我侪尽力赎之、尔曹乃鬻同宗、且鬻于我侪耶、彼众默然、无词以对、",
      "9": "我又曰、尔曹所为不善、尔之行事、不当寅畏我之上帝、免我敌诸国之谤乎、",
      "10": "我与同宗及仆、亦以金谷贷民、求尔与我、免其利息、",
      "11": "今请以其田畴、葡萄园、橄榄园、及第宅、并所取金谷酒油百一之利、悉反之、",
      "12": "众曰、我必反之、不取于彼、咸遵尔言、我遂召祭司至、使众发誓、践其所许、",
      "13": "我则振衣曰、凡不践其言者、愿上帝如是振之、俾离家室、及其职业、使之匮乏、会众曰、阿们、遂颂赞耶和华、民依所许而行、",
      "14": "自我被立为犹大方伯、于亚达薛西王二十年、至三十二年、共十二年、我与同宗、未食方伯之禄、",
      "15": "前方伯责民供亿、日索糈粮与酒、银四十舍客勒、仆从亦从而挟制之、我寅畏上帝不行是、",
      "16": "惟志于建垣、不置田亩、我之仆从、咸集操作、",
      "17": "除自四周异邦而来之人外、有犹大人及有司、百五十人、与我同席而食、",
      "18": "日备牡牛一、肥羊六、亦备禽类、十日一次、备各品之酒、虽然、仍不求方伯之禄、因斯民役重故也、",
      "19": "我上帝欤、我为斯民所施行者、求尔垂念、而施恩焉、"
    },
    "6": {
      "1": "或告参巴拉、多比雅、亚拉伯人基善、及其余仇敌、言我筑垣既毕、无复破坏、是时、门未置扉、",
      "2": "参巴拉与基善遣使谓我曰、请至阿挪平原之乡、我侪晤会、惟彼意欲害我、",
      "3": "我遣使诣之曰、我经营巨工、弗能往、奚可止工而诣尔乎、",
      "4": "彼如是遣使者四、我答之如前言、",
      "5": "参巴拉五遣使、手执未封之书至、",
      "6": "书曰、列邦有此风传、迦施慕亦言之、尔与犹大人谋叛、是以建垣、欲为其王、",
      "7": "尔命先知在耶路撒冷、指尔而宣告曰、在犹大有王矣、此言必传于王、故请至此、尔我相议、",
      "8": "我遣使诣之曰、尔之所言、实无其事、乃尔中心捏造、",
      "9": "盖彼众欲恐我、意谓我手必弱、以致工作不得成功、然我乃强厥手、○",
      "10": "米希大别孙、第来雅子示玛雅、杜门不出、我造其庐、彼谓我曰、尔我会于上帝室、进其殿、闭其门、有人欲杀尔、今夕必至、",
      "11": "我曰、如我者、岂可逃遁乎、如我者、孰愿入殿以保其生乎、我不入也、",
      "12": "吾知其人非上帝所遣、乃受多比雅参巴拉之贿、以此预言告我、",
      "13": "其人受贿、乃欲恐我、使我犯罪、可播恶言、得以谤我、",
      "14": "我上帝欤、多比雅、参巴拉、女先知挪亚底、及其余先知、欲恐我者、求尔忆其所为焉、○",
      "15": "于以禄月二十五日、建垣完竣、共历五旬有二日、",
      "16": "众敌四周之异邦人闻此、则恐惧丧胆、盖知此工、乃我上帝所经营也、",
      "17": "时、犹大显者数致书多比雅、多比雅亦以书覆之、",
      "18": "盖多此雅为亚拉子示迦尼之婿、其子约哈难、娶比利迦子米书兰之女、故犹大人多与之结盟、",
      "19": "众于我前誉多比雅所为、亦以我言告之、多比雅致书以恐我、"
    },
    "7": {
      "1": "建垣既竣、我置门扉、立司阍者、讴歌者、及利未人、",
      "2": "立吾弟哈拿尼、及司保障之哈拿尼雅、同治耶路撒冷、哈拿尼雅为人忠诚、寅畏上帝、超越于众、",
      "3": "我告之曰、待日上升、乃可启耶路撒冷邑门、阍人尚立守时、即令闭门上楗、又使居民、依其班次、各于室前防守、",
      "4": "其城广大、居民鲜少、第宅未建、",
      "5": "我上帝感我之心、集诸显者、民长庶民、循其谱系核之、初归者之谱系、为我所得、载曰、",
      "6": "犹大州人、为巴比伦王尼布甲尼撒所虏者、今自俘囚、返耶路撒冷及犹大、各居其邑、",
      "7": "乃与所罗巴伯、耶书亚、尼希米、亚撒利雅、拉米、或曰利来亚拿哈玛尼、末底改、必珊、米斯毗列、比革瓦伊、尼宏、巴拿偕来、其数列左、",
      "8": "巴录裔、二千一百七十二人、",
      "9": "示法提雅裔、三百七十二人、",
      "10": "亚拉裔、六百五十二人、",
      "11": "巴哈摩押裔、即耶书亚及约押子孙、二千八百十八人、",
      "12": "以拦裔、一千二百五十四人、",
      "13": "萨土裔、八百四十五人、",
      "14": "萨改裔、七百六十人、",
      "15": "宾内裔、六百四十八人、",
      "16": "比拜裔、六百二十八人、",
      "17": "押甲裔、二千三百二十二人、",
      "18": "亚多尼干裔、六百六十七人、",
      "19": "比革瓦伊裔、二千有六十七人、",
      "20": "亚丁裔、六百五十五人、",
      "21": "亚特裔、即希西家子孙、九十八人、",
      "22": "哈顺裔、三百二十八人、",
      "23": "比赛裔、三百二十四人、",
      "24": "哈拉裔、百有十二人、",
      "25": "基遍人、九十五人、",
      "26": "伯利恒、尼陀法之人、一百八十八人、",
      "27": "亚拿突人、一百二十八人、",
      "28": "伯亚斯玛弗人、四十二人、",
      "29": "基列耶琳基非拉比录之人、七百四十三人、",
      "30": "拉玛迦巴之人、六百二十一人、",
      "31": "默玛人、一百二十二人、",
      "32": "伯特利及艾之人、一百二十三人、",
      "33": "其他尼波之人、五十二人、",
      "34": "其他以拦之裔、一千二百五十四人、",
      "35": "哈琳裔、三百二十人、",
      "36": "耶利哥人、三百四十五人、",
      "37": "罗德哈第阿挪之人、七百二十一人、",
      "38": "西拿人、三千九百三十人、",
      "39": "为祭司者、耶书亚家、耶大雅裔、九百七十三人、",
      "40": "音麦裔、一千有五十二人、",
      "41": "巴施户珥裔、一千二百四十七人、",
      "42": "哈琳裔、一千有十七人、",
      "43": "利未人、何达威裔、即耶书亚甲篾子孙、七十四人、",
      "44": "讴歌者、亚萨裔、一百四十八人、",
      "45": "司阍者、沙龙、亚特、达们、亚谷、哈底大、朔拜之裔、共一百三十八人、",
      "46": "尼提甯人、西哈、哈苏巴、答巴俄、",
      "47": "基绿、西亚、巴顿、",
      "48": "利巴拿、哈迦巴、萨买、",
      "49": "哈难、吉德、迦哈、",
      "50": "利亚雅、利汛、尼哥大、",
      "51": "迦散、乌撒、巴西亚、",
      "52": "比赛、米乌甯、尼普心、",
      "53": "巴卜、哈谷巴、哈忽、",
      "54": "巴洗律、米希大、哈沙、",
      "55": "巴柯、西西拉、答玛、",
      "56": "尼细亚、哈提法、诸人之裔、",
      "57": "所罗门仆之后、琐太、琐斐列、比路大、",
      "58": "雅拉、达昆、吉德、",
      "59": "示法提雅、哈替、玻黑列哈斯巴音、亚们、诸人之裔、",
      "60": "尼提甯人、及所罗门仆之后、共三百九十二人、",
      "61": "有自特米拉、特哈萨、基绿、亚顿、音麦而来者、不能述其宗族谱系、不知属以色列否、",
      "62": "即第来雅、多比雅、尼哥大之裔、共六百四十二人、",
      "63": "祭司之后、有哈巴雅、哈哥斯、巴西莱之裔、巴西莱娶基列人巴西莱之女、因以其名名己、",
      "64": "此三家之裔、索其谱系不获、故为不洁、不得供祭司之职、",
      "65": "方伯曰、至圣的物、彼不可食、迨至有乌陵土明之祭司起、",
      "66": "会众计四万二千三百六十人、",
      "67": "此外、有仆婢七千三百三十七人、男女讴歌者、二百四十五人、",
      "68": "马七百三十六、骡二百四十五、",
      "69": "驼四百三十五、驴六千七百二十、",
      "70": "有族长为工作而输、方伯输库、金币一千、盂五十、祭司之衣五百三十、",
      "71": "又有族长输于工作库、金币二万、银二千二百弥拿、",
      "72": "余民输金币二万、银二千弥拿、祭司之衣六十七、",
      "73": "于是祭司利未人、司阍者、讴歌者、民间庶人、尼提甯人、与以色列众、各居其邑、"
    },
    "8": {
      "1": "七月既届、以色列族居于故邑、众如一人、集于水门前之场、请文士以斯拉携摩西律书、耶和华所命于以色列人者、",
      "2": "七月朔、祭司以斯拉携律、至会众男女、凡能听而明者之前、",
      "3": "自朝至于日中、在水门前之场、对诸男女凡能明者诵之、民皆倾耳而听、",
      "4": "文士以斯拉立于特备木台之上、玛他提雅、示玛、亚奈雅、乌利亚、希勒家、玛西雅、侍于右、毗大雅、米沙利、玛基雅、哈顺、哈拔大拿、撒迦利雅、米书兰、侍于左、",
      "5": "以斯拉立于民上、展书、为众目击、民皆起立、",
      "6": "以斯拉颂赞惟皇上帝耶和华、民咸举手、应曰、阿们、阿们、遂俯首崇拜耶和华、",
      "7": "耶书亚、巴尼、示利比、雅悯、亚谷、沙比太、何第雅、玛西雅、基利他、亚撒利雅、约撒拔、哈难、毗莱雅、与利未人、训民明律、庶民立于其所、",
      "8": "利未人朗诵上帝律书、解释其义、俾民洞悉所诵者、",
      "9": "民闻律词、咸哭、方伯尼希米、文士祭司以斯拉、与训民之利未人、告之曰、今乃尔上帝耶和华之圣日、毋悲毋哭、",
      "10": "又曰、往哉、食肥饮甘、无者颁之、此乃我主之圣日、毋忧戚、因耶和华而乐、是为尔之能力、",
      "11": "利未人肃众曰、今乃圣日、当静默、毋忧戚、",
      "12": "民往饮食、亦颁肴馔、欢然喜乐、因明所宣之言也、○",
      "13": "翌日、民众之族长、及祭司利未人、咸集于文士以斯拉所、欲详听法律之言、",
      "14": "见律载耶和华命摩西云、于七月节期、以色列人当居于庐、",
      "15": "并在诸邑、及耶路撒冷宣告曰、尔往于山、取橄榄、及野橄榄、岗拈、棕树、与诸茂树之枝、遵律所载、以构斯庐、",
      "16": "民遂出、取枝构庐、在屋巅院内、上帝室院、及水门场、以法莲门场、",
      "17": "自俘囚而归之会众、咸构庐、处其中、喜乐不胜、自嫩之子约书亚时、迄于今日、以色列族未尝行是、",
      "18": "自首日至末日、以斯拉日诵上帝之律书、民众守节七日、越至八日、循其常例、而集肃会、"
    },
    "9": {
      "1": "是月二十四日、以色列族咸集、禁食、衣麻、蒙尘、",
      "2": "与异邦人绝交、立而自认己罪、及列祖之愆、",
      "3": "是日之时、四分之一立于其所、诵其上帝耶和华之律书、四分之一认罪、崇拜其上帝耶和华、",
      "4": "耶书亚、巴尼、甲篾、示巴尼、布尼、示利比、巴尼、基拿尼、登利未人之台、大声呼吁其上帝耶和华、",
      "5": "利未人耶书亚、甲篾、巴尼、哈沙尼、示利比、何第雅、示巴尼、毗他希雅、谓众曰、尔其起立、颂赞尔之上帝耶和华、永世靡暨、颂赞其荣名、斯名也、超乎一切颂美赞扬、",
      "6": "惟尔为耶和华、尔造天与天上之天、及诸天象、地暨其上所有、海与其中所有、俱为尔所保存、诸天军崇拜尔、",
      "7": "尔乃上帝耶和华、昔简亚伯兰、导出迦勒底之吾珥、锡名亚伯拉罕、",
      "8": "见其忠心、与之立约、以迦南人、赫人、亚摩利人、比利洗人、耶布斯人、革迦撒人之地、锡其苗裔、缘尔公义、践厥前言、",
      "9": "我之列祖、受苦于埃及、尔鉴之、哀号于红海、尔闻之、",
      "10": "遂行异迹奇事、以惩法老、及其臣仆国民、盖其狂傲待我列祖、为尔所知、是以尔名洋溢、有如今日、",
      "11": "尔于我列祖前、使海中判、俾民履陆过海、敌人追袭、尔掷之于深渊、如投石于巨浸、",
      "12": "昼在云柱导之、夜在火柱烛其当行之路、",
      "13": "尔降临于西乃山、自天谕之、赐以中正之律例、诚实之法度、美善之典章诫命、",
      "14": "示知安息圣日、又藉尔仆摩西、以诫命典章法律谕之、",
      "15": "尔以天降之粮充其饥、磐涌之水解其渴、昔尔举手而誓、所锡之地、命彼入而据之、",
      "16": "惟我列祖、骄矜强项、不听尔命、",
      "17": "不肯顺从、不念尔于其中所行之奇事、强项悖逆、自立一帅、欲返奴隶之境、惟尔上帝、乐于赦宥、仁慈矜悯、迟于发怒、富有恩惠、不离弃之、",
      "18": "彼众铸犊、自谓此为导尔出埃及之上帝、大干震怒、",
      "19": "尔仍施恩丰盛、不弃之于野、昼以云柱导之于途、夜以火柱烛其当行之路、无时或离、",
      "20": "锡尔圣善之神、以训迪之、使玛那不缺于其口、赐水以解其渴、",
      "21": "历四十年、尔养之于野、无所匮乏、厥衣不敝、厥足不肿、",
      "22": "尔以列国诸族之土、分赐于彼、遂据西宏之地、希实本王之国、巴珊王噩之邦、",
      "23": "尔使其裔繁衍、如天星之多、导至所谕其祖必入而据之地、",
      "24": "既入据之、尔于其前、败斯土居民迦南人、以民与王付于其手、任意而待、",
      "25": "遂取巩固之城、膏腴之壤、得获充以嘉物之宅、凿成之井、葡萄园、橄榄园、结实之树甚多、食之果腹躯体丰肥、赖尔鸿恩而乐、",
      "26": "惟彼弗顺、叛逆乎尔、背尔法律、尔之先知劝令归尔、彼乃杀之、大干震怒、",
      "27": "故尔付于敌手、而困苦之、窘迫之时、彼呼吁尔、尔则自天垂听、依尔鸿慈、赐以救者、拯之于敌手、",
      "28": "既享绥安、彼复行尔所恶、尔则遗之于敌手、使辖制之、迨其转而吁尔、尔仍自天垂听、依尔慈惠、屡施救援、",
      "29": "加以警戒、使服尔律、惟彼骄矜、不从尔命、尔之律例、人遵之则得生、彼乃犯之、强项背逆、不肯听从、",
      "30": "尔之宽容、历年已久、以尔之神感诸先知、俾警戒之、惟彼不听、故尔付于异邦人手、",
      "31": "惟尔上帝慈仁、恩宠丰盛、不灭之、不弃之、",
      "32": "我上帝欤、乃至大至能、可畏之上帝、践约施恩、凡我列王牧伯、祭司先知、列祖庶民、自亚述王迄于今日、所遭患难、祈勿视为微小、",
      "33": "所加于我、尔无不义、尔所行惟诚、我所行惟恶、",
      "34": "我之列王牧伯、祭司列祖、不守尔律、不从尔诫、及尔警戒之言、",
      "35": "彼在其国、受尔所锡之厚恩、居尔所赐广大之沃土、犹不奉事尔、不悛其恶行、",
      "36": "尔以斯土赐我列祖、俾食其果、及其嘉物、我于其中、为人仆隶、",
      "37": "因我之罪、尔使列王辖我、彼得丰盛物产于斯土、操权于我躬、及我牲畜、任意而为、我之艰苦甚巨、",
      "38": "缘此、我立盟约、书之于籍、我之牧伯、利未人祭司、钤之以印、"
    },
    "10": {
      "1": "钤印之人、哈迦利亚子方伯尼希米、与西底家、",
      "2": "西莱雅、亚撒利雅、耶利米、",
      "3": "巴施户珥、亚玛利雅、玛基雅、",
      "4": "哈突、示巴尼、玛鹿、",
      "5": "哈琳、米利末、俄巴底亚、",
      "6": "但以理、近顿、巴录、",
      "7": "米书兰、亚比雅、米雅民、",
      "8": "玛西亚、璧该、示玛雅、以上皆祭司、",
      "9": "利未人乃亚撒尼子耶书亚、希拿达子宾内、及甲篾、",
      "10": "与同宗示巴尼、何第雅、基利他、毗莱雅、哈难、",
      "11": "米迦、利合、哈沙比雅、",
      "12": "撒刻、示利比、示巴尼、",
      "13": "何第雅、巴尼、比尼努、",
      "14": "民长乃巴录、巴哈摩押、以拦、萨土、巴尼、",
      "15": "布尼、押甲、比拜、",
      "16": "亚多尼雅、比革瓦伊、亚丁、",
      "17": "亚特、希西家、押朔、",
      "18": "荷第雅、哈顺、比赛、",
      "19": "哈拉、亚拿突、尼拜、",
      "20": "抹比押、米书兰、希悉、",
      "21": "米示萨别、撒督、押杜亚、",
      "22": "毗拉提、哈难、亚奈雅、",
      "23": "何细亚、哈拿尼雅、哈述、",
      "24": "哈罗黑、毗利哈、朔百、",
      "25": "利宏、哈沙拿、玛西雅、",
      "26": "亚希雅、哈难、亚难、",
      "27": "玛鹿、哈琳、巴拿、○",
      "28": "余民、祭司、利未人、司阍者、讴歌者、尼提甯人、及与异邦人绝交、从上帝律者、各偕妻孥、凡有知识聪明者、",
      "29": "皆从同宗显者、发誓设诅、必遵上帝仆摩西所传上帝之律、守我主耶和华一切诫命、律例典章、",
      "30": "不以我女嫁斯土之民、不为我子娶其女、",
      "31": "如斯土之民于安息日、携货物粮食而鬻之、我侪于安息日、或圣日、必不购之、每届七年、休息土壤、贷金者豁免之、",
      "32": "我亦定例、每岁各输金一舍客勒三分之一、供我上帝室中之役、",
      "33": "如陈设之饼、日献之素祭燔祭、安息日、月朔、节期之祭、与圣物、以色列族之赎罪祭、及我上帝室中诸用、",
      "34": "我侪祭司利未人及庶民、掣签、各依宗族、岁定厥期、献柴于我上帝室、焚于我上帝耶和华坛、循律所载、",
      "35": "又定厥例、岁携初登之土产、始实之树果、荐于耶和华室、",
      "36": "以我初胎之男、首生之牛羊、奉于我上帝室、给其中供职之祭司、循律所载、",
      "37": "新麦之屑、与举祭、诸树之果、及酒油、纳诸祭司、贮于我上帝室之府库、取田所产、什一以奉利未人、盖利未人于我所居诸邑、得其物产之什一、",
      "38": "利未人取什一时、亚伦子孙为祭司者、当有一人与俱、利未人自所得什一中、复取其什一、携入上帝室、贮于府库、",
      "39": "以色列族及利未人、当携谷酒油为举祭、至藏圣所器皿之屋、即供职之祭司、司阍者、讴歌者、所居之处、我侪必不弃我上帝室焉、"
    },
    "11": {
      "1": "民长居耶路撒冷、余民掣签、于十人中、使一人居耶路撒冷圣邑、九人居于他邑、",
      "2": "凡乐意居耶路撒冷者、民为之祝嘏、",
      "3": "以色列族、祭司利未人、尼提甯人、与所罗门仆之裔、咸居犹大诸邑、各有其业、居耶路撒冷之州长、其名如左、",
      "4": "中有犹大人、便雅悯人、犹大人中、有法勒斯裔、乌西雅子亚他雅、乌西雅乃撒迦利雅子、撒迦利雅乃亚玛利雅子、亚玛利雅乃示法提雅子、示法提雅乃玛勒列子、",
      "5": "又有巴录子玛西雅、巴录乃谷何西子、谷何西乃哈赛雅子、哈赛雅乃亚大雅子、亚大雅乃约雅立子、约雅立乃撒迦利雅子、撒迦利雅乃示罗尼子、",
      "6": "法勒斯裔居耶路撒冷者、共四百六十八人、皆为勇士、",
      "7": "便雅悯人中、有米书兰子撒路、米书兰乃约叶子、约叶乃毗大雅子、毗大雅乃哥赖雅子、哥赖雅乃玛西雅子、玛西雅乃以铁子、以铁乃耶筛亚子、",
      "8": "其次、则有迦拜撒来等、共九百二十八人、",
      "9": "细基利子约珥为其督、哈西努子犹大为副邑宰、",
      "10": "祭司中、有约雅立子耶大雅、及雅斤、",
      "11": "又有宰上帝室者、希勒家子西莱雅、希勒家乃米书兰子、米书兰乃撒督子、撒督乃米拉约子、米拉约乃亚希突子、",
      "12": "其同宗在殿中供役者、八百二十二人、又有耶罗罕子亚大雅、耶罗罕乃毗拉利子、毗拉利乃暗洗子、暗洗乃撒迦利亚子、撒迦利亚乃巴施户珥子、巴施户珥乃玛基雅子、",
      "13": "及其同宗为族长者、二百四十二人、又有亚萨列子亚玛帅、亚萨列乃亚哈赛子、亚哈赛乃米实利末子、米实利末乃音麦子、",
      "14": "及其同宗为勇士者、百有二十八人、哈基多琳子撒巴第业为其督、",
      "15": "利未人中、有哈述子示玛雅、哈述乃押利甘子、押利甘乃哈沙比雅子、哈沙比雅乃布尼子、",
      "16": "又有利未族长、沙比太、约撒拔、司上帝室之外事、",
      "17": "亚萨曾孙、撒底孙、米迦子玛他尼、于祈祷时、为长引赞、其同宗八布迦副之、耶杜顿曾孙、迦拉孙、沙母亚子押大亦与焉、",
      "18": "在圣城中、利未族、共二百八十四人、",
      "19": "司阍者、亚谷、达们、及其同宗、百有七十二人、",
      "20": "其余以色列族、祭司利未人、散居犹大诸邑、各有其业、",
      "21": "尼提甯人居于俄斐勒、西哈基斯帕为其督、",
      "22": "讴歌者、亚萨之裔、米迦玄孙、玛他尼曾孙、哈沙比雅孙、巴尼子乌西、为在耶路撒冷利未人之督、司上帝室之事、",
      "23": "此乃王之所命、且讴歌者每日所需、有定例焉、",
      "24": "犹大子谢拉裔、米示萨别子毗他希雅、佐王治理民事、",
      "25": "论其乡里田亩、犹大人有居于基列亚巴、及其乡里、底本及其乡里、叶甲薛及其乡里、",
      "26": "亦在耶书亚、摩拉大、伯帕列、",
      "27": "哈萨书亚、别是巴及其乡里、",
      "28": "洗革拉、米哥拿及其乡里、",
      "29": "音临门、琐拉、耶末、",
      "30": "撒挪亚、亚杜兰、及其乡里、拉吉及其田亩、亚西加及其乡里、张幕之所、自别是巴至欣嫩谷、",
      "31": "便雅悯人自迦巴而下、居于密抹、亚雅、伯特利及其乡里、",
      "32": "亚拿突、挪伯、亚难雅、",
      "33": "夏琐、拉玛、基他音、",
      "34": "哈叠、洗编、尼八拉、",
      "35": "罗德、阿挪、及工师谷、",
      "36": "利未人昔居犹大者、有数班归于便雅悯、"
    },
    "12": {
      "1": "从撒拉铁子所罗巴伯、及耶书亚、而归之祭司利未人、有西莱雅、耶利米、以斯拉、",
      "2": "亚玛利雅、玛鹿、哈突、",
      "3": "示迦尼、利宏、米利末、",
      "4": "易多、近顿、亚比雅、",
      "5": "米雅民、玛底雅、璧迦、",
      "6": "示玛雅、约雅立、耶大雅、",
      "7": "撒路、亚木、希勒家、耶大雅、以上所载、当耶书亚时、为祭司及其同宗之长、",
      "8": "利未人有耶书亚、宾内、甲篾、示利比、犹大、玛他尼、玛他尼与其同宗、司称谢之事、",
      "9": "其同宗八布迦、乌尼、依其班列、与彼相对、",
      "10": "耶书亚生约雅金、约雅金生以利亚实、以利亚实生耶何耶大、",
      "11": "耶何耶大生约拿单、约拿单生押杜亚、",
      "12": "当约雅斤时、祭司为族长者、有西莱雅班米拉雅、耶利米班哈拿尼雅、",
      "13": "以斯拉班米书兰、亚玛利雅班约哈难、",
      "14": "米利古班约拿单、示巴尼班约瑟、",
      "15": "哈琳班押拿、米拉约班希勒恺、",
      "16": "易多班撒迦利亚、近顿班米书兰、",
      "17": "亚比雅班细基利、米拿民班某、摩亚底班毗勒太、",
      "18": "璧迦班沙母亚、示玛雅班约拿单、",
      "19": "约雅立班玛特乃、耶大雅班乌西、",
      "20": "撒来班加莱、亚木班希伯、",
      "21": "希勒家班哈沙比雅、耶大雅班拿坦业、",
      "22": "当以利亚实、耶何耶大、约哈难、押杜亚时、利未人之族长、俱载于册、当波斯王大利乌时、祭司为族长者、亦载于册、",
      "23": "利未人之族长、载于历代志、至以利亚实子约哈难时、",
      "24": "利未人之族长、乃哈沙比雅、示利比、甲篾子耶书亚、与相向而立之同宗、班列相对、颂赞称谢、循上帝仆大卫所命、",
      "25": "玛他尼、八布迦、俄巴底亚、米书兰、达们、亚谷、咸为阍人、守门于库、",
      "26": "以上所载、俱在约撒达孙、耶书亚子约雅金、方伯尼希米、文士祭司以斯拉时、○",
      "27": "耶路撒冷邑垣告成、遂觅散处之利未人、招至耶路撒冷、欣然称谢、讴歌击钹、鸣琴鼓瑟、而行奉献之礼、",
      "28": "讴歌者、自耶路撒冷畿甸、与尼陀法人之乡里、",
      "29": "又自伯吉甲、及迦巴押玛弗之田亩、咸集、盖讴歌者、已建乡里于耶路撒冷四周、",
      "30": "祭司利未人自洁、亦洁其民、与邑门城垣、",
      "31": "我导犹大牧伯登城垣、使称谢者二班、列队而行、一班从右往粪场门、",
      "32": "从之者何沙雅、及犹大牧伯之半、",
      "33": "亚撒利雅、以斯拉、米书兰、",
      "34": "犹大、便雅悯、示玛雅、耶利米、",
      "35": "祭司之子数人执角、即约拿单子撒迦利亚、约拿单乃示玛雅子、示玛雅乃玛他尼子、玛他尼乃米该亚子、米该亚乃撒刻子、撒刻乃亚萨子、",
      "36": "及其同宗示玛雅、亚撒利、米拉莱、基拉莱、玛艾、拿坦业、犹大、哈拿尼、咸执上帝仆大卫之乐器、文士以斯拉为其先导、",
      "37": "由泉门而前、升大卫城之阶、在大卫宫之上、东至水门、",
      "38": "一班从左而往、欲与彼班相遇、我率民众之半、随之于垣、过炉楼、至广垣、",
      "39": "由以法莲门之上、经古门、鱼门、哈楠业楼、哈米亚楼、至于羊门、止于狱门、",
      "40": "于是称谢者二班、与我及民长之半、立于上帝室中、",
      "41": "祭司以利亚金、玛西雅、米拿民、米该雅、以利约乃、撒迦利亚、哈楠尼亚、俱执角、",
      "42": "又有玛西雅、示玛雅、以利亚撒、乌西、约哈难、玛基雅、以拦、以谢、讴歌者大声讴歌、伊斯拉希雅为其督、",
      "43": "是日民献大祭、喜乐不胜、盖上帝使之欢忻、妇孺亦悦、耶路撒冷欢声、闻于远处、○",
      "44": "是日立人司库、以贮举祭、初熟之品、什一之供、收由诸邑之田、祭司利未人所当得者、如律所定、盖犹大人为供役之祭司利未人而乐也、",
      "45": "其人供上帝之事、与清洁之役、讴歌者、司阍者、亦然、循大卫及其子所罗门之命、",
      "46": "昔在大卫亚萨时、有讴歌者之长、与颂赞称谢上帝之诗、",
      "47": "今在所罗巴伯尼希米时、以色列众于讴歌者、司阍者、日给所需、以所区别者奉利未人、利未人以所区别者奉亚伦裔、"
    },
    "13": {
      "1": "是日诵摩西书、俾民听闻、见书载云、亚扪摩押二族、永不得入上帝会、",
      "2": "因其不以粮与水、迎以色列人、乃赂巴兰来诅之、惟我上帝变诅为祝、",
      "3": "民闻此律、则由以色列中、屏诸杂族、○",
      "4": "昔祭司以利亚实司我上帝室库、与多比雅联姻、",
      "5": "为之备一巨室、此室曾贮素祭、乳香器皿、及谷酒油之什一、乃利未人、讴歌者、司阍者、循例当得之物、亦贮归祭司之举祭、",
      "6": "斯时我不在耶路撒冷、盖巴比伦王、亚达薛西三十二年、我返觐王、越数日我请假、",
      "7": "既至耶路撒冷、始知以利亚实为多比雅所行之恶事、在上帝室院、为之备室、",
      "8": "我则忧甚、取多比雅之家具、掷诸室外、",
      "9": "命洁其室、以上帝室之器皿、素祭乳香、仍贮于中、",
      "10": "我亦知利未人所当得者未给之、供役之利未人、及讴歌者、逃归其田亩、",
      "11": "遂斥责民长曰、上帝之室、何遗弃之、因招集利未人、复供厥职、",
      "12": "于是犹大人携其谷酒油之什一、入于府库、",
      "13": "我立祭司示利米雅、缮写撒督、利未人毗大雅司库、玛他尼孙、撒刻子哈难副之、此数人皆忠诚、以供同宗为职、",
      "14": "我上帝欤、我为尔室及其典礼、所行之善事、尚其垂念、毋泯没之、○",
      "15": "时、我见犹大地、有人于安息日、践醡运谷、以驴负载、且荷酒葡萄无花果、及诸负担、于安息日进耶路撒冷、在其鬻食物之日、我警戒之、",
      "16": "有推罗人居其中、携鱼及诸货物、安息日鬻于犹大人、在耶路撒冷、",
      "17": "我斥责犹大显者曰、尔奚行此恶、以犯安息日、",
      "18": "昔尔列祖、岂非行是、致我上帝降诸灾于我侪、及斯邑乎、尔今又犯安息、使怒及于以色列、尤有甚焉、",
      "19": "我于安息日前夕、耶路撒冷邑门昏黑之时、即命闭之、安息日后方启、又委我仆数人监门、免人于安息日负荷入邑、",
      "20": "商贾及鬻诸货物者、一再宿于耶路撒冷外、",
      "21": "我戒之曰、尔奚附垣而宿、如再行此、我必执尔、此后安息日、彼不复至、",
      "22": "我命利未人洁己而至、监守邑门、使安息日为圣、我上帝欤、尚其垂念我、依尔鸿慈矜悯我、○",
      "23": "时、我见犹大人、娶亚实突亚扪摩押之女为室、",
      "24": "其子女所言者、半属亚实突方言、犹大方言则不能、惟言诸族方言而已、",
      "25": "我则斥之、诅之、挞其数人、拔其发、使指上帝而誓、必不以己女嫁其子、不娶其女为妻为媳、",
      "26": "谓之曰、以色列王所罗门、非因此而犯罪乎、彼在列国中、无王可比、上帝爱之、立为以色列王、然异邦之女诱之干罪、",
      "27": "我岂听尔行此大恶、娶异邦之女、干犯我上帝乎、",
      "28": "祭司长以利亚实孙、耶何耶大子一人、为和伦人参巴拉之婿、我屏之于我前、",
      "29": "我上帝欤、彼玷祭司之职、背祭司利未人之约、望尔念之、",
      "30": "如是我洁斯众、绝异邦人、且定祭司利未人之职任、俾供厥役、",
      "31": "命民按期备柴、献初熟之土产、我上帝欤、望尔垂念、施恩于我、"
    }
  },
  "Est": {
    "1": {
      "1": "亚哈随鲁为王、统辖百有二十七州、自印度至古实、",
      "2": "其时都于书珊、在宫坐于王位、",
      "3": "三年、宴诸牧伯、臣仆、各州之显者、及方伯、即波斯玛代之权贵、咸在其前、",
      "4": "王于多日、以其荣国之富有、及其威严之炫赫示之、凡历十有八旬、",
      "5": "此日既过、又宴书珊宫中之人、自尊逮卑、历有七日、在宫之院、",
      "6": "以白绿蓝三色之布为帷、系以紫枲之绳、缀以银环、在于白石之柱、内有金银之床、设于红石白石、黄石黑石、所铺之地、",
      "7": "金卮赐酒、卮式不一、御酒孔多、示王厚贶、",
      "8": "饮酒有令、勿得强人、盖王曾命宫中百工、使人各随所欲、",
      "9": "王后瓦实提、亦在亚哈随鲁王宫、为诸妇设宴、",
      "10": "届七日、王饮酒而乐、谕御前宦竖七人、米户幔、比斯他、哈波拿、比革他、亚拔他、西达、甲迦、",
      "11": "请王后瓦实提戴后冕至王前、使庶民诸伯得见其美、盖后有殊色也、",
      "12": "惟后不遵宦竖所传王命而至、王怒甚、中心如焚、",
      "13": null,
      "14": "王之左右、波斯玛代七伯、时觐王颜、居国之首位、即甲示拿、示达、押玛他、他施斯、米力、玛西拿、米母干、俱达时务、皆哲士也、凡王有事、例当询诸明法律者、故问之曰、",
      "15": "王后瓦实提、不遵宦竖所传亚哈随鲁王之命、按律我当如何处之、",
      "16": "米母干谓王及诸伯曰、后瓦实提所为、匪但有害于王、亦有害于王之诸州牧伯庶民、",
      "17": "盖后之所为、必传于诸妇、言王召后、而后不至、致诸妇亦蔑视其夫、",
      "18": "今而后、波斯玛代众命妇、闻后所为、必效其尤、言于王之牧伯、遂生藐视、愤怒靡已、",
      "19": "如王以为善、则降谕旨、载于波斯玛代之律、永远不废、不容瓦实提进御、以其后位、赐较彼尤善者、",
      "20": "王疆宇甚广、王诏布告通国、则妇必敬其夫、无论尊卑、",
      "21": "王与诸伯、咸悦米母干之言、王遂依此而行、",
      "22": "颁诏王之诸州、各依其文字方言、曰夫必于其家为主、亦依其方言而言焉、"
    },
    "2": {
      "1": "厥后、王怒既息、追思瓦实提、并其所行、及所降之诏、",
      "2": "侍臣曰、宜为王采访艳丽处女、",
      "3": "请王设官于国之诸州、集艳丽处女、咸至书珊、俾入后宫、令内竖希该掌之、赐以薰沐所需、",
      "4": "惟王所悦之女、则立为后、以代瓦实提、王以为善、依此而行、○",
      "5": "书珊宫、有犹大人末底改者、乃便雅悯族、基士曾孙、示每孙、睚珥子也、",
      "6": "昔巴比伦王尼布甲尼撒、自耶路撒冷虏犹大王耶哥尼雅、及其民众、末底改亦与焉、",
      "7": "末底改叔之女哈大沙、又名以斯帖、美姿容、有殊色、父母既没、末底改抚养之、以为己女、",
      "8": "王命与诏既颁、众女咸至书珊宫、以斯帖亦入宫、内竖希该掌其事、",
      "9": "希该悦以斯帖、加恩优渥、急以薰沐所需、及所应得予之、又以当给之宫女七人赐之、移居女室至美之所、",
      "10": "以斯帖从末底改命、不以其国其族告人、",
      "11": "末底改日往来于女室院前、欲知以斯帖安否、并其将来之境遇、",
      "12": "众女循例薰沐、十有二月、用没药之油六月、用芬芳之品、及诸薰沐之品六月、然后依次觐王、",
      "13": "女子入觐、自女室诣王宫、凡其所求、悉以给之、",
      "14": "夕往朝返、居于女子次室、归司嫔妃之内竖沙甲掌之、非王悦之、以名见召、则不得复见、",
      "15": "末底改叔亚比孩之女以斯帖、末底改以为己女者、届期觐王、除内竖希该所赐而外、一无所求、见者皆悦之、",
      "16": "亚哈随鲁王七年十月、即提别月、以斯帖被引入宫觐王、",
      "17": "王爱之、逾于诸女、蒙王恩宠、较众处女尤厚、加冕于其首、立为后、以代瓦实提、",
      "18": "王缘以斯帖故、大宴牧伯臣仆、免各州之租税、依王厚贶、大颁赏赉、",
      "19": "众女复集时末底改坐于御门、",
      "20": "以斯帖不以其国其族告人、遵末底改所命、与抚养时无异、",
      "21": "末底改坐御门时、有王之二竖、司阍者辟探提列忿怒、谋害亚哈随鲁王、",
      "22": "末底改知之、以告后以斯帖、以斯帖托末底改名、告于王、",
      "23": "继察之、得其实、悬二竖于木、在王前录其事于历代志、"
    },
    "3": {
      "1": "厥后、王擢亚甲族人、哈米大他子哈曼、尊之、使其位高于左右诸牧伯、",
      "2": "在御门之臣仆、俱遵王命、跪拜哈曼、惟末底改不跪不拜、",
      "3": "御门臣仆问之曰、尔奚违王命、",
      "4": "日谏末底改、末底改不听、众以告哈曼、欲观末底改事之究竟、盖末底改以己为犹大人告之也、",
      "5": "哈曼见末底改不跪不拜、则怒甚、",
      "6": "众以末底改国族告哈曼、哈曼以为杀此一人、犹微事耳、欲将亚哈随鲁王通国、末底改之同宗犹大人、尽行歼灭、",
      "7": "亚哈随鲁王十二年正月、即尼散月、人在哈曼前、按日与月掣普珥、即签、至十二月、即亚达月为吉、",
      "8": "哈曼奏王曰、有一族、散处尔国诸州、其律异乎万民、不遵王律、容之于王无益、",
      "9": "如王悦之、可颁明诏、翦灭斯族、我将以银一万他连得、付于掌国帑者、以储王库、",
      "10": "王脱指环、给亚甲族人、哈米大他子哈曼、即犹大人之敌、",
      "11": "曰、此银赐尔、斯民亦付尔、随意待之、",
      "12": "正月十三日、遂召王之缮写、从哈曼所命书诏、依各州文字、各族方言、缮以御名、钤以王之指环、普告王臣、各州方伯、各族民长、",
      "13": "遣邮传诏各州、使于十二月、即亚达月十三日、一日之间、将犹大人、无论老幼、婴孩妇女、尽行杀戮翦灭、俾其陨亡、取其货财、以为己有、",
      "14": "所录之诏、颁行各州、宣告各族、使之预备、以待是日、",
      "15": "在书珊宫降诏、邮驿遵命、其行甚速、王与哈曼坐而饮、惟书珊邑、则纷扰焉、"
    },
    "4": {
      "1": "末底改既知此事、自裂其衣、衣麻蒙灰、出至邑中、大声痛哭、",
      "2": "及御门而止、因衣麻者不可入也、",
      "3": "诏至各州、犹大人悲甚、禁食、哭泣、哀号、衣麻卧于灰中者众、",
      "4": "以斯帖之侍女内竖进而告之、后则忧甚、遗末底改衣、使去其麻、末底改不受、",
      "5": "王昔委内竖哈他革侍以斯帖、以斯帖召之、命其往问末底改、何事何故、",
      "6": "哈他革遂出、至御门前之场、见末底改、",
      "7": "末底改以所遇之事、及哈曼为灭犹大人、许以银输王库之确数、悉告哈他革、",
      "8": "又将书珊所颁灭犹大人之诏、付与哈他革、请呈于以斯帖、明告此事、且嘱其入觐、为己族祈求于王前、",
      "9": "哈他革返、以末底改之言告以斯帖、",
      "10": "以斯帖命哈他革告末底改曰、",
      "11": "王之臣仆、及诸州之民皆知、凡未蒙王召、擅入内院觐王者、无论男女、杀无赦、俱为一例、非王向之举其金杖、不得生存、我未蒙召入觐、已三旬矣、",
      "12": "或以以斯帖言告末底改、",
      "13": "末底改使覆以斯帖曰、勿意尔居王宫、愈于犹大众、必能得免、",
      "14": "今尔得居后位、焉知非为此会、如尔斯时缄默无言、则犹大人必从他方、得解脱、蒙拯救、惟尔与父家、将见剿灭耳、",
      "15": "以斯帖命覆末底改曰、",
      "16": "当集书珊诸犹大人、为我禁食三昼夜、不食不饮、我与侍女亦禁食、然后违例觐王、若亡则亡耳、",
      "17": "末底改往、咸遵以斯帖命而行、"
    },
    "5": {
      "1": "越至三日、以斯帖衣朝服、立于王宫内院、在王宫相对之所、王在宫中坐其位、对于门、",
      "2": "见后以斯帖立于院中、则加恩、向之举金杖、以斯帖乃前、扪其杖端、",
      "3": "王谕之曰、后以斯帖、尔何所欲、尔何所求、即国之半、亦必予尔、",
      "4": "以斯帖曰、我为王设宴、如王悦之、请与哈曼、今日赴宴、",
      "5": "王命曰、使哈曼速行、如以斯帖所言、于是王及哈曼、赴以斯帖所备之宴、",
      "6": "宴饮之时、王谓以斯帖曰、尔何所求、我必予尔、尔何所欲、即国之半、亦必为之、",
      "7": "以斯帖曰、我之所求所欲、",
      "8": "我若沾恩于王前、且王悦之、允我所求、成我所欲、请与哈曼、赴我所设之宴、明日必依王言而行、",
      "9": "是日哈曼中心欢悦、欣然而出、然见末底改在御门、不起立、不动身、则怒甚、",
      "10": "强涊而归、招其友及妻细利斯至、",
      "11": "以其财货之富、子女之繁、及王擢而升之、超于诸伯王臣诸事、悉告之、",
      "12": "且曰、后以斯帖设宴、予而外、不许人偕王赴之、明日设宴、我与王又见请、",
      "13": "惟见犹大人末底改坐于御门、则此一切、不足为意、",
      "14": "其妻细利斯与诸友谓之曰、当具木高五丈、明日求王、悬末底改于上、然后欣然与王赴宴、哈曼悦其言、使具木焉、"
    },
    "6": {
      "1": "是夕王不得寝、命取历代史记、乃诵于王前、",
      "2": "其中载云、王之二竖、司阍者辟探提列、谋害亚哈随鲁王、末底改首告之、",
      "3": "王问曰、末底改因此、膺何尊荣爵位、侍臣对曰、无之、",
      "4": "王曰、谁在院中、时、哈曼适进王宫外院、欲与王言、悬末底改于其所具之木、",
      "5": "侍臣对曰、哈曼立于院中、王曰、使之入、",
      "6": "哈曼入、王问曰、王欲荣者、若何待之、哈曼意谓、王欲荣者、孰逾于我、",
      "7": "遂曰、王欲荣之、",
      "8": "则取王所服之朝衣、及王所乘戴冠之马、",
      "9": "以衣与马、付最尊之大臣一人、以衣衣王所欲荣者、使之乘马、游于邑衢、宣告其前曰、王欲荣者、待之若是、",
      "10": "王命哈曼曰、速取衣马、依尔所言、以待坐于御门者、犹大人末底改、凡尔所言、毋少欠缺、",
      "11": "哈曼遂取衣马、以衣衣末底改、俾其乘马、游于邑衢、宣告其前曰、王欲荣者、待之若是、",
      "12": "末底改反御门、哈曼则忧、蒙首趋归、",
      "13": "以所遇之事、悉告其妻细利斯、及诸友朋、彼之智士、暨其妻曰、尔始屈于末底改、如彼果犹大族、尔必不能与抗、终必仆于其前、",
      "14": "言时、王之内竖至、亟携哈曼、赴以斯帖所备之宴、"
    },
    "7": {
      "1": "王与哈曼、赴后以斯帖之宴、",
      "2": "是日宴时、王复问以斯帖曰、后以斯帖、尔何所求、我必予尔、尔何所欲、即国之半、亦必为之、",
      "3": "后以斯帖对曰、我若沾恩于王前、且王悦之、则请依我所求、赐我生命、依我所欲、保我民族、",
      "4": "我与我民见鬻、欲加杀戮翦灭、俾归陨亡、我侪若被鬻为奴为婢、我则缄默不言、盖以我侪遇祸、较王受损、不足数也、",
      "5": "王谓后以斯帖曰、敢起意为此者、谁乎、其人何在、",
      "6": "以斯帖曰、厥仇厥敌、即此恶人哈曼也、于是哈曼惊惧、在王与后前、",
      "7": "王忿然而起、离席往于御苑、哈曼知王必罪己、则起立、求后以斯帖救其生命、",
      "8": "王自御苑复返宴所、见哈曼伏于以斯帖所在之榻、则曰、在宫中、在我前、彼乃强迫后耶、王出斯言、左右遂蒙哈曼面、",
      "9": "侍王之内竖哈波拿曰、末底改昔有救王之功、哈曼为之备木、高五丈、今立于己家、王曰、悬之其上、",
      "10": "遂以哈曼、悬于为末底改所备之木、王怒乃息、"
    },
    "8": {
      "1": "是日亚哈随鲁王、以犹大人之仇哈曼家、付于后以斯帖、末底改亦觐王、盖以斯帖告王为己戚属也、",
      "2": "王脱己之指环、由哈曼所夺者、锡末底改、以斯帖委末底改治哈曼家、",
      "3": "以斯帖复言于王前、伏其足下、涕泣哀求、除亚甲族人哈曼之害、及攻犹大人之恶谋、",
      "4": "王向以斯帖举其金杖、以斯帖起、立于王前、",
      "5": "曰、亚甲族人、哈米大他子哈曼、设谋颁诏、杀戮在王诸州之犹大人、如王悦之、我若沾恩于王前、王视为善、王目悦我、则请降谕废之、",
      "6": "我民遇害、我何以堪、我族被灭、我何忍见、",
      "7": "王谓后以斯帖、及犹大人末底改曰、哈曼欲害犹大人、被悬于木、我以其家赐以斯帖、",
      "8": "今可随意、托王名书诏、颁于犹大人、以王指环钤之、盖缮以王名、钤以王指环之诏、莫能废也、",
      "9": "三月即西弯月、二十三日、王之缮写见召、从末底改所言书诏、传于自印度至古实、百有二十七州之犹大人、以及大臣、方伯民长、依各州之文字、各族之方言、亦按犹大人之文字方言、",
      "10": "缮以亚哈随鲁王名、钤以王之指环、遣邮乘御厩所产快马传之、",
      "11": null,
      "12": "诏曰、王许各州诸邑之犹大人、于十二月、即亚达月十三日、一日之间咸集、自相扞卫、以保其生、杀戮翦灭各州作势攻彼之人、使之陨亡、及厥妇孺、取其货财、以为己有、",
      "13": "书录此诏、颁行各州、宣告各族、使犹大人设备、届期复仇于敌、",
      "14": "邮乘御马之快者、奉王命而疾驰、此诏出自书珊宫、",
      "15": "末底改衣朝服、厥色蓝白、首冠大金冕、外衣赤枲袍、出自王前、书珊邑民、欢呼喜乐、",
      "16": "犹大人咸有光宠尊荣、欣喜欢忭、",
      "17": "王诏所至各州大邑、犹大人欣喜欢忭、设筵守为佳日、斯土之民缘畏犹大人、入其籍者多焉、"
    },
    "9": {
      "1": "十二月即亚达月、十三日、犹大人之仇、将行王之前诏、冀制犹大人、而反为犹大人所制、",
      "2": "是日犹大人、集于亚哈随鲁王各州诸邑、杀戮欲害己者、莫能御之、以诸族咸畏之也、",
      "3": "州牧、大臣、方伯、暨从王事之百寮、畏末底改、助犹大人、",
      "4": "盖末底改尊于朝廷、名扬诸州、爵位日隆、",
      "5": "犹大人以刃击诸敌、杀戮之、翦灭之、凡憾之者、任意而待、",
      "6": "在书珊城、犹大人杀五百人、",
      "7": "又杀巴珊大他、达分、亚斯帕他、",
      "8": "破拉他、亚大利雅、亚利大他、",
      "9": "帕玛斯他、亚利赛、亚利代、瓦耶撒他、",
      "10": "此十人、乃哈米大他之孙、犹大人敌哈曼之子、惟不取其货财、",
      "11": "当日在书珊城、核被杀者之数、呈于王前、",
      "12": "王以告后以斯帖曰、犹大人在书珊城中、既杀五百人、并戮哈曼十子、则在王之诸州、其所为者可知矣、今尔何求、我必予尔、尚有所欲、我必为之、",
      "13": "以斯帖曰、如王悦之、则请允居书珊之犹大人、明日仍行今日之诏、并以哈曼十子、悬之于木、",
      "14": "王命依此而行、颁诏于书珊、遂取哈曼十子悬之、",
      "15": "亚达月十四日、居书珊之犹大人复集、杀三百人、惟不取其货财、",
      "16": "在王诸州之犹大人亦集、自相扞卫、以保其生、免敌之扰、杀憾己者、七万五千人、惟不取其货财、",
      "17": "亚达月十三日行此事、十四日憩息、以为筵宴喜乐之日、",
      "18": "居书珊之犹大人、于十三日、十四日会集、十五日憩息、以为设筵喜乐之日、",
      "19": "故居乡里之犹大人、今于亚达月十四日、筵宴喜乐、以为佳日、互相馈遗、○",
      "20": "末底改录其事、致书在亚哈随鲁王诸州之犹大人、无间远迩、",
      "21": "每岁守亚达月之十四日、十五日、",
      "22": "以是月是日、犹大人免敌之扰、转忧为喜、转戚为愉、守为佳日、于此二日、筵宴喜乐、互相馈遗、赒恤贫乏、",
      "23": "犹大人循末底改所达之书、以始行之事、立为永例、",
      "24": "盖亚甲族人、哈米大他子哈曼、谋害犹大人、欲歼其众、掣普珥即签、定日杀戮之、剿灭之、",
      "25": "其事为王所知、王则颁诏、使哈曼谋害犹大人之恶计、归于其首、父子俱悬于木、",
      "26": "后以普珥音义、名斯二日曰普琳、犹大人缘此书所载、及己所见所遇、",
      "27": "议定己与后裔、及凡归附之者、每岁依其例文、届期守此二日、永世弗替、",
      "28": "各州诸邑、历世各家、谨记恪守是日、此普琳日、在犹大人中、必不可废、其裔永志弗谖、",
      "29": "亚比孩女、王后以斯帖、及犹大人末底改、为文以证普琳之第二书、",
      "30": "且以和平诚实之言、致书于亚哈随鲁国、百有二十七州之犹大人、",
      "31": "依期守普琳日、循犹大人末底改、及后以斯帖所命、从犹大人为己及裔、所定禁食哭号之例、",
      "32": "以斯帖降谕、定守普琳日、其事录之于册、"
    },
    "10": {
      "1": "亚哈随鲁王使平陆海岛、咸纳贡税、",
      "2": "彼以权力所行、及擢末底改、加以显爵、其事之详、俱载于玛代波斯列王纪、",
      "3": "犹大人末底改、位居亚哈随鲁王之次、在犹大人中为尊、见悦于诸同宗、以和平之言、安抚其族、惟求其民之益焉、"
    }
  },
  "Job": {
    "1": {
      "1": "乌斯地有名约伯者、为人纯全端正、寅畏上帝、离弃诸恶、",
      "2": "生子七、女三、",
      "3": "其产有羊七千、驼三千、牛五百耦、牝驴五百、仆从众多、在东方、斯人为至大、",
      "4": "厥子各于所定之日、设筵于室、邀其姊妹三人共食、",
      "5": "宴日既过、约伯召而洁之、晨兴、按其人数、为之献燔祭、盖曰、恐我子干罪、心违上帝、约伯所为恒若此、○",
      "6": "一日、上帝众子诣耶和华前、撒但亦与焉、",
      "7": "耶和华谓撒但曰、尔奚自、对曰、遍历尘寰、往来其间而返、",
      "8": "耶和华曰、我仆约伯、尔留意乎、彼纯全端正、寅畏上帝、离弃诸恶、世无其匹、",
      "9": "对曰、约伯寅畏上帝、岂无所为乎、",
      "10": "尔岂非藩围其身家、及凡所有乎、锡嘏其手所为、其产增益于地、",
      "11": "今且伸手击其所有、必面违尔、",
      "12": "耶和华曰、凡彼所有、悉付尔手、惟勿加手于其身、撒但乃退、○",
      "13": "一日、约伯子女宴于兄室、",
      "14": "使者来告约伯曰、牛耕于田、驴啮刍于侧、",
      "15": "示巴人猝至、掠之、以刃杀仆、惟我独逃、以告、",
      "16": "言时、又一人至曰、上帝之火、自天而降、焚羊及仆、惟我独逃、以告、",
      "17": "言时、又一人至曰、迦勒底人、分为三队猝至、掠驼、以刃杀仆、惟我独逃、以告、",
      "18": "言时、又一人至曰、尔子女宴于兄室、",
      "19": "大风自野至、击室四隅、室倾、少者被压而死、惟我独逃、以告、",
      "20": "约伯遂起、裂衣薙首、伏地而拜、",
      "21": "曰、我裸而出母胎、亦裸而归、耶和华与之、耶和华取之、耶和华之名、宜颂美也、",
      "22": "约伯于此诸事、不干罪、不非上帝、"
    },
    "2": {
      "1": "又一日、上帝众子诣耶和华前、撒但亦与焉、",
      "2": "耶和华谓撒但曰、尔奚自、对曰、遍历尘寰、往来其间而返、",
      "3": "耶和华曰、我仆约伯、尔留意乎、彼纯全端正、寅畏上帝、离弃诸恶、世无其匹、尔虽激我、无故灭之、彼仍守厥正、",
      "4": "撒但对曰、以皮代皮、人愿捐其所有、以保生命、",
      "5": "今且伸手击其骨肉、必面违尔、",
      "6": "耶和华曰、彼在尔手、惟存其生、",
      "7": "撒但退、击约伯、使之发痈、自踵至顶、",
      "8": "乃坐于灰、以片瓦搔身、",
      "9": "其妻曰、尔犹守正乎、其违上帝而死、",
      "10": "曰、尔出言、如愚妇也、我侪自上帝受福、不亦受祸乎、约伯于此诸事、未尝以口干罪、○",
      "11": "约伯三友、提幔人以利法、书亚人比勒达、拿玛人琐法、闻彼遭此诸难、各自其地至、相约偕往、哀而慰之、",
      "12": "举目遥望、而不之识、大声号哭、各裂其衣、向天扬尘蒙首、",
      "13": "同坐于地、历七昼夜、见其忧甚、无与言者、"
    },
    "3": {
      "1": "厥后、约伯启口、诅其诞辰、",
      "2": null,
      "3": "曰、愿我生之日泯没、人言妊男之夕无有、",
      "4": "愿是日晦冥、上帝不垂顾之、辉光不烛照之、",
      "5": "愿幽暗阴翳取之、叆叇覆之、日蚀恐之、",
      "6": "愿是夕为昏黑所夺、不豫于年期、不入乎月数、",
      "7": "愿是夕孤寂、不闻欢声、",
      "8": "愿彼诅日、有术招鳄者诅之、",
      "9": "愿其晨星闇然、盼光不得、曙色不见、",
      "10": "因其不闭我母胎之门、不掩我目前之难、",
      "11": "我何不堕胎而死、何不甫产而亡、",
      "12": "胡为膝接我、乳哺我、",
      "13": "非然者、则已宴然而卧、安然而寝、",
      "14": "与为己重建邱墟之君相同在、",
      "15": "或与有金、以银充室之侯伯相偕、",
      "16": "或如未满期之胎、未见光之婴、",
      "17": "在彼凶暴者息骚扰、困惫者得康宁、",
      "18": "囚者相安、不闻督迫之声、",
      "19": "尊卑同居、奴脱于主、○",
      "20": "胡为赐光于受难者、赐生于苦心者、",
      "21": "彼望死不得、掘地求之、甚于求宝藏、",
      "22": "寻获冢墓、则喜乐不胜、",
      "23": "人为上帝所域、行径迷茫、胡为锡之以光、",
      "24": "我未食而先叹、呻吟之声、有如水涌、",
      "25": "所虑者临我、所惧者及我、",
      "26": "不得平康、不得安居、不得宴息、而难至焉、"
    },
    "4": {
      "1": "提幔人以利法曰、",
      "2": "人若试与尔言、尔厌之乎、然谁能自禁不言耶、",
      "3": "昔尔训众、手弱者坚之、",
      "4": "将踬者以言持之、膝弱者健之、",
      "5": "今也灾难临尔、而尔迷惘、迫尔、而尔惊惶、",
      "6": "尔之所恃、非在寅畏乎、尔之所望、非在正行乎、",
      "7": "试思无辜者伊谁沦没、端正者何处见绝、",
      "8": "以我观之、耕恶种孽、所获如之、",
      "9": "上帝吹嘘、彼则丧亡、上帝震怒、彼则消灭、",
      "10": "狮之吼、与猛狮之声俱息、稚狮之齿见折、",
      "11": "老狮绝食而死、牝狮之子离散、",
      "12": "我窃得一事、我耳微闻其声、",
      "13": "乃于夜间人酣睡时、出于幻想之意、",
      "14": "惊骇战栗临我、百骨悚动、",
      "15": "神过我前、毛发森竖、",
      "16": "彼立、不辨其状、第见有象、在于目前、静默之中、我闻有声云、",
      "17": "必死之人、岂义于上帝乎、世人岂洁于造之者乎、",
      "18": "即其臣仆、犹不足恃、即其使者、尚责其愚、",
      "19": "况居土舍、基尘埃、为蠹所败者乎、",
      "20": "旦夕之间、即见毁灭、永归乌有、无人介意、",
      "21": "其中幕索、非见夺乎、未得智慧、而陨亡焉、"
    },
    "5": {
      "1": "尔且呼吁、有应者乎、诸圣之中、尔谁向乎、",
      "2": "忿怒杀愚人、妒忌灭痴者、",
      "3": "尝见愚者盘根、我立诅其室家、",
      "4": "其子远乎宁域、受屈抑于邑门、无人援拯、",
      "5": "饥者食其禾稼、自棘篱而取之、陷阱启口、吞其货财、",
      "6": "祸非自土而生、灾非自地而发、",
      "7": "人生遇难、如火星之飞扬、",
      "8": "若我、则必仰望上帝、以事托之、",
      "9": "彼行大事不可测、行奇事不胜数、",
      "10": "降雨于土壤、赐水于田畴、",
      "11": "卑者置之于高处、忧者举之于宁域、",
      "12": "败狡者之计、俾其所谋不得成、",
      "13": "令智者自中其诡计、使谲者之谋早败、",
      "14": "若辈昼遇晦冥、午间扪搎、有如昏夜、",
      "15": "惟上帝脱贫人于口中刀、援之于强者手、",
      "16": "如是、穷乏者有望、不义者缄口、○",
      "17": "上帝所惩者有福、故全能者之谴责、尔勿轻视、",
      "18": "盖彼破之、而复裹之、伤之、而手医之、",
      "19": "尔遇六灾、彼必救之、即遭七难、祸不及身、",
      "20": "饥时拯尔于死亡、战时脱尔于锋刃、",
      "21": "口舌之害、尔得避匿、灾祸临时、尔无畏惧、",
      "22": "遭毁灭饥馑而反笑、遇野兽亦无恐、",
      "23": "田石尔与盟、野兽与尔和、",
      "24": "帐幕之安可知、稽尔羊牢、无有所失、",
      "25": "且知尔族繁衍、尔裔如地上之茂草、",
      "26": "尔寿满盈、始归坟墓、譬诸禾束、届期盖藏、",
      "27": "此理我已详察、诚为如是、尔其闻而知之、自得其益、"
    },
    "6": {
      "1": "约伯曰、",
      "2": "惟愿权我之忧、衡我之难、",
      "3": "较诸海沙尤重、故我言词造次、",
      "4": "全能者之矢、入于我躬、我神饮其毒、上帝之威烈、列陈攻我、",
      "5": "野驴有薪岂呼乎、牛有刍岂鸣乎、",
      "6": "物淡无盐可食乎、蛋白有味乎、",
      "7": "此事乃如可厌之食、我灵弗受之、",
      "8": "惟愿得我所求、上帝赐我所望、",
      "9": "即其乐意压我、伸手绝我、",
      "10": "我则尚有慰藉、纵罹无已之苦、犹可踊跃、因我未违圣者之言、",
      "11": "我力若何、尚可待乎、我终若何、尚可忍乎、",
      "12": "我力岂石之力乎、我体岂铜乎、",
      "13": "我中非无辅助乎、我智非尽屏除乎、",
      "14": "人将颓败、失其对全能者之寅畏、其友宜矜恤之、",
      "15": "我昆弟行诈伪、如溪之竭、如涧之涸、",
      "16": "初因凝冰而闇、雪藏其中、",
      "17": "至暖则消、既暑则干、",
      "18": "沿溪而行之旅、迂道入野而死、",
      "19": "提玛之行旅望之、示巴之群侣企之、",
      "20": "失所望则抱愧、至其地则蒙羞、",
      "21": "尔曹亦然、见彼威烈、则恐惧焉、",
      "22": "我岂云供我、或以物馈我、",
      "23": "岂云援我于敌手、赎我于虐人、",
      "24": "请尔训诲、我则缄口、且使我知、何事有过、",
      "25": "正言之力何其大、惟尔之谴、何所谴耶、",
      "26": "尔欲谴言词乎、不知绝望之人、其论如风、",
      "27": "尔欲为孤子而探阄、以友朋为贸易、",
      "28": "请尔观我、必不觌面言诳、",
      "29": "请尔转意、勿为不义、其复转意、我事乃义、",
      "30": "我舌有不义乎、我口不辨邪恶乎、"
    },
    "7": {
      "1": "人在于世、无战争乎、其日不犹佣人之日乎、",
      "2": "奴冀昏暮、佣望工值、",
      "3": "我受累月之苦、亦若是、辛劳之夜、为我而定、",
      "4": "我寝则曰、何时而兴、而夜何时逝乎、辗转反侧、迄于平旦、",
      "5": "我体被蛆与土、肤既合而复裂、",
      "6": "我日速于梭、消磨于无望、",
      "7": "我命只在呼吸、尔其念之、我目不复见福祉、",
      "8": "观者之目、不复见我、尔目视我、我已乌有、",
      "9": "如云消散而没、人入阴府、亦不复返、",
      "10": "不再归于其室、故土不复识之、",
      "11": "缘此、我不自禁我口、我神之痛必言之、我心之苦必诉之、",
      "12": "我岂沧海、岂鳄鱼、致尔防御我乎、",
      "13": "如曰我床必慰我、我榻必解我忧、",
      "14": "则尔以梦幻惊我、以异象恐我、",
      "15": "甚至我魂宁愿气闭死亡、愈于寄此骸骨、",
      "16": "我厌生命、不欲久存、我日空虚、愿勿顾我、",
      "17": "世人维何、致尔大之、而注意焉、",
      "18": "每晨临之、每时试之、",
      "19": "尔至何时、转目不我顾、待我咽津乎、",
      "20": "鉴察人者、我即有罪、于尔何涉、曷以我为的、使我视己为重负、",
      "21": "何不赦我过、宥我愆、以我将卧于土、尔勤求我、已不在焉、"
    },
    "8": {
      "1": "书亚人比勒达曰、",
      "2": "尔为此言、迄于何时、尔口之词、有若狂风、伊于胡底、",
      "3": "上帝岂背乎公、全能者岂戾乎义、",
      "4": "如尔子女获罪于彼、致受其过之报、",
      "5": "尔若勤求上帝、祈于全能者、",
      "6": "躬为清洁正直、上帝必为尔憬然、俾尔公义之室振兴、",
      "7": "尔始虽微小、终必昌炽、",
      "8": null,
      "9": "我为昨日之人、罔有知识、在世之日如影、请尔询于前代、务厥祖所考验、",
      "10": "彼岂不训告尔、以心内之言语尔乎、",
      "11": "苇无泥能生乎、蒲无水能长乎、",
      "12": "尚青之时、未经芟刈、先百草而枯槁、",
      "13": "忘上帝者、其径亦如斯、不虔敬者、其望必泯灭、",
      "14": "所恃者必断折、所赖者乃蛛网、",
      "15": "倚室而室不立、扶室而室不存、",
      "16": "草受日光、其色青葱、蔓延圃外、",
      "17": "根绕垒、深及石、",
      "18": "假令被除、离乎其所、其地则不识之、谓曰、未尝见尔、",
      "19": "其途中之乐如此、厥后他物自地而生、",
      "20": "上帝不弃完人、不扶恶人、",
      "21": "必以嬉笑充尔口、欢呼满尔唇、",
      "22": "憾尔者必蒙羞耻、行恶者其幕无存、"
    },
    "9": {
      "1": "约伯曰、",
      "2": "我诚知其若是、但人于上帝前、安能为义、",
      "3": "若欲与辩、千难答一、",
      "4": "其心明、其力强、自愎而敌之者、孰能亨通、",
      "5": "彼发怒以倾山、移山而山不觉、",
      "6": "使地震而离所、其柱动摇、",
      "7": "命日则不出、封星则不见、",
      "8": "独张天宇、履蹈海涛、",
      "9": "造北斗参昴、及南方之宫、",
      "10": "行大事不可测、行奇事不胜数、",
      "11": "过我而我不见、前行而我不觉、",
      "12": "彼取之、谁能拒之、孰问之曰、尔何为耶、",
      "13": "上帝不回厥怒、助拉哈伯者、屈伏于其下、",
      "14": "况我何敢答之、择言与辩、",
      "15": "我虽为义、亦不敢答、惟祈于鞫我者而已、",
      "16": "我若吁之而蒙允、犹不信其听我声、",
      "17": "彼以暴风折我、无故益我之伤、",
      "18": "不容我呼吸、以苦充我、",
      "19": "若论能力、彼则云我在此、若言讯鞫、彼则云谁定期、",
      "20": "我虽为义、我口犹罪我、我虽纯全、我口犹证我背戾、",
      "21": "我乃纯全、而不自顾、厌我生命、",
      "22": "事皆一致、故曰完人恶人、俱为上帝所灭、",
      "23": "如灾忽行杀戮、无辜者遘难、彼必笑之、",
      "24": "世界付于恶人之手、蒙蔽鞫者之面、为之者、非上帝而谁、",
      "25": "我日速于邮传、趋而不见福祉、",
      "26": "日过如扁舟、又如疾下攫物之鹰、",
      "27": "我若自谓、必忘我怨、去忧色、为欢容、",
      "28": "则因我苦而惧、知尔不以我为无辜、",
      "29": "我必见罪、何犹徒劳、",
      "30": "我即以雪濯身、以碱洁手、",
      "31": "尔必浸我于坑、我衣亦将厌我、",
      "32": "彼非人与我等、俾我应答、与同赴审、",
      "33": "其间无听讼者、措手于我两造、",
      "34": "愿其杖离我、其威烈不复怖我、",
      "35": "我则敢言、无所畏葸、盖我自觉非若彼也、"
    },
    "10": {
      "1": "我心厌我生命、将纵言我忧、述我中心之苦、",
      "2": "语上帝曰、毋拟我罪、示我何因、与我争辩、",
      "3": "尔手所造、则虐待之、轻视之、恶人之谋、则焜耀之、尔岂以是为善乎、",
      "4": "尔岂肉眼、鉴观岂若世人、",
      "5": "尔日岂如人之日、尔年岂如人之年、",
      "6": "致尔寻我愆、察我罪、",
      "7": "究之、尔知我非恶人、莫能援于尔手、",
      "8": "尔手造我、甄陶成形、乃欲灭我、",
      "9": "请尔记忆、昔尔造我、犹之合土、今使我复归尘埃乎、",
      "10": "其时岂非倾我如乳、凝我如酪、",
      "11": "衣我以皮肉、维我以筋骨、",
      "12": "赐我生命、加我恩宠、眷佑我神、",
      "13": "然尔有意、久蓄于衷、我所知也、",
      "14": "我若干罪、尔则注目、必不赦我愆尤、",
      "15": "我若行恶、则有祸矣、我若为义、亦不昂首、愧耻盈怀、目击我难、",
      "16": "我若昂首、尔则猎我若狮、显奇异于我躬、",
      "17": "尔复立证攻我、向我增怒、如军旅迭出以击我、",
      "18": "胡为出我于胎、莫若气绝、无目见我、",
      "19": "则我虽有若无、出胎即舁于墓、",
      "20": "我日非几希乎、请尔止而舍我、俾我稍得慰藉、",
      "21": "在我往而不返之先、未至幽冥阴翳之地、",
      "22": "其地昏黑幽冥、阴翳混沌、其光乃暗、"
    },
    "11": {
      "1": "拿玛人琐法曰、",
      "2": "言既多、岂可不答、侈口者、岂得称义、",
      "3": "尔之夸诩、岂能俾人缄口、尔之姗笑、岂不致愧、",
      "4": "尔曰我道纯正、我在上帝目中为洁、",
      "5": "愿上帝发言、启口以攻尔、",
      "6": "示尔以智慧之奥秘、盖彼富有知识、当知上帝罚尔、较之尔罪所应受者、犹为少也、",
      "7": "尔以考究、可测度上帝乎、尔能洞悉全能者乎、",
      "8": "其智高于穹苍、尔能何为、深于阴府、尔有何知、",
      "9": "其度宽于地、阔于海、",
      "10": "彼若经过、执人而禁之、集人而鞫之、孰能御焉、",
      "11": "盖其洞悉虚妄之人、明鉴罪恶、不待忖度、",
      "12": "世人空空无知、生而等于野驴之子、",
      "13": "尔若秉心正直、向上帝举手、",
      "14": "有恶在手、即远屏之、不容不义居于尔幕、",
      "15": "则可仰面无愧、坚立不惧、",
      "16": "必忘尔苦、忆之如逝水、",
      "17": "尔寿高朗、愈于日午、虽有幽暗、终如平旦、",
      "18": "因有希冀、则帖然稳固、四周觇望、则坦然宴息、",
      "19": "尔可偃卧、恐尔者无人、仰尔者维众、",
      "20": "惟彼恶人、其目必盲、逃避无地、彼之所望、在绝其生、"
    },
    "12": {
      "1": "约伯曰、",
      "2": "尔曹为民、无疑也、智慧将与尔偕亡、",
      "3": "然我亦有聪明、不亚于尔、所言之事、谁不知之、",
      "4": "我吁上帝、蒙其俞允、而贻笑于邻里、义人完人、乃为笑柄、",
      "5": "安居者中存轻视患难之意、足踬者则遇之、",
      "6": "寇贼之幕、乃获亨通、以己手为神、激上帝怒者、竟享稳固、",
      "7": "试问走兽、彼必训尔、试问飞鸟、亦必告尔、",
      "8": "与地言之、彼必诲尔、海中鳞族、亦必语尔、",
      "9": "凡此、谁不知乃耶和华所为、",
      "10": "动物之生、世人之气、悉在其手、",
      "11": "耳岂非辨言、如口之尝食乎、",
      "12": "年老者有智慧、寿高者有聪明、",
      "13": "在上帝有智慧能力、亦有谋略聪明、",
      "14": "毁之不得复建、锢人莫之能释、",
      "15": "止水则水涸、出之则地淹、",
      "16": "在彼具能力、有智慧、受惑与惑人者、皆其所辖、",
      "17": "褫谋夫、携之去、使士师为愚、",
      "18": "释君王之所系、转以索系其腰、",
      "19": "褫祭司、携之去、使强者倾覆、",
      "20": "废忠诚者之才辩、夺年老者之知识、",
      "21": "被王侯以羞耻、释倔强者之带、",
      "22": "自暗中显彼隐秘、俾阴翳著于光明、",
      "23": "使列邦时兴时灭、或廓之、或虏之、",
      "24": "夺诸国民长之聪明、使其流离于无路之荒野、",
      "25": "若辈无光、暗中摸索、以致蹁跹若醉、"
    },
    "13": {
      "1": "此皆我目击之、我耳闻而悉之、",
      "2": "尔所知者、我亦知之、不亚于尔、",
      "3": "我诚欲与全能者言、与上帝辩、",
      "4": "尔乃造妄言者、俱为无用之医、",
      "5": "愿尔缄默无言、斯为尔智、",
      "6": "请听我之分析、聆我口诉、",
      "7": "尔为上帝出妄语、言诡词乎、",
      "8": "尔徇上帝之情、为之争辩乎、",
      "9": "上帝究尔、岂为美乎、岂可欺上帝、如人之欺人乎、",
      "10": "尔若暗然徇情、彼必谴尔、",
      "11": "其尊荣不令尔畏乎、其威烈不临于尔乎、",
      "12": "尔之格言、乃灰尘之格言、尔之保障、乃土壤之保障、",
      "13": "尔其缄默、容我言之、无论何遇、我自当之、○",
      "14": "我胡为悬己肉于齿、置己命于手乎、",
      "15": "彼必杀我、我无所望、然必以我所行、白于其前、",
      "16": "不虔之人、不得诣之、此为我得救之望也、",
      "17": "愿尔谛听我言、容我之词、入尔之耳、",
      "18": "今我既陈我事、知己为义、",
      "19": "谁与我辩、有之、我则缄默、绝气而亡、",
      "20": "惟有二事、莫行于我、则我不避尔面、",
      "21": "即撤尔手离我、勿以威烈怖我、",
      "22": "于是尔问我对、抑我陈尔答、",
      "23": "我愆我罪几何、请以我之罪过示我、",
      "24": "尔何掩面、以我为雠、",
      "25": "尔岂迫风飘之落叶、逐枯槁之草芥乎、",
      "26": "乃录苦事以惩我、使任幼年之罪责、",
      "27": "尔桎我足、察我蹊径、限我步履、",
      "28": "我如已腐之物、为蠹所坏之衣、"
    },
    "14": {
      "1": "由妇所生之人、时日短促、忧苦充盈、",
      "2": "其出如花、而遭翦伐、如影之驰、不得停留、",
      "3": "若是者、尔岂启目视之、俾我受鞫乎、",
      "4": "孰能出洁者于不洁、无一能之、",
      "5": "人之年日既定、月数在尔、尔为之立限制、不能逾越、",
      "6": "请尔转目不顾之、俾得休息、如佣之毕其工、",
      "7": "夫木被斫、尚望复萌、柔枝生发不绝、",
      "8": "其根虽老于土、其干亦槁于地、",
      "9": "及得水汽、必萌芽生枝、同于新植、",
      "10": "惟人死而僵、其气既绝、则安在哉、",
      "11": "海水竭尽、河涸而干、",
      "12": "人亦如是、寝而不兴、迨天终尽、无复觉寤、长眠不起、",
      "13": "愿尔藏我于阴府、匿我于隐处、俟尔怒息、为我定期、而记念我、",
      "14": "人死岂能复生乎、我愿忍此战争之日、以待被释、",
      "15": "尔呼我应、尔手所造、必加顾惜、",
      "16": "今尔数我步履、察我罪辜、",
      "17": "囊封我过、密缝我愆、",
      "18": "山崩而没、磐移其所、",
      "19": "水流剥石、浪涌冲沙、尔绝人之望、亦若是、",
      "20": "尔常胜人、使之逝世、改其容颜、遣之长往、",
      "21": "其子尊荣、彼不之知、降为卑贱、亦不之觉、",
      "22": "惟其身痛楚、中心伤悲而已、"
    },
    "15": {
      "1": "提幔人以利法曰、",
      "2": "智者岂可以虚识为对、以东风充怀乎、",
      "3": "岂可以无益之言、无效之语而辩乎、",
      "4": "尔乃废人寅畏、阻人虔诚、于上帝前、",
      "5": "尔恶训尔之口、尔择谲者之舌、",
      "6": "罪尔者、非我也、乃尔口也、尔唇证尔之非、",
      "7": "尔为首生之人乎、尔之受造、先于山乎、",
      "8": "上帝秘旨、尔得闻乎、智慧尔独擅乎、",
      "9": "尔何所知、我侪不知耶、尔何所明、我侪不明耶、",
      "10": "我中有皓首者、有高寿者、较尔父尤长、",
      "11": "上帝之慰藉、语尔之婉言、尔视为琐屑乎、",
      "12": "尔心曷迫尔、尔目曷发赤、",
      "13": "致尔专心逆上帝、任口出言词、",
      "14": "世人维何、能为洁乎、妇所生者维何、得称义乎、",
      "15": "夫上帝不恃其圣者、在其目中、穹苍犹为不洁、",
      "16": "况污秽可憎、饮恶如水之人乎、",
      "17": "我将示尔、尔其听之、我所见者、我必述之、",
      "18": "即哲人受于列祖、而不隐者也、",
      "19": "斯地独赐于彼、且无外人经历其间、",
      "20": "其言曰、恶人终身劳苦、一生之日、即为强暴所积之年、",
      "21": "惊骇之声、常闻于耳、亨通之时、残贼临之、",
      "22": "彼不信己可自幽暗而返、乃为锋刃所待、",
      "23": "流离求食、曰食何在、自知幽暗之日伊迩、",
      "24": "灾难凄惨、使之恐惧、其胜之也、有若备战之王、",
      "25": "因其举手以攻上帝、狂傲以敌全能者、",
      "26": "彼强厥项、以厚盾冲突之、",
      "27": "其面丰腴、其腰肥大、",
      "28": "居于荒凉之邑、无人居处、将为邱墟之第、",
      "29": "不得富有、其业不恒、其物产不增盛于地、",
      "30": "彼不得出幽暗、火灼其枝、必亡于上帝之嘘气、",
      "31": "彼勿恃虚伪以自欺、盖虚伪必为其报、",
      "32": "未及时而已成、其枝不得复青、",
      "33": "如葡萄果、未稔而先落、如橄榄花、既开而即谢、",
      "34": "不虔之辈、必无果实、贪贿之幕、必被焚毁、",
      "35": "彼惟孕慝生恶、心具诡谲、"
    },
    "16": {
      "1": "约伯曰、",
      "2": "如斯之言、我闻之屡矣、尔之慰藉、反增苦恼、",
      "3": "虚诞之词、有终极乎、尔之应对、何所激耶、",
      "4": "我亦能言尔所言、假使尔心处于我心之境、我亦能辑词责尔、向尔摇首、",
      "5": "然我必以口坚尔志、以舌解尔忧、",
      "6": "我虽言之、我忧不解、我若不言、我忧其离我乎、",
      "7": "上帝使我困惫、俾我亲朋离逖、",
      "8": "尔拘执我、以惩我罪、憔顇之状、面证我过、",
      "9": "以怒破裂我、窘迫我、向我切齿、我敌拭目视我、",
      "10": "彼众向我张吻、批颊辱我、集会攻我、",
      "11": "上帝付我于不虔之辈、投我于恶人之手、",
      "12": "我素平康、彼乃折我、执我之颈、掷而碎我、以我为的、",
      "13": "彼之射者环我、剖我肾、不施矜恤、沥我胆于地、",
      "14": "屡加毁坏、有若勇士、趋而攻我、",
      "15": "我缝麻布于我肤、污我角于尘埃、",
      "16": "我面因泣而赤、目蒙阴翳、",
      "17": "然我手无虐、我祷维洁、",
      "18": "地欤、勿掩我血、勿止我吁、",
      "19": "今我在天有为证者、在上有作保者、",
      "20": "友朋姗笑、我目对上帝而流涕、",
      "21": "愿上帝为人辨冤于其前、并在人之邻里中、",
      "22": "盖阅数载、我必行不返之途矣、"
    },
    "17": {
      "1": "我神已衰、我日已尽、邱墓已为我备、",
      "2": "姗笑者偕我、彼之激我、我目恒睹之、",
      "3": "祈给一质、自为我保、尔外、谁与我拊掌乎、",
      "4": "尔蔽其心、懵焉无智、故尔弗高举之、",
      "5": "凡控其友朋、以为可劫者、其子之目必盲、",
      "6": "上帝使我为民话柄、彼众亦唾我面、",
      "7": "我目因忧而眊、肢体如影、",
      "8": "正人因此骇异、无辜者奋兴、以攻不虔之人、",
      "9": "然义人仍守厥道、手洁者久而弥强、",
      "10": "尔曹其复来、我于尔中、不得一哲人也、",
      "11": "我日已逝、我志所谋、我心所愿、俱已绝矣、",
      "12": "彼众变夜为昼、谓光近暗、",
      "13": "我若冀阴府为室、于幽暗下榻、",
      "14": "谓墓为父、谓虫为母、为姊、",
      "15": "则我所望安在、我所冀者、其孰见之、",
      "16": "迨至安寝于土、则所望者、下及阴府之楗而已、"
    },
    "18": {
      "1": "书亚人比勒达曰、",
      "2": "尔寻言词、何时而止、尔其思之、我则与言、",
      "3": "曷以我侪为兽、目中视为不洁、",
      "4": "尔以忿怒破裂己身、岂得缘尔故、大地见弃、磐石移其所哉、",
      "5": "夫恶人之光必灭、其焰不耀、",
      "6": "其幕之光必暗、其上之灯必熄、",
      "7": "健壮之步履、将见狭隘、自设之计谋、转致倾覆、",
      "8": "其足陷之于网罗、自行于羁绊、",
      "9": "樊笼钳其踵、机槛拘其身、",
      "10": "绳索为之藏于土、罟擭为之设于途、",
      "11": "威烈四起、使之惊惶、追逐其后、",
      "12": "其力因饥而衰、祸患俟于其侧、",
      "13": "其肌肤被噬、其肢体为死亡之长子所吞、",
      "14": "彼必见拔于所恃之幕、携诣威烈之王、",
      "15": "非彼所属、将居其幕、硫磺播于其处、",
      "16": "其根槁于下、其枝翦于上、",
      "17": "其志必没于寰宇、其名不传于街衢、",
      "18": "将被驱逐、自光入暗、屏之出于世界、",
      "19": "在其民中、无子无孙、于其居所、靡有孑遗、",
      "20": "后人骇异其日、如前人之恐惶、",
      "21": "恶人之家、诚如此、不识上帝者之境遇、亦如此、"
    },
    "19": {
      "1": "约伯曰、",
      "2": "尔曹搅扰我心、以言摧折我躬、将至何时、",
      "3": "尔斥责我十次、苦我而不自愧、",
      "4": "设我有过、其过我自任之、",
      "5": "尔若向我夸大、申明我耻、",
      "6": "当知倾覆我、网围我、乃上帝也、",
      "7": "我呼屈抑、而不蒙垂听、我求援助、而不得公断、",
      "8": "彼樊我径、俾不得过、置黑暗于我途、",
      "9": "褫我荣、脱我冕、",
      "10": "四周毁我、我则逝矣、拔我冀望、如拔树然、",
      "11": "向我奋怒、视我为敌、",
      "12": "其军偕至、筑路攻我、列营以环我幕、",
      "13": "使我兄弟乖离、相识疏远、",
      "14": "亲戚绝我、密友忘我、",
      "15": "家人婢女、以我为外人、视我为异族、",
      "16": "呼我仆而不应、口求之而不答、",
      "17": "我之气味、我妻以为异、我之祈求、同胞亦怪之、",
      "18": "童稚藐我、我若起立、彼则讥讪、",
      "19": "契合之友乃憎我、眷爱之人反攻我、",
      "20": "我骨贴肤、所遗只此齿龈、",
      "21": "我友朋欤、尚其矜我、矜我、因上帝之手、加于我身也、",
      "22": "何仿上帝迫我、尔啖我肉、犹未餍乎、",
      "23": "惟愿我言见录、我词悉书于卷、",
      "24": "以铁笔镌之于石、笵之以铅、俾可永存、",
      "25": "我知我之救者维生、终必立于地上、",
      "26": "我肤败后、尚于形躯之外、得觐上帝、",
      "27": "我将亲见之、目睹之、非外人见之、我心乃消于中矣、",
      "28": "尔若谓迫之宜如何、其事之根、在我约伯、",
      "29": "则尔当畏刀剑、盖忿怒干刀剑之刑、使尔知有鞫焉、"
    },
    "20": {
      "1": "拿玛人琐法曰、",
      "2": "我衷怀激烈、我心思迫我、",
      "3": "既闻谴责、令我蒙羞、我之慧心相应、",
      "4": "尔岂不知伊古以来、置人于世、",
      "5": "作恶者夸胜不长久、不虔者喜乐祇俄顷、",
      "6": "其尊虽薄天、其首虽及云、",
      "7": "终必永亡、同于己粪、素见之者、将曰其人安在、",
      "8": "彼必飞逝如梦、寻之不得、被逐若夜间之异象、",
      "9": "见之之日、不再见之、其所不复睹之、",
      "10": "其子必丐恩于贫者、所得之财、手自偿之、",
      "11": "其骨壮如青年、必与之同卧于土、",
      "12": "邪慝虽甘于口中、藏于舌底、",
      "13": "爱恋不舍、久含于口、",
      "14": "其食至腹则变、成为虺胆于中、",
      "15": "彼吞货财、必吐之、上帝使之出于其腹、",
      "16": "必吸虺之毒、蝮舌必杀之、",
      "17": "流蜜与乳之河、彼不得见、",
      "18": "劳力所获、必偿还之、不得吞之、所获之财、不得因之而乐、",
      "19": "盖彼虐遇贫民、而遗弃之、强据第宅、不得建立、",
      "20": "以其中心无厌、故所悦者、无一存留、",
      "21": "所遗无不吞噬、故其昌盛弗久、",
      "22": "当富有充裕时、必遭艰窘、困苦之人、咸加手于其身、",
      "23": "彼将果腹、上帝降以烈怒、食时雨于厥躬、",
      "24": "逃避铁器、铜弓发矢穿之、",
      "25": "自拔而出之、光明之镞、离乎其胆、而威烈临焉、",
      "26": "凡诸幽暗、为其财宝而集、非人所燃之火、必焚其身、灭其幕中所遗、",
      "27": "天必彰其罪、地起而攻之、",
      "28": "其家产过而不留、消亡于上帝震怒之日、",
      "29": "此乃恶人由上帝所得之分、上帝为彼所定之业、"
    },
    "21": {
      "1": "约伯曰、",
      "2": "尔且谛听我言、乃尔相慰之事、",
      "3": "请容我亦言之、后加姗笑可也、",
      "4": "我诉冤抑、岂向人乎、何为不焦急乎、",
      "5": "尔其注意于我、必将骇异、以手掩口、",
      "6": "每有思忆、我则烦扰、遍体战栗、",
      "7": "恶人何以生存、享寿、势力烜赫、",
      "8": "目睹子孙与之偕立、后嗣在其目前、",
      "9": "其家平康、无所畏惧、上帝之杖、不加其身、",
      "10": "牡牛孳息、靡有断绝、牝牛产犊、亦不堕胎、",
      "11": "孩童出则成群、子女舞蹈、",
      "12": "和琴鼓而讴歌、听箫声而欢乐、",
      "13": "度日亨通、俄顷下于阴府、",
      "14": "若辈对上帝曰、尔其去我、我不愿知尔道、",
      "15": "全能者谁、致我事之、祈之有何益乎、",
      "16": "然其福非在己手、恶人所谋、我乃远之、",
      "17": "其灯见灭、其祸猝来、上帝赫怒、加以困苦、",
      "18": "彼若飘于风前之草芥、狂飇吹散之秕糠、何尝有是事哉、",
      "19": "尔曰、上帝积其恶、罚其嗣、然何不报于其身、使自知之、",
      "20": "俾目睹其败亡、亲饮全能者之忿怒、",
      "21": "其月数既尽、奚虑其家室、",
      "22": "上帝既鞫居高者、有人能以知识教之乎、",
      "23": "有人至死、身躯壮健、无不平康安逸、",
      "24": "胸鬲脂充、骸骨髓润、",
      "25": "又有至死、心怀困苦、未尝享福、",
      "26": "要皆偃卧土中、为蛆所覆、",
      "27": "我知尔意、与尔所以枉我之谋、",
      "28": "尔曰、霸者之室家安在、恶人之居幕奚存、",
      "29": "尔未询行路之人乎、不知其引证乎、",
      "30": "即恶人于患难之日获免、在震怒之时得脱、",
      "31": "彼之所行、孰面语之、彼之所作、谁能报之、",
      "32": "虽然、至终被舁于墓、人守其陵、",
      "33": "彼以幽谷之块为甘、先之往者无数、从其后者甚繁、",
      "34": "如是、尔之应答既谬、何为徒慰我乎、"
    },
    "22": {
      "1": "提幔人以利法曰、",
      "2": "世人岂能益上帝乎、智者祇益己耳、",
      "3": "尔为公义、岂全能者之乐乎、尔行完全、岂为其利乎、",
      "4": "彼之责尔鞫尔、岂因尔敬虔乎、",
      "5": "尔之恶、岂非大乎、尔之过、乃无穷也、",
      "6": "盖尔无故、取同侪之质、剥贫寒之衣、",
      "7": "惫者不饮以水、饥者不给以食、",
      "8": "强者得土、尊者居之、",
      "9": "尔使嫠妇徒返、孤子折肱、",
      "10": "是以机槛环尔、恐惧猝临扰尔、",
      "11": "幽暗蔽尔目、洪水没尔身、",
      "12": "上帝岂非在高天乎、星辰之所、何其高耶、",
      "13": "尔则曰、上帝何知、岂能自幽深之中行鞫哉、",
      "14": "密云蔽之、使不得见、彼第游行于穹苍耳、",
      "15": "尔岂欲循古昔之道、恶人所履者乎、",
      "16": "彼未及期而见夺、其基被冲若溪流、",
      "17": "彼谓上帝曰、尔其去我、全能者能为我何为、",
      "18": "然上帝以嘉物充其室、恶人所谋、我乃远之、",
      "19": "义人见其果报则喜、无辜者姗笑之、",
      "20": "曰、起而敌我者见绝、其余为火所焚、",
      "21": "当识上帝、而得平康、福祉则必临尔、",
      "22": "谓受其口之训、存其言于心、",
      "23": "尔若归向全能者、除尔幕中之不义、必得建立、",
      "24": "尔其掷矿金于尘埃、掷俄斐之金于涧石、",
      "25": "则全能者为尔矿金、为尔宝银、",
      "26": "尔必以全能者为悦、仰面于上帝前、",
      "27": "尔祈祷之、彼必垂听、偿尔所愿、",
      "28": "所志必成、光照尔途、",
      "29": "尔见卑降、仍谓必得高升、谦逊之人、上帝必救援之、",
      "30": "即有罪之人、上帝亦拯之、彼因尔手之洁、必蒙救济、"
    },
    "23": {
      "1": "约伯曰、",
      "2": "今我之诉、谓为悖逆、而所受之谴责、甚于我之呻吟、",
      "3": "深愿知于何处寻之、诣乎其位、",
      "4": "以我之狱、陈于其前、辨白之词、充乎我口、",
      "5": "必得知其所答、悉其所言、",
      "6": "彼岂以其大能与我争乎、非也、必俞允我、",
      "7": "在彼、正人可与之辩、则我得永脱于鞫者、",
      "8": "我行于前、彼不在焉、我退于后、亦不见之、",
      "9": "彼造作于左、我不能睹、彼隐匿于右、我不克觏、",
      "10": "惟彼知我行径、既经试链、我必出如精金、",
      "11": "我足谨履其步武、我守其道而不离、",
      "12": "其唇所出之命、我未遗弃、保存其口之言、重于所需之食、",
      "13": "惟其志维一、谁能易之、其心所欲、则必行之、",
      "14": "为我所定、彼必成之、如是之事、彼多有之、",
      "15": "故我在其前而惊惶、思之则恐惧、",
      "16": "上帝使我心颓败、全能者使我惊骇、",
      "17": "我之恐惧、非因幽暗、非因昏黑蔽我面也、"
    },
    "24": {
      "1": "全能者既定鞫期、识之者何不见其日乎、",
      "2": "有人迁移地界、夺群畜而牧之、",
      "3": "驱孤子之驴、取嫠妇之牛为质、",
      "4": "使贫者避道、世间穷民、尽皆藏匿、",
      "5": "彼等有若野驴、出而操作、亟于觅食、广漠之地、给食其子、",
      "6": "各于田间、刈其野谷、摘恶人所遗之葡萄、",
      "7": "夜间露体而偃卧、寒时无衣以蔽身、",
      "8": "为山雨所淋、因无避所、栖身磐石、",
      "9": "又有夺孤子于母怀、取穷人所服者为质、",
      "10": "使之无衣、裸体游行、枵腹而负禾束、",
      "11": "造油于其人之院、践酒于其醡、而己则燥渴、",
      "12": "大邑之人叹息、伤者之心悲哀、惟此残暴、上帝弗之顾也、",
      "13": "复有人背弃光明、不知其道、不由其路、",
      "14": "杀人者黎明即起、杀困苦、戮贫乏、夜则为盗、",
      "15": "行淫者目俟昏暮、自蔽其面、曰、无目见我、",
      "16": "行窃者昏夜穿屋、旦昼匿迹、不识光明、",
      "17": "若辈视平旦如幽暗、因知幽暗之可惧也、",
      "18": "尔曰、恶人速亡、如物泛水、其业见诅于地、不得复入其葡萄园、",
      "19": "亢旱酷热、消没雪水、阴府消没罪人、",
      "20": "其胎忘之、蛆虫食而甘之、不复见忆、不义之人、如树被折、",
      "21": "彼乃吞灭不育之妇、恶待媰孀、",
      "22": "然上帝以其能力、保存强者、生活无望之人、使之兴起、",
      "23": "赐以安居、俾得平康、目眷其途、",
      "24": "彼被高举、未几而逝、卑降见移、与众无殊、有若谷穗被刈、",
      "25": "如其不然、谁证我乃言诳、辩我词为虚乎、"
    },
    "25": {
      "1": "书亚人比勒达曰、",
      "2": "权能威严、兼在上帝、彼施和平、于其高处、",
      "3": "其军岂有数乎、其光孰不照乎、",
      "4": "世人于上帝前、何能为义、妇所生者、何能为洁、",
      "5": "在其目中、月无光耀、星不清洁、",
      "6": "况如蛆之世人、如虫之人子乎、"
    },
    "26": {
      "1": "约伯曰、",
      "2": "无力者、尔若何助之、弱臂者、尔若何救之、",
      "3": "无知者、尔若何启迪之、大显实智、",
      "4": "尔向谁而言、谁之神自尔而出、",
      "5": "在大水及水族之下、幽魂战栗、",
      "6": "于上帝前、阴府显露、死域无蔽、",
      "7": "有北极于清虚、悬大地于空际、",
      "8": "涵水于密云、而云不裂、",
      "9": "障蔽厥位、布云其上、",
      "10": "划界于水面、至明暗之境、",
      "11": "因其叱咤、天柱震惊、",
      "12": "以其能平静沧海、以其智击破波涛、",
      "13": "以其神妆饰碧落、以其手刺杀飞龙、",
      "14": "此其工作之末、我所闻之声响、何其微小、至有力之雷霆、又孰能测之、"
    },
    "27": {
      "1": "约伯续申其词曰、",
      "2": "上帝夺我理、全能者苦我魂、我指其生而誓、",
      "3": "我命尚在于中、上帝之气、仍在我鼻、",
      "4": "我口决不言非义、我舌亦不道诡谲、",
      "5": "我断不以尔为是、至死不去我正、",
      "6": "持守我义而弗失、我心毕生不我责、",
      "7": "愿我敌同于恶人、起而攻我者、同于不义之人、",
      "8": "不虔之辈、虽得货利、上帝夺取其魂、尚有何望、",
      "9": "患难临之、上帝岂听其吁乎、",
      "10": "彼岂以全能者为悦、恒祷上帝乎、",
      "11": "上帝之作为、我将示尔、全能者之道、我不隐之、",
      "12": "尔皆见此、何故成为虚妄、",
      "13": "恶人由上帝所受之分、强暴者由全能者所得之业、",
      "14": "即其子孙若繁、乃为锋刃、后裔不得饱食、",
      "15": "其所遗者、必死而葬、嫠妇亦不举哀、",
      "16": "彼虽积金如尘、备衣如土、",
      "17": "然彼备之、而义人衣之、无辜者分其金、",
      "18": "其筑室也、如虫作窝、如守望者构庐、",
      "19": "彼富而卧、不得殡殓、转瞬之间、已归乌有、",
      "20": "威烈如波涛及之、狂飇于夜间劫之、",
      "21": "东风飘之长往、暴风吹之离所、",
      "22": "上帝射之、不施矜恤、欲逃其手而不得、",
      "23": "人向之鼓掌、叱之离所、"
    },
    "28": {
      "1": "出银有矿、炼金有方、",
      "2": "铁取于土、铜镕于石、",
      "3": "人立限于晦冥、究幽暗阴翳之矿石、至乎其极、",
      "4": "凿穴于荒墟、人迹不到、缒而下、与人相隔、悬摇靡定、",
      "5": "若夫地上、则产粮食、其下翻起、如被火攻、",
      "6": "其石蕴碧玉、藏金沙、",
      "7": "其道鸷鸟不识、鹰目未窥、",
      "8": "恶兽未履、猛狮未过、",
      "9": "其人手凿坚石、倾陷山根、",
      "10": "凿石出川、珍宝悉睹、",
      "11": "杜塞渗漏、蕴藏毕见、",
      "12": "惟智慧何处可寻、明哲之所安在、",
      "13": "其值人不之知、生人之地、亦不得见、",
      "14": "深渊曰、不在我中、沧海曰、不与我偕、",
      "15": "不能以金购之、不能衡银、以为其值、",
      "16": "俄斐之金、红玉碧玉、不足较其值、",
      "17": "黄金琉璃、不能为其匹、精金之器、不足与之易、",
      "18": "珊瑚水晶、俱无足论、智慧之值、愈于珍珠、",
      "19": "古实黄玉、不足与之比、精金不足较其值、",
      "20": "然则智慧奚自、明哲之所何在、",
      "21": "隐于群生之目、蔽于天空之鸟、",
      "22": "死域与沦亡曰、我闻其名、",
      "23": "上帝悉其道、识其处、",
      "24": "以其鉴观地极、遍察天下、",
      "25": "为风定其轻重、量度诸水、",
      "26": "为雨露立法、为雷电定程、",
      "27": "其时上帝明见之、宣示之、坚定之、穷究之、",
      "28": "谓人曰、寅畏主为智慧、远邪恶为明哲、"
    },
    "29": {
      "1": "约伯续申其词曰、",
      "2": "惟愿如曩昔之月、如上帝顾我之日、",
      "3": "是时、其灯照于我首、我赖其光、经行暗中、",
      "4": "当我壮年、上帝友谊、在于我幕、",
      "5": "全能者尚偕我、子女环绕我、",
      "6": "乳之酪濯我足、石出油而成河、",
      "7": "我出、至于邑门、设位街衢、",
      "8": "少者见我引避、老者起立、",
      "9": "侯伯禁言、以手掩口、",
      "10": "尊者缄默、舌贴于腭、",
      "11": "耳闻我而祝嘏、目睹我而为证、",
      "12": "因我拯哀呼之贫民、救无助之孤子、",
      "13": "将亡者之祝嘏临我、我使嫠妇心乐而歌、",
      "14": "我以义为衣、以公为袍为冕、",
      "15": "我为瞽者之目、跛者之足、",
      "16": "为贫乏者之父、察不识者之事、",
      "17": "折不义者之齿、夺其所劫于口、",
      "18": "自谓必终于我巢、增加我日、如沙之多、",
      "19": "我根延及水泉、甘露终夜霑于我枝、",
      "20": "我荣恒新、我弓在手日强、",
      "21": "人听我而静俟、默候我之意旨、",
      "22": "我既言之、莫赞一词、我言如雨润之、",
      "23": "徯我如望甘霖、张口如待春雨、",
      "24": "彼无倚赖、我则含笑、我之容光、不因彼而变易、",
      "25": "我坐首位、为之择道、如王居于军中、亦如慰居丧之人焉、"
    },
    "30": {
      "1": "今也年少于我者姗笑我、若辈之父、我曾藐视、不欲列之于守羊之犬中、",
      "2": "其壮年之气既衰、其手之力、于我何益、",
      "3": "彼因匮乏饥饿、形躯消瘦、啮燥土于荒凉幽暗之中、",
      "4": "采藜藿于丛林、取罗腾之根以为食、",
      "5": "为人所逐、人喊其后、若喊寇贼、",
      "6": "致居幽谷、在于土穴岩窟、",
      "7": "呼于丛林之中、集于荆棘之下、",
      "8": "原为愚陋之裔、爰被挞逐、离其故土、",
      "9": "今我为其歌词、作其话柄、",
      "10": "憎我远我、唾我面、而不自禁、",
      "11": "盖彼释其绳索、加我以苦、脱其羁勒、在于我前、",
      "12": "下流之辈、起于我右、推移我足、兴筑灭我之路、",
      "13": "无与为伍之人、毁我之道、速我之祸、",
      "14": "其来也、如由巨缺、在毁坏之间、轸转于我身、",
      "15": "威烈反击我躬、驱逐我荣如风、我福如云之逝、",
      "16": "我魂颓败、患难之日执我、",
      "17": "夜间我骨被刺、痛楚啮我无已、",
      "18": "因上帝之大力、我衣敝污、拘束我身、如领束项、",
      "19": "彼掷我于泥中、我则如尘如灰、",
      "20": "我吁尔、而尔弗听、我起立、而尔注视、",
      "21": "尔之于我、转为残酷、以手力迫我、",
      "22": "举我使乘狂风、消灭我于巨暴、",
      "23": "我知尔必致我于死、入为群生所定之室、",
      "24": "然人颠仆、岂不伸手、遇灾岂不呼援、",
      "25": "人遭难、我岂非为之哭泣、人贫乏、我岂非为之忧心、",
      "26": "我望福祉、而祸害至、我待光明、而幽暗来、",
      "27": "中心烦扰不安、患难之日、临及我身、",
      "28": "我肤黧黑、非因日暴、立于会中、呼号求助、",
      "29": "我与野犬为弟兄、与鸵鸟为伴侣、",
      "30": "我肤既黑而脱、我骨因热而焦、",
      "31": "我琴成悲声、我箫发哀响、"
    },
    "31": {
      "1": "我既与目为约、安能顾视少女、",
      "2": "自在上之上帝、所得之分维何、自居高之全能者、所受之业维何、",
      "3": "在于不义者、岂非祸患乎、在于行恶者、岂非灾害乎、",
      "4": "上帝岂非鉴察我道途、悉数我步履乎、",
      "5": "愿我被权以公平之衡、使上帝知我之正、",
      "6": "我若行为虚妄、足趋诡诈、",
      "7": "步履离道、心从我目、污沾我手、",
      "8": "则愿我所播者、他人食之、田所产者、他人拔之、",
      "9": "如我心为妇女所惑、窥伺邻舍之门、",
      "10": "则愿我妻为他人旋磨、他人与之同室、",
      "11": "盖此为重罪、士师当罚之恶、",
      "12": "亦为火、焚毁至于死域、灭我所有、",
      "13": "仆婢与我有争、我若轻视其情、",
      "14": "上帝兴起、我将何为、迨其临格、我将何言、",
      "15": "造我于胎者、不亦造彼乎、创彼及我于胎者、非一乎、",
      "16": "我若禁贫者得其所愿、使嫠妇之目失望、",
      "17": "一饭之微、我若独食、不与孤子共之、",
      "18": "其实我自幼年、收养孤子、如育于父、自出母腹、引导媰孀、",
      "19": "我若见人无衣而亡、贫者无服蔽体、",
      "20": "其人若未得衣、为我祝嘏、其身若未以我羊绒而暖、",
      "21": "我在邑门、见有助我者、即举手以攻孤子、",
      "22": "则愿我肩脱于缺盆骨、我之臂骨断折、",
      "23": "盖我以上帝降灾为可畏、因上帝之威、不敢有所为、",
      "24": "我若惟金是望、谓精金曰、尔为我之所恃、",
      "25": "若以货财之丰、手获之多为乐、",
      "26": "若见日发其曜、月行于光、",
      "27": "中心受惑、接吻于手、",
      "28": "此亦为士师当罚之罪、乃违逆在上之上帝也、",
      "29": "我若因憾我者被灭而欣喜、缘其遭祸而气扬、",
      "30": "其实不容我口干罪、以诅绝其生命、",
      "31": "若我幕中人未尝云、孰见有人不得其食而饱、",
      "32": "宾旅不使宿于街衢、启门而接行人、",
      "33": "若犹世人自掩己罪、匿恶于怀、",
      "34": "因畏大众、惧宗族之藐视、以致缄口、杜门不出、",
      "35": "愿有人听我辨白、我署押于此、全能者可答之、愿得我敌所书之词、",
      "36": "我必负之于肩、戴之于首以为冕、",
      "37": "我之步武、悉述于彼、毅然如君、直造其前、",
      "38": "如我田畴呼而责我、陇亩相与哭泣、",
      "39": "我若食其产、而不偿其值、或使原主丧命、",
      "40": "则愿生荆棘以代麦、生草莱以代麰、约伯之词毕矣、"
    },
    "32": {
      "1": "约伯自视为义、三人不复答之、",
      "2": "有以利户者、布西人、兰族、巴拉迦之子也、因约伯义己、而不义上帝、则怒、",
      "3": "且怒三友、无言以答约伯、而犹罪之、",
      "4": "彼以三友年长于己、俟其言竟、",
      "5": "见其无词以对、则怒、",
      "6": "曰、我幼尔耄、故退让、不敢陈我意、",
      "7": "自谓历日多者、当讲论、享年永者、当以智诲人、",
      "8": "然人衷有神、全能者之气、畀以聪明、",
      "9": "尊者不尽有智、老者不尽明义、",
      "10": "故我曰、试听我言、我亦陈我意、",
      "11": "我俟尔言、倾听尔辩、待尔穷究所欲言者、",
      "12": "细察尔中、无人折服约伯、而答其言、",
      "13": "勿谓我侪得见智慧、惟上帝能折之、人则不能、",
      "14": "约伯非与我辩、我亦不以尔言答之、",
      "15": "彼皆愕然、不复应对、莫措一辞、",
      "16": "既皆缄默、静立无言、则我犹复待乎、",
      "17": "亦尽我分而辩、指陈己意、",
      "18": "我言盈怀、我衷之神激我、",
      "19": "我腹如满于酒、无隙可出、有若新囊、几至破裂、",
      "20": "我必言之乃可舒、亦必启口以应答、",
      "21": "请勿使我徇情、我不阿谀、",
      "22": "盖我不知阿谀、若然、造我者必速灭我、"
    },
    "33": {
      "1": "约伯乎、请听我言、悉聆我语、",
      "2": "我今启口、鼓舌而谈、",
      "3": "我言必显中心之正、我唇实陈所知、",
      "4": "上帝之神造我、全能者之气生我、",
      "5": "如能之、则答我、起而陈尔言于我前、",
      "6": "我于上帝前、与尔相同、亦由土而成、",
      "7": "我不以威惊吓尔、亦不以势重压尔、",
      "8": "我耳曾闻尔声、听尔言云、",
      "9": "我清洁无过、无辜无愆、",
      "10": "上帝寻隙攻我、视我为敌、",
      "11": "桎我足、察我径、",
      "12": "我则应之曰、尔言此、不义矣、盖上帝卓越于人、",
      "13": "胡为与之争、其所行者、不自陈述、",
      "14": "上帝言之、而人弗顾、又复言之、",
      "15": "乃于人酣寝、偃卧在床时、以梦与夜间之异象示之、",
      "16": "启人之耳、以坚厥训、",
      "17": "使人改其意志、遏其骄矜、",
      "18": "以救其魂不陷于坑坎、其命不亡于锋刃、",
      "19": "人卧于床、被惩以苦、骨中疼痛、历久不已、",
      "20": "灵厌食物、心恶珍馐、",
      "21": "肉消不见、素未显露之骨、亦皆凸出、",
      "22": "其魂临乎坑坎、其命近于殄灭、",
      "23": "设有天使千中之一、与之同在、为之解释、示人所当为者、",
      "24": "则上帝悯之曰、可援之、免其陷于坑坎、我得一赎之者矣、",
      "25": "其肤光润、胜于幼稚、转为少年、",
      "26": "祈祷上帝、蒙其悦纳、使之欢然觐见、而复其人之义、",
      "27": "彼则歌于人前曰、昔我干罪、颠覆正义、所为无益、",
      "28": "上帝救赎我魂、免入坑坎、我之生命、复睹光明、",
      "29": "凡此诸事、上帝行之于人者、至再至三矣、",
      "30": "以援其魂于坑坎、俾得生人之光照、",
      "31": "约伯乎、尔其谛听、静默俟我言之、",
      "32": "如有所言、尔其答我、我欲义尔、",
      "33": "否则缄默以听、我则以智训尔、"
    },
    "34": {
      "1": "以利户又曰、",
      "2": "尔哲人乎、其听我言、尔达人乎、侧耳而听、",
      "3": "盖耳之察言、犹口之尝食、",
      "4": "我侪当择其正、共喻其善、",
      "5": "约伯尝曰、我乃义、而上帝夺我理、",
      "6": "我虽直、而视我为诳、虽无过、而我创不可疗、",
      "7": "谁如约伯饮侮慢、如饮水、",
      "8": "与作孽者为侣、与恶人同行、",
      "9": "彼云、人乐上帝、无所裨益、",
      "10": "故尔智者、其听我言、上帝决不为恶、全能者断不作孽、",
      "11": "乃必按人所为而报之、依人所行而施之、",
      "12": "上帝诚不为恶、全能者必不背义、",
      "13": "其治地之任、谁畀之、其理世之职、谁托之、",
      "14": "彼若定志为己、使神与气归之、",
      "15": "则凡有血气者必偕亡、世人咸归于土、",
      "16": "尔若有智、则当聆此、谛听我言、",
      "17": "恶义者、岂得操权乎、秉公有能者、尔岂罪之乎、",
      "18": "谓君王曰、尔为鄙陋、谓侯伯曰、尔为邪恶、其宜乎、",
      "19": "况不偏视王公、不歧视贫富者乎、盖皆其所造也、",
      "20": "中夜俄顷之间、彼众死亡、庶民被震而逝、强者见逐、非假人手、",
      "21": "其目鉴人道途、观人步履、",
      "22": "无幽暗晦冥、俾恶人自匿、",
      "23": "上帝于人、无庸再三思维、始令受鞫于其前、",
      "24": "彼折有能之辈、其术莫测、使他人代其职、",
      "25": "彼原悉其所行、夜间倾之、使之灭亡、",
      "26": "以之为恶、击之于众前、",
      "27": "盖彼悖逆、不从上帝、不顾厥道、",
      "28": "致令贫乏者之哀求、达于其前、受虐者之呼吁、为其所闻、",
      "29": "上帝安人、谁能罪之、上帝掩面、谁能觐之、于国于人皆然、",
      "30": "致不虔者、不得操权、免其罔民、",
      "31": "有谁谓上帝曰、我既受责、不再犯罪、",
      "32": "我所不明、请尔示我、若曾行恶、不复为之、",
      "33": "上帝之报、必徇尔意、而尔弗受乎、尔自择之、我不与也、如有所知、尚其言之、",
      "34": "有智之士、凡闻我言之达人、必谓我曰、",
      "35": "约伯所言无知、其词不慧、",
      "36": "愿约伯被试至极、以其辩同于恶人也、",
      "37": "其罪之上、加以悖逆、在我侪中鼓掌、对于上帝、啧有烦言、"
    },
    "35": {
      "1": "以利户又曰、",
      "2": "尔以为有理、自谓我之义、愈于上帝之义乎、",
      "3": "致云、我何所得、较之干罪、何所益乎、",
      "4": "我将答尔、及尔同侣、",
      "5": "试观诸天、瞻视高于尔之穹苍、",
      "6": "如尔干罪、与上帝何涉、尔罪增多、与上帝何与、",
      "7": "如尔为义、于彼何加、彼于尔手何所得乎、",
      "8": "尔恶或损同类、尔义或利世人、",
      "9": "人因多虐而呼号、缘强者之臂而呼救、",
      "10": "惟无人云、造我之上帝、赐人夜歌者安在、",
      "11": "其教我侪、使胜于地上之兽、俾智于空中之鸟、",
      "12": "人因恶者之骄侈而呼吁、而莫之应、",
      "13": "虚诞之呼吁、上帝诚不之听、全能者不之顾、",
      "14": "况尔乎、尔乃曰、不得见之、我之事理在其前、惟俟之而已、",
      "15": "今因上帝未加以怒、不甚介意于傲慢、",
      "16": "故约伯空启厥口、多发无知之言、"
    },
    "36": {
      "1": "以利户又曰、",
      "2": "容我片时、我将示尔、我为上帝犹有所言、",
      "3": "我之所知、取诸深远、归义于造我者、",
      "4": "我言实不为诳、有智识俱备者、与尔偕也、",
      "5": "上帝大能、不藐视人、其智甚广、",
      "6": "为恶者不卫其生、困苦者俾得其直、",
      "7": "彼顾义人、不转厥目、使同君王、永坐于位、以致崇高、",
      "8": "若系于缧绁、拘于困苦之索、",
      "9": "则指其作为、与其过失、即其骄泰之行、",
      "10": "爰启其耳、俾受训诲、命之去恶而返、",
      "11": "如其听从奉事、则必度日亨通、历年安乐、",
      "12": "苟不听从、则必死于锋刃、无知而亡、",
      "13": "心不虔者、积累震怒、虽受束缚、而不祈求、",
      "14": "其灵夭折、其毕命也、与受污者同科、",
      "15": "困苦者、上帝以其苦拯之、于暴虐之际启其耳、",
      "16": "亦欲导尔、出于危迫、入于宽广不狭之区、且陈于尔几者、俱满肥甘、",
      "17": "惟尔充盈恶人之议、故鞫与义、拘执尔身、",
      "18": "勿为怒激而拒惩责、勿因赎重而致偏行、",
      "19": "尔之财贿、及所有之势力、能使尔免于患难乎、",
      "20": "勿慕黑夜、即众民见除、而离其所之时、",
      "21": "慎之哉、勿恋恶、盖尔择此、愈于苦也、",
      "22": "上帝巍然、以能而行、彼之为师、谁其如之、",
      "23": "谁定其道、孰能谓之曰、尔所行非义、",
      "24": "当忆大其作为、乃人所歌颂者、",
      "25": "人皆见之、自远观之、",
      "26": "上帝至大、我侪不之悉、其寿不可测、",
      "27": "彼取涓滴、由雾化为雨、",
      "28": "空际淋漓、沛然普及于众、",
      "29": "云雾之展布、天幕之震轰、谁能明之、",
      "30": "闪光普照其四周、覆以海底、",
      "31": "彼以此惩罚万民、亦以之丰赐粮食、",
      "32": "掌握电光、命其中的、",
      "33": "雷声显著之、亦以其升腾、示牲畜焉、"
    },
    "37": {
      "1": "缘此、我心战栗、离乎其所、",
      "2": "试听其声、其口所出之响、",
      "3": "发声遍于天下、闪电至于地极、",
      "4": "继有雷轰、威声大发、其声既闻、闪电不已、",
      "5": "上帝行雷、其声甚奇、彼作大事、吾人莫测、",
      "6": "命雪雨于地、降细雨与大雨、",
      "7": "彼封人手、不得操作、俾凡所造、知其作为、",
      "8": "百兽入穴、群居其窟、",
      "9": "狂风发于南库、寒气出于北方、",
      "10": "上帝嘘气成冰、巨川凝结、",
      "11": "使密云涵蒸气、散布蕴电之云、",
      "12": "依其引导、旋转往还、运行于全地、悉遵厥命、",
      "13": "或以之润土壤、或以为惩、或以为惠、",
      "14": "约伯乎、尔其听之、上帝之妙用、当立而思之、",
      "15": "上帝如何施令、使云中电光闪烁、尔知之乎、",
      "16": "云之平铺、全智者之奇妙、尔悉之乎、",
      "17": "南风既起、全地寂静、尔衣温暖、尔明之乎、",
      "18": "尔能偕上帝展布穹苍、坚如铸鉴乎、",
      "19": "我侪蒙昧、不能陈词、请尔教我、何以与言、",
      "20": "岂可对上帝曰、我欲与尔言乎、人岂自愿灭亡乎、",
      "21": "风过天清、日光炳耀、人莫能注视之、",
      "22": "金光见于北方、上帝有威可畏、",
      "23": "若夫全能者、我侪莫能测之、其力卓越、其义充足、不行残虐、",
      "24": "故人畏之、惟有慧心之人、上帝不之顾也、"
    },
    "38": {
      "1": "耶和华自旋风中、谕约伯曰、",
      "2": "孰以无知之词、晦我意旨乎、",
      "3": "束尔腰、如丈夫、我问尔、其答我、",
      "4": "我肇基大地时、尔安在、尔有智、则言之、",
      "5": "谁定其度、谁引绳于其上、尔必知之、",
      "6": "何处置地基、何人立隅石、",
      "7": "当时晨星同歌咏、神子咸欢呼、",
      "8": "海水汹涌、若出于胎、谁设门以闭之、",
      "9": "我以云为其衣、以幽暗为襁褓、",
      "10": "为定界限、而设门楗、",
      "11": "曰、尔至此则可、毋得逾越、尔之狂澜、至此而止、",
      "12": "尔自诞生以来、岂曾命定晨光、使黎明知其所乎、",
      "13": "俾光烛照四极、驱逐恶人、",
      "14": "地面更新、如印印泥、万物出现、若衣文绣、",
      "15": "作恶者流、不得其光、强臂乃折、",
      "16": "尔曾入于海泉乎、尔曾行于深渊乎、",
      "17": "阴府之户、曾显于尔乎、阴翳之门、尔曾见之乎、",
      "18": "大地之广、尔洞悉乎、知则言之、",
      "19": "光之居所、何由而至、暗之处所安在、",
      "20": "尔能导之至其境乎、尔能识其屋宇之路乎、",
      "21": "尔既生于其时、而年又高、必知之矣、",
      "22": "尔曾入雪库、见雹仓乎、",
      "23": "乃我存贮、以备降灾、以待战争之日、",
      "24": "辉光何由四射、东风何由布地、",
      "25": "谁为雨水开渠、谁为雷电备路、",
      "26": "使雨降于无人之处、雨于空旷之野、",
      "27": "霑足荒田、滋殖草莱、",
      "28": "雨岂有父、露珠谁生、",
      "29": "冰出何胎、天霜谁育、",
      "30": "水结如石、渊面凝冱、",
      "31": "尔能系昴之结、解参之带乎、",
      "32": "尔能循时引十二宫、导北斗及其从星乎、",
      "33": "尔知天之常经、能立其主权于地乎、",
      "34": "尔能呼云、使霖雨沛于尔身乎、",
      "35": "尔能遣电、俾应之曰、我在此乎、",
      "36": "谁置明哲于密云、谁畀聪慧于流星、",
      "37": "谁能以智核云之数、谁能倾天之瓴、",
      "38": "使土成泥、使块胶结、",
      "39": null,
      "40": "牝狮稚狮、伏于窟穴、藏于丛林、尔能为之觅食、以充其饥乎、",
      "41": "鸦雏乏食、飞翔还往、向上帝哀鸣、孰予之食乎、"
    },
    "39": {
      "1": "岩间野羊生羔、尔知其时乎、麀鹿产子、尔悉其期乎、",
      "2": "岂能计其月数、知其孳生之时乎、",
      "3": "卷曲生子、劬劳诞育、",
      "4": "其子渐壮、长于原野、去而不返、",
      "5": "谁令野驴任意游行、谁为迅驴解其絷维、",
      "6": "我使旷野为其室家、卤地为其居所、",
      "7": "彼轻忽邑中之喧哗、不听驱者之叱咤、",
      "8": "诸山为其牧场、遍觅青草、",
      "9": "野牛岂役于尔、抑安处尔槽乎、",
      "10": "尔能在陇亩中、系之以索乎、彼岂从尔耙于谷乎、",
      "11": "尔岂因其力大、而恃之乎、抑以尔劳委之乎、",
      "12": "尔岂赖其运谷于家、积禾于场乎、",
      "13": "鸵鸟昂然展翼、惟其毛羽不慈、",
      "14": "盖遗其卵于地、暖之于沙、",
      "15": "不念人足或践之、野兽或躏之、",
      "16": "忍心待雏、若非己有、虽则徒劳、亦无惧也、",
      "17": "盖上帝去其慧心、不赋以灵明、",
      "18": "及其高展、则轻视马与乘者、",
      "19": "马力尔赐之乎、其项奋扬之鬣、尔被之乎、",
      "20": "其跃如蝗、尔令之乎、咆哮之威、甚可畏也、",
      "21": "跑地于谷、自喜有力、出迓兵械、",
      "22": "遇有可畏、轻视而不惧、不因锋刃而却退、",
      "23": "其上箭弢、与光明之戈矛、震震有声、",
      "24": "彼乃猛烈忿怒、气吞土地、一闻角声、则不耐立、",
      "25": "角响则嘶、远嗅战气、乐闻将帅之雷霆、士卒之鼓噪、",
      "26": "鹰隼飞翔、振翮南往、岂由尔智乎、",
      "27": "雕鹗腾空、营巢高岭、岂因尔命乎、",
      "28": "巢于巉岩、峰巅巩固之处、",
      "29": "自彼窥食、其目远观、",
      "30": "其雏吮血、尸之所在、彼亦在焉、"
    },
    "40": {
      "1": "耶和华又谕约伯曰、",
      "2": "好驳折者、可与全能者争论乎、与上帝辩者、尚其答之、",
      "3": "约伯对耶和华曰、",
      "4": "我乃微贱、何以答尔、惟以手掩口耳、",
      "5": "我言之、一而再、不复答之、不复赘矣、",
      "6": "耶和华自旋风中、谕约伯曰、",
      "7": "束尔腰、如丈夫、我问尔、其答我、",
      "8": "尔欲废我所拟、罪我以义己乎、",
      "9": "尔有臂若上帝乎、能如彼之发雷乎、",
      "10": "尔其以光耀威严自饰、以尊荣赫奕自衣、",
      "11": "倾尔满溢之怒、观矜高者而卑之、",
      "12": "视骄傲者而降之、践恶人于其所、",
      "13": "同匿之于尘土、蒙其面于幽冥、",
      "14": "我则认尔能以右手自救、",
      "15": "试观河马、啮草若牛、我造尔、亦造彼、",
      "16": "其力在腰脊、其能在腹筋、",
      "17": "尾摇若香柏、骽筋相连络、",
      "18": "骨如铜管、肋如铁干、",
      "19": "上帝所造、此物为最、惟造之者、赐以锋刃、",
      "20": "其食出于山邱、百兽优游之处、",
      "21": "伏于莲下、卧于水泽芦中、",
      "22": "莲荫覆之、溪柳环之、",
      "23": "河水涨溢、彼不战栗、约但涨及其口、彼仍自若、",
      "24": "当其儆备之时、孰能捕之、以钩贯其鼻乎、"
    },
    "41": {
      "1": "尔能以钩钓鳄鱼、以索制其舌、",
      "2": "以绳穿其鼻、以钩贯其颊乎、",
      "3": "彼岂屡求于尔、以甘言语尔乎、",
      "4": "岂与尔约、永为尔仆乎、",
      "5": "岂可玩之若鸟、为尔幼女系之乎、",
      "6": "渔者之辈、以之为货乎、能脔其肉、以给商贾乎、",
      "7": "岂能以戈矛遍刺其皮、以鱼叉遍刺其首乎、",
      "8": "尔试以手扪之、念及与鬬、一而不再、",
      "9": "捕之乃属虚妄、见之岂不恇怯、",
      "10": "勇猛之士、亦莫之敢撄、然则孰能立于我前乎、",
      "11": "谁先施诸我、使我偿之、天下所有、皆属我也、",
      "12": "若夫鳄鱼之肢体、大力美格、我不能缄默焉、",
      "13": "孰能去其外衣、近其两鳃、",
      "14": "孰能启其口门、其齿环列可畏、",
      "15": "其鳞成行、乃其所诩、密若缄封、",
      "16": "骈比无间、气不得入、",
      "17": "互相连络、胶结不分、",
      "18": "嚏发有光、目若曙色、",
      "19": "口吐爇炬、火星发扬、",
      "20": "鼻孔出烟、如釜在芦火上之沸腾、",
      "21": "呼吸燃岸、口吻发焰、",
      "22": "颈项有力、在于其前、无不惊跃、",
      "23": "其肉比连、坚不可动、",
      "24": "心刚如石、坚若底磨、",
      "25": "其兴起也、英豪畏惧、惊惶失措、",
      "26": "人若以刃击之、乃无益也、擐甲以矛以矢攻之、亦无效也、",
      "27": "彼视铁若草芥、视铜若朽木、",
      "28": "矢不能使之遁、视机石为禾稿、",
      "29": "视梃为藳、挥戈则笑、",
      "30": "其腹之下、利同瓦片、如耙经泥、",
      "31": "使渊若沸鼎、使海若调膏之镬、",
      "32": "其游行也、后路皎然、令人视渊、如飘白发、",
      "33": "全地莫与为俦、受造无所畏惧、",
      "34": "盱衡高大之类、雄长骄悍之族、"
    },
    "42": {
      "1": "约伯对耶和华曰、",
      "2": "我知尔万事能为、尔之意旨、莫能止之、",
      "3": "孰以无知之词、晦厥意旨乎、我所言者、我不自知、奥妙之事、我所不明、",
      "4": "我将言之、求尔垂听、我将问尔、愿尔示之、",
      "5": "昔我耳闻尔、今我目睹尔、",
      "6": "故我自憾、在于灰尘、而自悔焉、○",
      "7": "耶和华谕约伯之后、谕提幔人以利法曰、我怒及尔、与尔二友、因尔曹论我、不如我仆约伯之正、",
      "8": "当取牡牛七、牡羊七、诣我仆约伯、为己献燔祭、我仆约伯将为尔祈祷、我悦纳之、不依尔之愚昧待尔、盖尔曹论我、不如我仆约伯之正、",
      "9": "于是提幔人以利法、书亚人比勒达、拿玛人琐法、往遵耶和华命而行、耶和华悦纳约伯、",
      "10": "约伯既为其友祈祷、耶和华则转其困厄、依昔所有、赐之维倍、",
      "11": "时、约伯兄弟姊妹、与素相识者俱至、同食于其家、因耶和华降灾、悼而慰之、各馈金一、金环一、",
      "12": "耶和华锡嘏约伯之暮年、尤盛于畴昔、有羊一万四千、驼六千、牛一千耦、牝驴一千、",
      "13": "子七女三、",
      "14": "长女命名耶米玛、次女命名基洗亚、季女命名基连哈朴、",
      "15": "境内女子、未有如约伯女之美者、其父赐以遗业、于其兄弟中、",
      "16": "嗣后约伯享寿百有四十岁、得见子孙四代、",
      "17": "约伯寿高年迈而终、"
    }
  },
  "Psm": {
    "1": {
      "1": "恶人之谋弗从、罪人之途弗履、侮慢者之位弗居、斯人其有福兮、",
      "2": "惟以耶和华之律为悦、思之维之、夜以继日、",
      "3": "譬彼林木、植于溪旁、届时结果、其叶不槁、百事顺昌、",
      "4": "恶人不然、乃犹秕糠、为风飘扬、",
      "5": "故于鞫时、恶人不克立、义人会中、罪人不得入、",
      "6": "义者之途、为耶和华所识、恶者之途、终必泯灭、"
    },
    "2": {
      "1": "异邦狂怒、诸民妄谋、奚为哉、",
      "2": "世上列王兴起、群伯会议、耶和华是敌、受膏者是逆、",
      "3": "曰、我侪断其絷维、脱其绳索、",
      "4": "坐于天者将笑之、主必嗤之、",
      "5": "维时、必发忿以谴之、震怒以苦之、",
      "6": "曰、我已立我王于郇、即我圣山兮、",
      "7": "王曰、吾述其命、耶和华语我曰、尔乃我子、今日生尔、",
      "8": "尔其求我、我以异邦赐尔为业、地之四极、为尔所有、",
      "9": "尔必毁之以铁杖、碎之如陶器、",
      "10": "尔曹列王、宜具聪慧、世上士师、宜受训诲兮、",
      "11": "以寅畏奉事耶和华、喜乐而战兢兮、",
      "12": "当吻厥子、免其震怒、尔亡于路、盖其怒必速发、托庇于彼者、其有福兮、"
    },
    "3": {
      "1": "耶和华欤、敌我者何其繁、攻我者众兮、",
      "2": "多人论我云、彼不得拯救于上帝、",
      "3": "耶和华欤、尔乃卫我之盾、为我之荣、使我昂首兮、",
      "4": "我发声呼吁耶和华、彼自圣山应之、",
      "5": "我偃而卧、我寝而醒、以耶和华佑我兮、",
      "6": "万人环攻、我不惴焉、",
      "7": "耶和华欤、尔其兴起、我上帝欤、尚其拯余、盖尔已批敌人之颊、折恶人之齿兮、",
      "8": "拯救属于耶和华、愿锡嘏尔民兮、"
    },
    "4": {
      "1": "义我之上帝欤、我呼吁时、求尔俞允、我窘迫时、蒙尔宽舒、尚其矜恤、俯闻我祈兮、",
      "2": "惟尔世人、易我之荣为辱、好浮尚诞、伊于胡底兮、",
      "3": "须知敬虔者、为耶和华所区别、我呼吁耶和华、彼必垂听兮、",
      "4": "宜恐惧、勿干罪、自思于床、而缄默兮、",
      "5": "献义为祭、耶和华是依兮、",
      "6": "多曰有谁福我、耶和华欤、以尔容光照予兮、",
      "7": "尔加喜乐于我心、胜于彼之谷酒丰盛兮、",
      "8": "予坦怀偃息、盖令我安然而居者、惟耶和华兮、"
    },
    "5": {
      "1": "耶和华欤、倾听我言词、垂念我思维兮、",
      "2": "我王我上帝欤、尚其听我呼吁、盖我惟尔是求兮、",
      "3": "耶和华欤、清晨尔必闻我声、爽旦向尔陈情、而企望兮、",
      "4": "尔为上帝、不悦罪戾、恶人不得与尔同居兮、",
      "5": "狂傲者不侍尔前、作恶者皆尔所疾、",
      "6": "诞妄者败之、嗜杀怀诈者、耶和华恶之兮、",
      "7": "若我、则蒙厚爱、必诣尔室、寅畏相将、望尔圣殿而崇拜兮、",
      "8": "耶和华欤、因我敌故、以尔义导于我先、使尔途坦于我前兮、",
      "9": "彼众口无信实、心怀恶慝、喉若裂茔、舌施谄谀、",
      "10": "愿上帝罪之、使自陷于诡谋、因其罪多而驱逐之、盖彼叛逆尔兮、",
      "11": "托庇于尔者、愿其喜乐、缘尔护佑、恒久欢呼、爱尔名者、皆欣悦兮、",
      "12": "耶和华欤、尔必锡嘏义人、施恩如盾、护卫其身兮、"
    },
    "6": {
      "1": "耶和华欤、勿发忿以谴我、勿震怒以惩我、",
      "2": "耶和华欤、我身颓败、尔其恤之、耶和华欤、我骨酸辛、尔其疗之、",
      "3": "耶和华欤、我心惶恐、伊于胡底、",
      "4": "取和华欤、转拯我命、缘尔慈惠、救援我躬兮、",
      "5": "死亡中无记忆尔、阴府中谁称谢尔、",
      "6": "我身因欷歔而疲乏、每夜涕泣、湿我床而沾我榻兮、",
      "7": "我目因忧愁而衰败、因诸敌而昏瞆兮、",
      "8": "作恶者流、尔其离我、盖耶和华闻我号泣兮、",
      "9": "耶和华已听我祷、必允我祈兮、",
      "10": "诸敌将抱愧而惶恐、蒙羞而退避兮、"
    },
    "7": {
      "1": "我上帝耶和华欤、我托庇于尔、尚其救援、脱于逐我之众兮、",
      "2": "恐彼若狮、裂我而碎之、无人拯救兮、",
      "3": "我上帝耶和华欤、我若行此、我手若有不义、",
      "4": "与我交厚者、以恶报之、无端仇我者、反拯救之、",
      "5": "任敌迫及我魂、践我生于土壤、堕我荣于尘埃兮、",
      "6": "耶和华欤、赫怒而起、御我敌之怒兮、为我而兴、讯鞫为尔所定兮、",
      "7": "愿诸民之会环尔、尚其返居高位、在于其上兮、",
      "8": "耶和华行鞫万民、耶和华欤、循我公义、中心诚实、而听我讼兮、",
      "9": "俾恶者之恶消灭、使善者坚强、盖上帝公义、验人心怀兮、",
      "10": "卫我之盾、实维上帝、心正之人、蒙其拯救兮、",
      "11": "上帝为秉公之士师、日怀义怒之上帝兮、",
      "12": "人不悛改、上帝必砺其刃、已张厥弓而备之、",
      "13": "具施剿之器、发火以为矢兮、",
      "14": "斯众怀邪慝、孕毒害、产虚伪、",
      "15": "掘造坎阱、自陷其中、",
      "16": "其毒害必归己首、其强暴必临己顶、",
      "17": "我依耶和华之义、而称谢之、歌颂耶和华、至上者之名兮、"
    },
    "8": {
      "1": "耶和华我主欤、尔名巍巍于大地、尔荣赫赫于诸天兮、",
      "2": "因敌之故、尔由赤子乳哺者之口、而坚厥力、使敌与报复者、默尔无言兮、",
      "3": "我观尔手所造之苍穹、所设之月星、",
      "4": "世人为谁、尔垂念之、人子为谁、尔眷顾之、",
      "5": "使之少逊于上帝、冠之以尊荣、",
      "6": "尔手所造者、使之主理、置万物于其足下、",
      "7": "有若牛羊野兽、",
      "8": "天上飞鸟、水中潜鳞、凡游泳于海者兮、",
      "9": "耶和华我主欤、尔名巍巍于大地兮、"
    },
    "9": {
      "1": "我必一心称谢耶和华、宣尔妙工兮、",
      "2": "我因尔喜乐欢呼、至上者欤、我歌颂尔名兮、",
      "3": "我敌却退、颠踬陨没于尔前兮、",
      "4": "盖尔伸我冤、辨我屈、居位而行义鞫兮、",
      "5": "斥列邦而翦恶类、永涂其名兮、",
      "6": "仇敌歼灭兮、其迹没、尔倾厥邑兮、其志绝、",
      "7": "惟耶和华恒居其位、备座以行审判兮、",
      "8": "持义以鞫斯世、秉公以讯诸民、",
      "9": "耶和华为屈抑者之高台、避难之高台兮、",
      "10": "耶和华欤、识尔名者、惟尔是依、寻求尔者、尔未弃之、",
      "11": "居郇之耶和华、宜歌颂之、宣其作为于诸民兮、",
      "12": "讨流血之罪者、记忆斯众、不忘贫者之哀呼兮、",
      "13": "耶和华欤、曾援我于死门、尚其恤我、顾憾我者所加之苦、",
      "14": "俾我扬尔声誉、因尔救援、欣喜于郇女之门兮、",
      "15": "列邦作阱而自陷、暗设网罟、自绊其足兮、",
      "16": "耶和华既显著、施行义鞫、恶者之手所作、自陷其中兮、",
      "17": "恶人必归阴府、异邦忘上帝者、即若是兮、",
      "18": "匮乏者不永见忘、贫穷者不恒失望、",
      "19": "耶和华欤、尔其兴起、毋容世人获胜、使列邦受鞫于尔前、",
      "20": "耶和华欤、愿尔俾其畏惧、诸民自知、祇为世人兮、"
    },
    "10": {
      "1": "耶和华欤、何为遥立、当患难时、何为隐避、",
      "2": "恶人骄肆、窘迫贫民、愿其陷于己谋兮、",
      "3": "恶者以心之欲为夸、贪者背弃耶和华、而侮慢之、",
      "4": "恶者其容骄矜、谓耶和华必不究斥、意中绝无上帝兮、",
      "5": "彼之所为、恒稳固兮、尔之谳典高远、其目所不及、凡厥仇敌、悉为所叱兮、",
      "6": "意谓我躬不致动摇、累世不经挫折、",
      "7": "咒诅诡谲残刻盈其口、很毒邪慝在其舌、",
      "8": "蹲伏乡曲、暗杀无辜、眈眈于茕独兮、",
      "9": "潜伏幽暗、如狮在林、伺捕贫人、曳其网而获之、",
      "10": "屈身蹲踞、茕独陨于其强暴兮、",
      "11": "意谓上帝忘之、永蒙厥面、而弗视兮、",
      "12": "耶和华欤、尔其兴起、上帝欤、尔其伸手、毋忘贫民兮、",
      "13": "恶者奚藐上帝、以为不加究斥、",
      "14": "尔实鉴观、灼见残暴很毒、而手报之、茕独惟尔依归、孤儿蒙尔扶助兮、",
      "15": "恶者之臂、愿尔折之、穷诘其罪、至于无遗兮、",
      "16": "耶和华为君、永世靡暨、列邦见绝于其地兮、",
      "17": "耶和华欤、谦卑者之祈、尔已闻之、必坚厥志、倾耳听之、",
      "18": "雪孤儿与屈者之冤、俾世人不复施其威兮、"
    },
    "11": {
      "1": "我托庇于耶和华、尔曹胡谓我曰、宜如禽鸟、翱翔于山、",
      "2": "恶者弯弓、注矢于弦、暗射心正之人、",
      "3": "基础如其倾圮、义者将何为兮、",
      "4": "耶和华居于圣殿、耶和华之位在天、其目下察世人兮、",
      "5": "耶和华试链义人、惟彼凶恶强暴、乃其心所恶兮、",
      "6": "将布罗网于恶人烈火硫磺炎??、盈其杯兮、",
      "7": "盖耶和华乃义、且好义行、正人必见其面兮、"
    },
    "12": {
      "1": "耶和华欤、敬虔者熄其迹、忠信者绝于世、尚其拯救兮、",
      "2": "彼众与邻言诳、厥口谄谀、中怀贰心、",
      "3": "谄谀之口、夸大之舌、耶和华必绝之、",
      "4": "彼曰、我舌获胜、口为我有、谁为我主兮、",
      "5": "贫穷者屈抑、困乏者欷歔、耶和华曰、我必兴起、如其所慕、置诸稳善之区、",
      "6": "耶和华之言纯粹、如经炉火之银、煆炼七次兮、",
      "7": "贫乏者、耶和华必佑之、永脱于斯世之人兮、",
      "8": "庸劣居于人上、恶者随在而遨游兮、"
    },
    "13": {
      "1": "耶和华欤、尔之忘我、将至何时、岂永久乎、蔽面而不我顾、伊于胡底兮、",
      "2": "我心筹画、日日忧戚、将至何时、吾敌高越乎我、伊于胡底兮、",
      "3": "我上帝耶和华欤、尚其思忖之、俞允之、复明我目、免我沈睡至死兮、",
      "4": "免我仇曰、予已胜之、免敌见余颠踬、而欣喜兮、",
      "5": "惟我赖尔恩宠、乐尔拯救兮、",
      "6": "耶和华博施于我、我必歌颂之兮、"
    },
    "14": {
      "1": "愚人意谓无有上帝、其人邪恶、所为可憎、无一行善兮、",
      "2": "耶和华自天垂鉴、欲察世人、有无明哲是具、上帝是求兮、",
      "3": "众皆偏诐、同变为污、无行善者、并无其一兮、",
      "4": "行恶者皆无知乎、噬我民如啖饼、不吁上帝兮、",
      "5": "上帝在义者中、恶人悚然大惧兮、",
      "6": "贫人之计尔曹败之、惟耶和华为其庇所兮、",
      "7": "愿以色列之拯救、自郇而出、耶和华反其民之俘囚时、雅各必喜乐、以色列必欢欣兮、"
    },
    "15": {
      "1": "耶和华欤、孰得寓尔帷幕、居尔圣山、",
      "2": "必也步履正直、行为公义、心诚言实、",
      "3": "舌无诽谤、不虐友朋、不侮邻里、",
      "4": "奸恶者睥睨之、寅畏耶和华者尊重之、誓虽损己、不变其志、",
      "5": "不贷金以权子母、不受贿而害无辜、若此之人、永不动摇兮、"
    },
    "16": {
      "1": "上帝欤、尔其佑予、我托庇于尔兮、",
      "2": "我谓耶和华曰、尔乃我主、尔外我无福兮、",
      "3": "在世圣徒、乃为显贵、我所深悦兮、",
      "4": "移于他神者、其苦必增、彼奠血为祭、我不献之、我口不道其名兮、",
      "5": "耶和华为我业我杯、所得之产、尔为我守之兮、",
      "6": "以绳量给之区、在于乐土、我业孔嘉兮、",
      "7": "我称颂耶和华、以其训迪我、俾我中心、深夜自警兮、",
      "8": "我恒奉耶和华于我前、彼在我右必不动摇、",
      "9": "我心则喜、我灵则乐、形体处于平康兮、",
      "10": "盖尔不遗我魂于阴府、不容尔之圣者腐朽兮、",
      "11": "尔必示我维生之道、在于尔前、喜乐不胜、在尔右手之中、欢欣靡暨兮、"
    },
    "17": {
      "1": "耶和华欤、公义之词、尔其听之、垂顾我呼吁兮、我之祈祷、口无虚伪、尚其倾听兮、",
      "2": "愿我之谳、自尔前而宣之、尔目鉴察正直兮、",
      "3": "尔验我心、深夜临格兮、尔既试我而无所得、我则立志、必无口过兮、",
      "4": "至于人事、我遵尔言、以自戒慎、不循强暴之轨兮、",
      "5": "步履遵尔之道、我足未尝颠踬兮、",
      "6": "上帝欤、我曾呼吁、尔必俞允、求尔倾听我言兮、",
      "7": "显尔殊恩、凡托庇于尔者、尔以右手援于其敌兮、",
      "8": "护我如眸子、覆我于翼下、",
      "9": "俾脱暴虐我之恶人、环攻我之恶敌兮、",
      "10": "其心蔽塞、厥口矜夸、",
      "11": "我举步履、彼则环围、注目仆我于地兮、",
      "12": "其势如狮、欲噬所攫、如稚狮潜伏兮、",
      "13": "耶和华欤、起而抵御之、颠仆之、以尔之刃、拯我于恶人兮、",
      "14": "耶和华欤、以手援我、脱于斯世之人、其业乃在今生兮、尔以财货充其怀、子孙遂其欲、余业遗于后嗣兮、",
      "15": "若我、则必以义见尔面、寤时睹尔容、心愿满足兮、"
    },
    "18": {
      "1": "耶和华欤、尔为我力、我敬爱尔兮、",
      "2": "耶和华为我岩石、我之保障、我之救援兮、上帝我之磐石、我托庇于彼兮、为我之盾、拯救之角、我之高台兮、",
      "3": "耶和华宜颂美兮、我呼吁之、则见拯于诸敌兮、",
      "4": "死亡之绳索缚我、匪势之冲激怖我、",
      "5": "阴府之绳索绕我、死亡之机槛逮我、",
      "6": "我苦难中、呼耶和华、吁我上帝兮、彼自其殿、垂听我声、我之呼吁、达于其耳兮、",
      "7": "因彼奋怒、大地震动、山根摇撼兮、",
      "8": "烟自其鼻升、火从其口出、炭为所燃兮、",
      "9": "垂诸天而临格、足下幽且深兮、",
      "10": "乘基路伯而飞、藉风翼而翱翔兮、",
      "11": "隐于玄冥、使为幕以环之、即水之黑暗、云之浓密兮、",
      "12": "由其前之光辉、冰雹炭火、经过密云而出兮、",
      "13": "耶和华自天起雷、至高者发其声、并有冰雹炭火兮、",
      "14": "彼发矢以溃敌、屡闪电而乱之兮、",
      "15": "耶和华欤、因尔叱咤、鼻息之发、海底见而地基露兮、",
      "16": "彼自上垂手、援我于巨浸兮、",
      "17": "拯我于劲敌、及憾我者、以其强于我兮、",
      "18": "我遭难时、敌来攻我、惟耶和华为我所恃兮、",
      "19": "导我入宽广之区、施行救援以其悦我兮、",
      "20": "耶和华依我行之义而赏赉、循我手之洁而报施、",
      "21": "因我守耶和华之道、未尝为恶、离我上帝兮、",
      "22": "彼之律例、悉在我前、未尝违其典章兮、",
      "23": "我于其前为完人、自守而远恶兮、",
      "24": "故耶和华视我之义、与手之洁、而报我兮、",
      "25": "尔于仁慈者应以仁慈、纯全者应以纯全、",
      "26": "清洁者应以清洁、乖戾者应以拂逆、",
      "27": "困苦之民、尔救援之、傲视之辈、尔卑抑之、",
      "28": "尔必燃我之灯、上帝耶和华、必烛我幽暗兮、",
      "29": "我赖尔冲突敌军、恃我上帝逾越垣墉兮、",
      "30": "上帝之道纯全、耶和华之言经验、凡托庇于彼者、彼为其盾兮、",
      "31": "耶和华而外、孰为上帝兮、我上帝而外、孰为磐石兮、",
      "32": "上帝束我以力、俾我道途平直兮、",
      "33": "令我足捷如鹿、置我于高处兮、",
      "34": "教我手善战、使我臂挽铜弓兮、",
      "35": "尔赐我拯救之盾、且以右手扶我、尔之温和、俾我为大兮、",
      "36": "使我步履宽裕、我足未尝滑跌兮、",
      "37": "我将追敌及之、未行殄灭、不旋归兮、",
      "38": "我击伤之、使之不振、仆我足下兮、",
      "39": "盖尔以力束我、使备战争、起而攻我者、俾服于我兮、",
      "40": "使我诸敌背我而驰、致我翦灭憾我者兮、",
      "41": "彼呼号而无援、吁耶和华亦弗应兮、",
      "42": "我则捣之若风飘之尘、弃之若街衢之泥兮、",
      "43": "尔援我于庶民之竞争、立我为列邦之元首、我所不识之民、必服役我兮、",
      "44": "彼闻我名、立即归顺、外族之人服从兮、",
      "45": "外族衰落、出其卫所、战栗而来兮、",
      "46": "耶和华维生兮、我之磐石、宜颂美兮、救我之上帝、当尊崇兮、",
      "47": "上帝为我复仇、使诸民服我兮、",
      "48": "援我于敌、举我超乎攻我者、拯我于强暴兮、",
      "49": "耶和华欤、我必于列邦中称谢尔、歌颂尔名兮、",
      "50": "耶和华大施拯救于所立之王、施恩于其受膏者、即大卫及其后裔、永世靡暨兮、"
    },
    "19": {
      "1": "诸天宣上帝之荣光、穹苍显其经营兮、",
      "2": "日复一日、传以语言、夜复一夜、示以智慧兮、",
      "3": "无言无语、无声可闻兮、",
      "4": "然其量绳遍于宇内、言语达于地极兮、",
      "5": "上帝为日设幕其间、若新娶者出于其房、勇士喜驰逐兮、",
      "6": "出自天涯、转至地极、无物被藏、不受其煦妪兮、○",
      "7": "耶和华之律纯全、苏人魂兮、耶和华之法真实、化愚为智兮、",
      "8": "耶和华之训正直、悦人心兮、耶和华之诫纯洁、豁人目兮、",
      "9": "耶和华之道清洁、而永存兮、耶和华之例真诚、而尽义兮、",
      "10": "可慕愈于金、精金之繁多兮、其甘愈于蜜、蜂房之滴沥兮、",
      "11": "尔仆因之受警、守此可得大赉兮、",
      "12": "人之过失、孰能自知、我之误犯、尚其赦宥兮、",
      "13": "祈禁尔仆故犯乎罪、免其辖予、我则端正、不蹈重愆兮、",
      "14": "耶和华欤、尔为我磐石、我救者、愿我口中之言、心中之念、蒙尔悦纳兮、"
    },
    "20": {
      "1": "当患难时、愿耶和华俞允尔、雅各上帝之名高举尔、",
      "2": "由圣所辅助尔、自郇山坚固尔、",
      "3": "念尔素祭、纳尔燔祭、",
      "4": "酬尔志愿、成尔筹画兮、",
      "5": "我侪因上帝之援而奏凯、奉上帝之名而建旗、愿耶和华成尔所祈兮、",
      "6": "今我乃知、耶和华拯其受膏者、必自圣天允其所祈、援以右手兮、",
      "7": "有人恃车、有人恃马、我则称道耶和华之名兮、",
      "8": "彼俯伏而仆、我则兴起而立兮、",
      "9": "愿耶和华拯救、我呼吁时、愿王俞允兮、"
    },
    "21": {
      "1": "耶和华欤、王因尔力而欢欣、缘尔拯救而乐甚兮、",
      "2": "其心所愿、尔已赐之、其口所祈、尔未靳之、",
      "3": "尔以美福迎之、以精金之冕冠之兮、",
      "4": "向尔求生、则锡以寿、绵长不绝兮、",
      "5": "缘尔拯救、其荣乃大、尊严加于其身兮、",
      "6": "使获厚福、迄于永久、欢乐于尔前兮、",
      "7": "王所恃者、耶和华兮、蒙至上者之仁慈、不至动摇兮、",
      "8": "尔手将索尔敌、尔之右手、索憾尔者兮、",
      "9": "尔恚忿时、使之如火炉、耶和华震怒而吞之、火必灭之兮、",
      "10": "尔必灭其子孙于地上、绝其苗裔于人间兮、",
      "11": "彼拟害尔、图谋而不能成兮、",
      "12": "尔曳弦以射其面、使之却退兮、",
      "13": "耶和华欤、愿尔施力而高举、我则讴歌、以颂尔能兮、"
    },
    "22": {
      "1": "我上帝、我上帝、何遗弃予、远离而不辅助、不听我之呻吟兮、",
      "2": "我上帝欤、我昼吁尔、不蒙俞允、我夜吁尔、不获绥安兮、",
      "3": "惟尔为圣、以以色列之颂赞为座兮、",
      "4": "我之列祖、惟尔是恃、彼倚赖尔、尔救援之兮、",
      "5": "彼呼吁尔、而蒙救援、彼倚赖尔、不至愧耻兮、",
      "6": "惟我乃蚓而非人、为人凌辱、为民藐视兮、",
      "7": "凡见我者、咸加戏笑、鼓唇摇首兮、",
      "8": "曰、可托之于耶和华、俾其拯救、彼既悦之、任其救援兮、",
      "9": "惟尔出我于胎、在我母怀、使我赖尔兮、",
      "10": "予既诞育、托身于尔、自母生我、尔为我上帝兮、",
      "11": "祈勿远我、患难迫近、助我无人兮、",
      "12": "多有牡牛环我、巴珊健牛围我兮、",
      "13": "向我张口、如咆哮吞噬之狮兮、",
      "14": "我见倾如水、骨节尽脱、中心如蜡、销镕于内兮、",
      "15": "精力既枯、有如破瓦、舌贴于龈、尔置我于死地之尘兮、",
      "16": "犬类围我、恶党环我、刺我手足兮、",
      "17": "我骨可数、众目眈眈视我兮、",
      "18": "分我外衣、阄我衷服兮、",
      "19": "耶和华欤、勿远离我、我之救济、速来援助兮、",
      "20": "拯我魂于刃、救我命于犬类之势兮、",
      "21": "尔已允我脱于兕角、祈拯我出于狮口兮、",
      "22": "我将宣尔名于昆弟、颂尔于会中兮、",
      "23": "寅畏耶和华者、当赞扬之、雅各之嗣、当尊荣之、以色列之裔、当敬畏之、",
      "24": "困者之苦、彼未尝轻视厌恶、未尝掩面不顾兮、其人呼吁、乃垂听兮、",
      "25": "我于大会之中、所颂赞者、乃由于尔、在畏尔者前、必偿我愿兮、",
      "26": "谦卑者必得食而饱、寻求耶和华者、必颂扬之、愿尔心其永活兮、",
      "27": "地之四极、将念耶和华而归之、列邦诸族、拜于其前兮、",
      "28": "国祚属于耶和华、彼为列邦之主兮、",
      "29": "地上之丰肥者、必饮食而敬拜兮、将归尘土、莫保其生者、必俯伏于其前兮、",
      "30": "若子若孙、必奉事之、主之经营、必传后世兮、",
      "31": "必来称述其义、以其所行、宣示后生之民兮、"
    },
    "23": {
      "1": "耶和华为我牧、我不匮乏兮、",
      "2": "使我卧于草场、导我至憩息之水滨兮、",
      "3": "苏我之魂、为己名导我于义路兮、",
      "4": "我虽经阴翳之谷、不虞遭害、因尔相偕、尔杖尔竿、用以慰我兮、",
      "5": "尔于敌前、为我设筵、以膏沐我首、我杯盈溢兮、",
      "6": "恩宠慈爱、必随我于毕生、我永居耶和华之室兮、"
    },
    "24": {
      "1": "大地与充其间者、世界暨居其上者、悉属耶和华兮、",
      "2": "盖彼建之于海中、奠之于渊际兮、",
      "3": "孰能陟耶和华之山、孰能立于其圣所兮、",
      "4": "必也手洁心清、存心不向虚诞、设誓不怀诡诈者兮、",
      "5": "彼将由耶和华受福、由救之之上帝获义兮、",
      "6": "是乃寻耶和华之族、求见雅各上帝之面者兮、○",
      "7": "诸门欤、尔其高启、永古之户欤、尔其高启、尊荣之王将入兮、",
      "8": "尊荣之王为谁、乃有能有力之耶和华、善战之耶和华兮、",
      "9": "诸门欤、尔其高启、永古之户欤、尔其高启、尊荣之王将入兮、",
      "10": "尊荣之王为谁、乃万军之耶和华、彼为尊荣之王兮、"
    },
    "25": {
      "1": "耶和华欤、我心向尔、",
      "2": "我上帝欤、我素赖尔、勿使我蒙羞、勿使我敌奏凯兮、",
      "3": "企望尔者不怀惭、无端行诈者、必抱愧兮、",
      "4": "耶和华欤、示我以尔道、训我以尔径兮、",
      "5": "以尔真理导我诲我、尔为救我之上帝、我终日企望尔兮、",
      "6": "耶和华欤、尔之矜悯慈惠、自古长存、求尔记忆兮、",
      "7": "耶和华欤、我幼年之愆尤、故犯之罪过、祈勿记忆、依尔仁慈、循尔恩惠、而垂念兮、",
      "8": "耶和华乃善乃正、故以道示罪人兮、",
      "9": "谦卑之人、必导之以义、诲之以道兮、",
      "10": "于守约遵法者、耶和华所行、皆仁慈诚实兮、",
      "11": "耶和华欤、我罪重大、因尔名而赦宥兮、",
      "12": "寅畏耶和华者谁乎、于其所选之途、必蒙训示兮、",
      "13": "居心绥安、子孙得土兮、",
      "14": "耶和华与畏己名者相亲、必示以其约兮、",
      "15": "我目恒望耶和华、必脱我足于网罗兮、",
      "16": "予茕独困苦、求尔转向我、而施矜恤兮、",
      "17": "我心多忧、求尔拯我于急难兮、",
      "18": "垂顾我苦劳、赦宥我罪戾兮、",
      "19": "鉴我仇敌、以其众多、痛心衔憾兮、",
      "20": "祈保我命、而施救援、我惟托庇于尔、勿使我怀惭兮、",
      "21": "愿以纯良正直卫我、以我望尔兮、",
      "22": "上帝欤、救赎以色列、出其诸难兮、"
    },
    "26": {
      "1": "耶和华欤、我行纯正、为我折中兮、我赖耶和华、不至动摇兮、",
      "2": "耶和华欤、察我验我、锻链我心怀兮、",
      "3": "我目睹尔慈惠、遵行尔真理兮、",
      "4": "未与虚妄者同坐、不与诈伪者同群兮、",
      "5": "恶党是恶、不与恶人同坐兮、",
      "6": "耶和华欤、我将盥手、以表无辜、环于尔坛兮、",
      "7": "扬声称谢、述尔奇妙之行兮、",
      "8": "耶和华欤、我爱尔居室、及显荣之帷幕兮、",
      "9": "勿去我魂、同于罪人、勿移我命、等于凶人兮、",
      "10": "其手持恶、右手盈贿兮、",
      "11": "若我、所行纯正、求尔赎我悯我兮、",
      "12": "我立足于坦途、将于诸会、颂美耶和华兮、"
    },
    "27": {
      "1": "耶和华为我光、我之拯救、吾其谁惧兮、耶和华为我生命之保障、吾其谁惕兮、",
      "2": "惟彼恶人、我仇我敌、进攻欲食我肉、咸踬而颠兮、",
      "3": "军旅虽对我列营、我心不怯兮、战端兴起、迫及我躬、我仍安贴兮、",
      "4": "我曾求耶和华一事、今仍祈之、毕生居耶和华室、瞻其荣美、思维其殿兮、",
      "5": "我遘难时、彼必暗卫我于帷中、匿我于幕之隐处、举我于磐石之上兮、",
      "6": "今我昂首、高于环我之敌兮、在主幕中、献欢欣之祭、我必讴歌、颂赞耶和华兮、○",
      "7": "耶和华欤、我扬声呼吁、尚其垂听、施怜而应之兮、",
      "8": "尔云余面是寻、我心对曰、耶和华欤、我必尔面是寻兮、",
      "9": "勿向我掩面、勿怒逐尔仆、救我之上帝欤、尔素助我、愿勿弃我遗我兮、",
      "10": "父母遗我、耶和华则纳我兮、",
      "11": "耶和华欤、示我以尔道、因我敌故、导我于坦途兮、",
      "12": "妄证之人、与出言凶暴者、起而攻我、勿付我于仇雠、以遂其愿兮、",
      "13": "我在生命之境、得见耶和华之恩、若不信此、我则丧胆兮、",
      "14": "尔其企望耶和华、壮乃志、强乃心、以企望耶和华兮、"
    },
    "28": {
      "1": "耶和华欤、我呼吁尔、我磐石欤、勿若罔闻、倘尔缄默、我则等于就墓之人兮、",
      "2": "我向尔至圣所、举手呼吁、尚其垂听我恳求兮、",
      "3": "勿曳我同于恶人、等于匪类、彼于其邻、言甘心险兮、",
      "4": "愿尔按其所为、与其恶行而罚之、依其手所作、及所应受者而报之兮、",
      "5": "耶和华所为、其手所作、彼不介意、故必毁之、不复建立兮、○",
      "6": "耶和华听我恳求、宜颂赞兮、",
      "7": "耶和华为我力、为我盾、我心赖之、而得辅助、我心乐甚、讴歌颂赞兮、",
      "8": "耶和华为其民之力、为受膏者拯救之保障兮、",
      "9": "尚其施援尔民、锡嘏尔业、牧之扶之、历世弗替兮、"
    },
    "29": {
      "1": "上帝众子欤、以荣与力、归于耶和华兮、",
      "2": "以其名应得之荣、归于耶和华、衣圣美之服、而敬拜之兮、",
      "3": "耶和华之声、在于水上、尊荣之上帝耶和华、起雷于大水之上兮、",
      "4": "耶和华之声有力、其声有威兮、",
      "5": "其声摧折香柏、耶和华毁利巴嫩之香柏兮、",
      "6": "彼使山跃如犊、利巴嫩与西连、跃如野牛之犊兮、",
      "7": "耶和华之声、分裂火焰兮、",
      "8": "其声震动旷野、耶和华震动加低斯之旷野兮、",
      "9": "其声使麀鹿堕胎、林木剥落、凡在殿中者、无不道荣兮、○",
      "10": "当洪水时、耶和华居于位、耶和华永居王位兮、",
      "11": "耶和华必锡其民以能力、耶和华必祝其民以平康兮、"
    },
    "30": {
      "1": "耶和华欤、我必尊崇尔、尔救拔我、不使我敌夸耀兮、",
      "2": "耶和华我上帝欤、我曾吁尔、尔则医我兮、",
      "3": "耶和华欤、尔出我魂于阴府、使我生存、免入坟墓兮、",
      "4": "耶和华之圣民欤、尔其歌颂耶和华、称扬其圣名兮、",
      "5": "其怒在俄顷、其恩在毕生、哭泣寄于夜、欢欣来于晨兮、",
      "6": "若我、在利达时、自谓永不动摇兮、",
      "7": "耶和华欤、昔尔施恩、使我立于固山、及尔掩面、我则烦扰兮、",
      "8": "耶和华欤、我呼吁尔、向耶和华恳求兮、",
      "9": "流我之血、使我就墓、何益之有、尘土安能颂尔、安能宣尔诚实兮、",
      "10": "耶和华欤、垂听而矜悯我、耶和华欤、其为我助兮、",
      "11": "尔乃以我哀哭、变为舞蹈、脱我麻衣、被以喜乐兮、",
      "12": "俾我灵歌颂尔、而不缄默、耶和华我上帝欤、我将称谢尔、永世靡暨兮、"
    },
    "31": {
      "1": "耶和华欤、我托庇于尔、使我永不蒙羞、以尔义拯我兮、",
      "2": "侧耳于我、速援乎我、为我坚固之磐、拯救之砦兮、",
      "3": "尔为我岩石、为我保障、祈缘尔名、引我导我兮、",
      "4": "脱我于人暗设之网、尔乃为我保障兮、",
      "5": "耶和华诚实之上帝欤、我托魂于尔手、尔已赎我兮、",
      "6": "凡务虚无者、为我所恶、我惟耶和华是赖兮、",
      "7": "我将因尔慈惠、喜乐欢欣、以尔鉴我困苦、知我艰难兮、",
      "8": "尔未锢我于敌手、乃使我足立于广域兮、",
      "9": "耶和华欤、我遭患难、求尔矜悯、因我忧苦、我目就衰、害及我心我身兮、",
      "10": "愁苦尽我毕生、悲叹消我岁月、因我罪愆、力瘅骨枯兮、",
      "11": "我缘诸敌为辱、对邻里而尤甚、友朋惧我、路人见我而避兮、",
      "12": "我被遗忘、如已死绝忆之人、如破坏之器兮、",
      "13": "我闻众谤、随在惊吓、彼相商以攻我、设谋以夺我命兮、",
      "14": "耶和华欤、我惟恃尔、谓尔为我上帝兮、",
      "15": "我之遭际、咸在尔手、援我于敌、及迫我者兮、",
      "16": "以尔容光烛尔仆、以尔慈惠拯我兮、",
      "17": "耶和华欤、我曾吁尔、勿使我蒙羞、惟使恶人蒙羞、俾在阴府缄默兮、",
      "18": "言诳之辈、骄慢狂妄毁义人者、使其哑口兮、",
      "19": "凡敬畏尔、托庇于尔者、尔于人前为备恩宠、何其宏大兮、",
      "20": "尔深藏之于避所、俾脱世人之计、暗保之于帷中、使免口舌之争兮、",
      "21": "耶和华宜颂美、在于坚城、彰其殊恩兮、",
      "22": "我惊惶时、以为见绝于尔前、我呼吁时、尔仍听我祈求兮、",
      "23": "耶和华之圣民欤、宜敬爱之、信实者、耶和华保守之、骄泰者、则重报之兮、",
      "24": "凡企望耶和华者、当壮乃志、强乃心兮、"
    },
    "32": {
      "1": "其过得宥、其罪得掩、斯人其有福兮、",
      "2": "其心无诈、耶和华不以为有罪、斯人其有福兮、",
      "3": "我缄默时、终日欷歔、我骨衰残兮、",
      "4": "尔手朝夕压我、精液消耗、有如夏日暵其干兮、",
      "5": "我陈己罪、不匿己恶、谓向耶和华认过犯、尔则赦我罪恶兮、",
      "6": "因此敬虔之士、宜乘可寻之际祷尔、大水泛滥、必不相及兮、",
      "7": "尔为我避所、脱我于难、环以拯救之歌兮、○",
      "8": "我将训尔、示尔当由之路、我目注尔、而劝戒兮、",
      "9": "勿效骡马之无知、必以羁勒之辔制之、否则不驯兮、",
      "10": "恶人多遭忧苦、惟恃耶和华者、慈惠周匝兮、",
      "11": "尔义人当缘耶和华、欢欣悦怿、心正者因乐而呼兮、"
    },
    "33": {
      "1": "尔义人欤、当缘耶和华而悦怿、正直者之颂赞、乃合宜兮、",
      "2": "当鼓琴称谢耶和华、以十弦瑟歌颂之兮、",
      "3": "讴新歌以颂之、鼓琴精巧、其声清越兮、",
      "4": "盖耶和华之言正直、行皆信实兮、",
      "5": "耶和华以公义为乐、慈惠遍满于大地兮、",
      "6": "诸天藉耶和华言而造、万象由其嘘气而成兮、",
      "7": "彼汇海水如垒、贮渊泉于库兮、",
      "8": "全地当寅畏耶和华、亿兆敬惧之兮、",
      "9": "因彼言之斯有、命之斯立兮、",
      "10": "耶和华败列邦之谋、废诸民之志兮、",
      "11": "惟耶和华之谋永立、其志历世弗替兮、",
      "12": "以耶和华为上帝者、其国福矣、被彼选为己业、斯民福矣、",
      "13": "耶和华自天鉴观、尽睹世人兮、",
      "14": "自其居所而观、遍覧地上居民兮、",
      "15": "彼造众心、鉴察其行兮、",
      "16": "未有君王、因兵多而得救、未有勇士、因力大而获拯兮、",
      "17": "赖马获援、乃属徒然、其力虽大、不能救人兮、",
      "18": "敬畏耶和华、企望其慈惠者、彼垂顾之兮、",
      "19": "救其魂于死亡、保其生于饥馑兮、",
      "20": "我魂企望耶和华、彼为我助我盾兮、",
      "21": "我心于彼而乐、素赖其圣名兮、",
      "22": "耶和华欤、愿施慈惠、以副我望兮、"
    },
    "34": {
      "1": "我恒颂耶和华、赞美之言、常在我口兮、",
      "2": "我心因耶和华而夸、谦逊之人、闻之则喜兮、",
      "3": "尔其偕我称耶和华为大、共尊其名兮、",
      "4": "我求耶和华、蒙其俞允、拯我脱诸恐惧兮、",
      "5": "瞻望之者、其容有光、永不赧颜兮、",
      "6": "贫人呼吁、耶和华垂听、援于诸难兮、",
      "7": "耶和华之使者列营、以环寅畏之人、而拯救之兮、",
      "8": "尔其试之、则知耶和华乃善、托庇于彼者、其有福兮、",
      "9": "诸圣民欤、宜寅畏耶和华、寅畏之者、不至匮乏兮、",
      "10": "维彼稚狮、匮食而饥、寻求耶和华者、福祉罔缺兮、",
      "11": "小子欤、来听之、我以寅畏耶和华之道训尔兮、",
      "12": "孰好生命、欲享遐龄、以纳福祉、",
      "13": "当扪尔舌、勿出恶言、宜缄尔口、勿道诈语、",
      "14": "去恶行善、寻求和平、而追随之兮、",
      "15": "耶和华目注义人、耳听其呼吁、",
      "16": "以怒容向行恶者、绝其志于世兮、",
      "17": "义人呼吁、耶和华垂听、援于诸难兮、",
      "18": "伤心者耶和华近之、痛心者拯之兮、",
      "19": "义者患难孔多、耶和华悉拯之、",
      "20": "保卫其骨、无一摧残兮、",
      "21": "行恶者必杀于恶、憾义者必服厥罪、",
      "22": "耶和华救赎其仆之魂、托庇于彼者、无有服罪兮、"
    },
    "35": {
      "1": "耶和华欤、与我争者、尔与之争、与我战者、尔与之战、",
      "2": "持干与盾、立而助我、",
      "3": "拔戟御追我者、谓我魂曰、我为尔之拯救兮、",
      "4": "俾索取我命者、受辱蒙羞、谋害我躬者、却退愧耻兮、",
      "5": "使如风前之糠、耶和华使者驱逐之兮、",
      "6": "其路幽暗而滑?、耶和华使者追袭之兮、",
      "7": "以彼无端暗设其网、掘阱欲害我魂兮、",
      "8": "愿灾祸猝临之、自罹暗设之网、自陷所掘之阱兮、",
      "9": "我心必因耶和华而乐、缘其拯救而喜兮、",
      "10": "我形骸曰、耶和华欤、拯贫者于强梁、援穷乏于盗劫、孰似尔兮、",
      "11": "凶恶之证兴起、以所不知之事诘我兮、",
      "12": "以恶报善、使我魂孤苦兮、",
      "13": "若我、于彼病时、衣麻禁食、刻苦己心、然我所祈、返于我衷兮、",
      "14": "我之所行、如丧友朋昆弟、屈身悲哀、如哭母兮、",
      "15": "惟我遭难、彼众欢聚、下流之辈、我不识者、集而攻我、裂之不已兮、",
      "16": "彼如筵间戏谑之妄人、向我切齿兮、",
      "17": "主欤、旁观不顾、将至何时、拯我魂于强暴、救我命于壮狮兮、",
      "18": "我则于大会中称谢尔、于多民中颂赞尔兮、",
      "19": "勿容无理仇我者、向我夸口、无端憾我者、向我眨目兮、",
      "20": "彼不言和平、安居地上者、图诡词以害之兮、",
      "21": "肆口谤我曰、嘻嘻、我目见之兮、",
      "22": "主耶和华欤、尔既见止、勿缄默、勿远我兮、",
      "23": "我上帝、我主欤、奋然而兴、伸我冤、判我狱兮、",
      "24": "耶和华我上帝欤、依尔义而判之、勿使敌为我而夸兮、",
      "25": "勿容其心曰、嘻、适如我愿、勿容彼曰、我已吞之兮、",
      "26": "幸我遘灾者、俾其怀惭抱愧、向我夸大者、俾其被辱蒙羞兮、",
      "27": "乐我义谳者、愿其欢呼欣喜、悦其仆获福之耶和华、宜恒尊之为大兮、",
      "28": "我舌必言尔义、终日颂赞兮、"
    },
    "36": {
      "1": "恶人之罪、谓其心曰、目中无惧上帝之由兮、",
      "2": "因彼自欺、以为其恶不显、不见恶兮、",
      "3": "厥口所言、奸恶诡谲、绝于智慧善行兮、",
      "4": "在床谋孽、立于邪途、不憎恶事兮、○",
      "5": "耶和华欤、尔之慈惠、上及穹苍、尔之诚实、高凌霄汉兮、",
      "6": "尔之公义、如上帝之山、尔之判断、如深广之渊、耶和华欤、人与禽兽、尔咸护佑兮、",
      "7": "上帝欤、尔之慈惠、何其宝贵、尔翼荫下、世人托庇兮、",
      "8": "饱之以尔室之肥甘、饮之于乐河兮、",
      "9": "生命之源在尔、于尔光中、必蒙烛照兮、",
      "10": "识尔者、愿仍施之以慈惠、心正者、锡之以公义兮、",
      "11": "勿容骄人之足践我、恶人之手逐我兮、",
      "12": "作恶者仆、既已颠蹶、不能复振兮、"
    },
    "37": {
      "1": "勿因作恶者生烦扰、勿因为非者怀妒嫉、",
      "2": "彼如草芥、速被芟除、犹之青蔬、不久萎败兮、",
      "3": "当赖耶和华而行善、居于斯土、以其信实为食兮、",
      "4": "以耶和华为悦、尔心所欲、彼必赐之兮、",
      "5": "以尔行径托耶和华、惟彼是赖、则必成之兮、",
      "6": "著尔之义、如光发耀、显尔之公、如日方中兮、",
      "7": "缄默于耶和华前、忍以望之、人之道途通达、人之恶谋得成、勿为之生烦扰兮、",
      "8": "息怒蠲忿、勿生烦扰、以致作慝兮、",
      "9": "盖作恶者必被翦除、惟望耶和华者、得承斯土兮、",
      "10": "再延片时、恶者归于乌有、察其居所、已杳然兮、",
      "11": "惟谦卑者得承斯土、因雍和之盛而乐兮、",
      "12": "恶人谋害义人、向之切齿、",
      "13": "主必哂之、因见其日将至兮、",
      "14": "恶者拔刃弯弓、欲覆穷乏、杀正行之人兮、",
      "15": "其刃必刺己心、其弓见折兮、",
      "16": "义人所有些微、胜于恶人之丰裕兮、",
      "17": "恶者之臂必见折、惟义者为耶和华所扶兮、",
      "18": "完人之时日、耶和华所知、其业永存兮、",
      "19": "遘难之时、不至羞愧、遭饥之日、必得饱饫兮、",
      "20": "恶人必亡、耶和华之敌、如草场之华美、必将消灭、如烟之散兮、",
      "21": "恶者贷而弗偿、义者行仁、而好施兮、",
      "22": "耶和华所祝者、必承斯土、惟其所诅者、必被翦除兮、",
      "23": "善人之步履、为耶和华所定、其行径、为耶和华所悦兮、",
      "24": "彼即颠蹶、不至不振、耶和华扶之以手兮、",
      "25": "我幼而老、未见义者被遗、其裔丐食兮、",
      "26": "义人终日行仁施贷、其裔蒙福兮、",
      "27": "去恶从善、则得久居兮、",
      "28": "盖耶和华惟义是悦、不遗圣民、使之永存、恶者之裔、必被翦除兮、",
      "29": "义人必承斯土、恒久居处兮、",
      "30": "义人口言智慧、舌道公平、",
      "31": "上帝之律在于其心、步履不滑跌兮、",
      "32": "恶人窥伺义人、意欲杀之兮、",
      "33": "耶和华不付于其手、鞫时亦不罪之兮、",
      "34": "当企望耶和华、遵守其道、彼必擢尔、俾承斯土、恶人见绝、尔必目睹兮、",
      "35": "我见恶人势盛、张大如青葱之树、在其本土兮、",
      "36": "或经其地、彼已乌有、我寻觅之、不得见兮、",
      "37": "察完人、观正人、慕和平者、其终有福兮、",
      "38": "干罪者流、同归灭没、恶人终被翦除兮、",
      "39": "义者之拯救、由于耶和华、在患难时、彼为其保障兮、",
      "40": "耶和华助之援之、脱诸恶人、因其托庇于彼、乃拯救之兮、"
    },
    "38": {
      "1": "耶和华欤、勿发忿以谴我、勿震怒以惩我、",
      "2": "盖尔矢及我、尔手压我兮、",
      "3": "因尔忿怒、我体无健、因我罪戾、我骨弗安、",
      "4": "我罪灭顶、如重任难胜兮、",
      "5": "因我愚昧、我创臭溃兮、",
      "6": "我偃偻而拳曲、终日悲哀兮、",
      "7": "我腰遍受灼炙、我体无健兮、",
      "8": "身疲创剧、中心弗安、而呻吟兮、",
      "9": "主欤、我之愿欲、悉陈于尔、我之欷歔、无隐于尔、",
      "10": "我心怦怦、我力疲惫、目光散失兮、",
      "11": "我遘恶疾、友朋远离、亲属遥立兮、",
      "12": "索取我命者设网罟、谋害我躬者出恶言、终日筹思诡计兮、",
      "13": "我如聋者不闻声、喑者不启口、",
      "14": "其耳无闻、其口无辩兮、",
      "15": "耶和华欤、我企望尔、我主上帝必应之兮、",
      "16": "我曰、恐彼为我而夸、我失足时、彼乃夸大兮、",
      "17": "我几颠踬、忧苦常在我前兮、",
      "18": "我必述我愆尤、忧我罪戾兮、",
      "19": "我敌敏捷壮强、妄憾我者、实繁有徒兮、",
      "20": "以恶报善者、为我之敌、缘我惟善是从兮、",
      "21": "耶和华欤、勿弃我、我上帝欤、勿远我、",
      "22": "主欤、我之拯救、其速助我兮、"
    },
    "39": {
      "1": "我谓必谨我行、免舌干咎、恶人当前、必箝我口兮、",
      "2": "我缄默无言、善言亦不出口、我之忧痛、更迫切兮、",
      "3": "我则热衷、默想时火乃炽、遂鼓舌而言曰、",
      "4": "耶和华欤、俾知我身之终、年寿几何、致我自知荏弱兮、",
      "5": "尔使我之年岁、数掌可量、我之寿算、在于尔前、若无有兮、世人稳立时、亦皆虚空兮、",
      "6": "世人行动乃虚幻、扰攘乃徒劳、积蓄货财、不知谁取兮、",
      "7": "主欤、我今奚俟、所望惟尔、",
      "8": "援我于愆尤、毋令我受愚人之辱兮、",
      "9": "我默然缄口、以我所遇、乃尔所为兮、",
      "10": "尔之责罚、尚其免之、尔手搏击、我则消灭兮、",
      "11": "尔因罪而谴人、使其菁华消灭、如蠹之蚀、世人实为虚空兮、",
      "12": "耶和华欤、俯闻我祈求、垂听我呼吁、我既泣涕、尔勿缄默、我于尔前、为外人、为客旅、有如列祖兮、",
      "13": "求尔舍我、于我长往之先、俾我复振兮、"
    },
    "40": {
      "1": "我耐望耶和华、彼倾听我呼吁兮、",
      "2": "援我于陷阱、出我于淤泥、立我足于磐石、稳我步履兮、",
      "3": "使我口讴新歌、颂我上帝、多人见之、寅畏而恃耶和华兮、",
      "4": "惟恃耶和华、不从骄泰虚伪之辈、斯人其有福兮、",
      "5": "耶和华我上帝欤、尔所作之妙工、及向我之意念甚多、不能悉陈、若欲称述、不可胜数兮、",
      "6": "祭祀礼仪、非尔所悦、燔祭罪祭、非尔所欲、尔启我耳兮、",
      "7": "我则曰、我来矣、命我之言、经卷载之兮、",
      "8": "我上帝欤、尔旨我乐遵、尔律在我心兮、",
      "9": "我于大会中、宣公义之嘉音、必不缄口、尔耶和华所知兮、",
      "10": "尔之公义、我未匿之于心、尔之信实拯教、我已宣之、尔之慈惠诚实、于大会中、我未隐之兮、",
      "11": "耶和华欤、尔之矜恤、勿靳于我、尔之慈惠诚实、恒祐我兮、",
      "12": "灾祸环我、不可胜计、罪戾迫我、不能昂首、其数多越于发、我心丧失兮、",
      "13": "耶和华欤、以救我为悦、耶和华欤、其助我维亟兮、",
      "14": "索我命者、愿其同蒙羞耻、幸我灾者、愿其却退受辱兮、",
      "15": "向我曰嘻嘻者、愿其惭怍而惊骇兮、",
      "16": "惟尔是求者、愿其因尔欢欣喜乐、悦尔拯救者、宜恒称耶和华为大兮、",
      "17": "我乃贫乏、惟主眷顾、我上帝欤、尔为我辅助、我拯救、祈勿延缓兮、"
    },
    "41": {
      "1": "眷顾贫乏者福矣、遭难之日、耶和华必援之兮、",
      "2": "耶和华必佑之、使之生存、获福于斯土、勿付之于敌、以遂其欲兮、",
      "3": "彼委顿在床、耶和华必扶持之、于疾病时、治其卧榻兮、",
      "4": "我曰、耶和华欤、尚其悯我医我、我获罪于尔兮、",
      "5": "我敌以恶言渎我曰、彼何时死、其名泯灭兮、",
      "6": "设彼来见、言则虚妄、心蓄奸恶、出而道之兮、",
      "7": "凡憾我者窃议我、谋害我兮、",
      "8": "彼谓恶疾附于其身、既已偃卧、永不复起兮、",
      "9": "我之密友、我之所恃、食我饼者、毕踵敌我兮、",
      "10": "耶和华欤、尚其矜我、使我兴起、以报复之兮、",
      "11": "敌不奏凯、则知尔乃悦我兮、",
      "12": "我行正直、尔扶持我、立我于尔前、迄于永久兮、○",
      "13": "以色列之上帝耶和华、当颂美之、永世靡暨、诚所愿兮、诚所愿兮、"
    },
    "42": {
      "1": "我上帝欤、我心慕尔、如麀之慕溪水兮、",
      "2": "我心渴想上帝、即维生之上帝、何时诣上帝前、而觐之兮、",
      "3": "我昼夜饮泣、人恒诘我曰、尔上帝安在兮、",
      "4": "我昔与众偕行、以欢颂之声、引诣上帝室、而守节期、今追忆之、我心伤悲兮、",
      "5": "我心何为而抑郁、中怀何为而烦扰、企望上帝、彼和颜而施救、我仍颂之兮、○",
      "6": "我上帝欤、我心抑郁于中、故由约但地、黑门岭、米萨山、记忆尔兮、",
      "7": "尔之瀑布发声、渊渊相应、尔之波涛、淹没我身兮、",
      "8": "惟耶和华昼施慈惠、夜则其歌在于我口、而祷赐我生命之上帝兮、",
      "9": "我向上帝我磐石曰、尔何为忘我、我何为因敌之虐、而哀痛兮、",
      "10": "我敌谤渎、如碎我骨、恒谓我曰、尔上帝安在兮、",
      "11": "我心何为而抑郁、中怀何为而烦扰、企望上帝、彼和颜而施救、为我上帝、我仍颂之兮、"
    },
    "43": {
      "1": "上帝欤、尚其为我折中、辨屈于不虔之国、援我于诡谲不义之人兮、",
      "2": "为我力之上帝、尔何为弃我、我何为因敌之虐、而哀痛兮、",
      "3": "发尔光辉诚实、用以导我、携我至尔圣山、入尔帷幕兮、",
      "4": "我则至上帝之坛、诣我极乐之上帝、上帝我上帝欤、我必以琴颂尔兮、",
      "5": "我心何为而抑郁、中怀何为而烦扰、企望上帝、彼和颜而施救、为我上帝、我仍颂之兮、"
    },
    "44": {
      "1": "上帝欤、尔在古昔所行之事、我耳闻之、列祖曾述之兮、",
      "2": "以尔手逐列邦、栽培我祖、苦待异族、使我列祖繁衍兮、",
      "3": "其得斯土、非恃己刃、其得拯救、非赖己臂、乃赖尔之右手与臂、乃尔容光、以尔悦之兮、",
      "4": "我上帝欤、尔为我王、其命雅各获胜兮、",
      "5": "敌我者、我藉尔手倾覆之、起而攻我者、我藉尔名践踏之、",
      "6": "我弓非所恃、我刃不我救兮、",
      "7": "惟尔拯我于敌、使憾我者惭怍兮、",
      "8": "我于上帝终日而夸、必颂其名、永久不已兮、○",
      "9": "今尔弃我、使我贻羞、不与我军偕出兮、",
      "10": "使我背敌而返、憾我者逞其劫夺兮、",
      "11": "使我如备食之羊、散于列邦兮、",
      "12": "鬻尔民无所得、其值不增尔财兮、",
      "13": "使我为辱于邻国、四周之人讥刺姗笑兮、",
      "14": "为异邦之话柄、众民摇首兮、",
      "15": "终日凌辱在我前、羞惭蔽我面、",
      "16": "乃因侮慢与诟詈者之声、仇敌及报复者之势兮、",
      "17": "凡此已临我身、而我未尝忘尔、亦未爽尔约兮、",
      "18": "我心未退、步履未离尔途兮、",
      "19": "尔于野犬之处、压我维甚、蔽以阴翳兮、",
      "20": "我侪若忘上帝之名、或向他神举手、",
      "21": "上帝知人心之隐微、岂不鉴察乎、",
      "22": "我以尔故、终日见杀、视如将宰之羊兮、",
      "23": "主欤其寤、何为寝睡、尚其兴起、勿我永弃兮、",
      "24": "尔奚掩面、忘我所受之苦与虐兮、",
      "25": "我魂伏于尘、我身贴于地兮、",
      "26": "尚其起而助我、以尔慈惠赎我兮、"
    },
    "45": {
      "1": "我心涌美词、我舌如捷笔、述我为王所作兮、",
      "2": "尔之美好、逾于世人、口衔慈惠、故上帝锡嘏尔、永世靡暨兮、",
      "3": "有能者欤、佩剑于腰、被尔尊荣威严兮、",
      "4": "为诚实谦逊公义、赫然乘车前往、无不获胜、尔之右手、必示尔可畏之事兮、",
      "5": "尔矢铦利、穿王敌之心、众民仆于尔下兮、",
      "6": "上帝欤、尔位永世靡暨、尔之国柄、乃正直之柄兮、",
      "7": "尔好义恶恶、故上帝尔之上帝、以喜乐之膏膏尔、越于尔侣兮、",
      "8": "尔衣薰以药没、沈香肉桂、丝弦之乐器、出自象牙之宫、以娱尔兮、",
      "9": "尔贵人之中、有列王之女、王后饰以俄斐之金、立于尔右兮、",
      "10": "女子欤、听之思之、倾耳聆之、尔之乡民、尔之父家、勿为系念兮、",
      "11": "王则慕尔之美、彼为尔主、当敬拜之兮、",
      "12": "推罗之女、必馈尔礼、民间富者、必求尔恩兮、",
      "13": "王女在宫、备极荣美、被服金绣兮、",
      "14": "衣以锦绣、引至王前、同伴之幼女、亦相携诣尔兮、",
      "15": "若而人者、欣喜欢忭、导入王宫兮、",
      "16": "尔之子孙、继厥列祖、尔必立为全地之君兮、",
      "17": "我使尔名历代记忆、众民将称谢尔、永久不已兮、"
    },
    "46": {
      "1": "上帝为我避所、为我能力、在患难中、大显辅助兮、",
      "2": "故虽大地变迁、山岳震动、移于海心、",
      "3": "波涛漰渤汹涌、水涨山摇、我无所惧兮、",
      "4": "有河支流、以悦上帝之邑、即至上者帷幕之圣所兮、",
      "5": "上帝居其中、其邑不动摇、迨及黎明、上帝必扶助兮、",
      "6": "异族喧嚣、列邦震动、上帝发声、大地销镕兮、",
      "7": "万军之耶和华偕我、雅各之上帝、为我高台兮、○",
      "8": "来观耶和华所行、地上荒芜、乃其所为兮、",
      "9": "彼戢干戈、爰及地极、折弓断戟、火焚战车兮、",
      "10": "尔其休息、知我为上帝、我将被尊于异邦、见崇于大地兮、",
      "11": "万军之耶和华偕我、雅各之上帝、为我高台兮、"
    },
    "47": {
      "1": "万民皆宜鼓掌、以获胜之声、欢呼上帝兮、",
      "2": "耶和华至高、有威可畏、乃全地之大君兮、",
      "3": "服众民于我下、服列邦于我足下兮、",
      "4": "为我择业、即雅各之荣、雅各乃其所悦兮、",
      "5": "上帝上升、呼声随之、耶和华上升、角声作兮、",
      "6": "宜歌颂、歌颂上帝兮、宜歌颂、歌颂我王兮、",
      "7": "上帝为全地之王、当赋明哲之词、以歌颂兮、",
      "8": "上帝居其圣位、治理万邦兮、",
      "9": "列邦显者咸集、欲为亚伯拉罕上帝之民、斯世之盾、咸属上帝、彼乃至尊兮、"
    },
    "48": {
      "1": "大哉耶和华、当大得颂赞、于我上帝之邑、在彼圣山兮、",
      "2": "大君之邑、在郇山之北、崔巍壮丽、乃全地之乐兮、",
      "3": "上帝在其宫室、自显为高台兮、",
      "4": "列王纠合、相偕经此、",
      "5": "见之骇异惊惶、而疾遁兮、",
      "6": "战栗持之、痛苦如临产之妇兮、",
      "7": "尔以东风、毁他施之舟兮、",
      "8": "万军耶和华之城、我上帝之邑、我昔所闻、今已见之、上帝必坚立之、迄于永久兮、○",
      "9": "上帝欤、我侪在尔殿中、念尔慈惠兮、",
      "10": "上帝欤、尔受颂美、称尔名誉、延及地极、公义盈尔右手兮、",
      "11": "因尔义鞫、郇山宜欣喜、犹大之女、其欢乐兮、",
      "12": "其遍历郇山、而环绕之、数其戍楼兮、",
      "13": "观其城郭、察其宫室、传于后世兮、",
      "14": "此上帝永为我上帝、作我先导、直至于死兮、"
    },
    "49": {
      "1": "万民其听之、普世居民、其倾耳兮、",
      "2": "尊卑贫富之人、偕听之兮、",
      "3": "我口惟智慧是言、我心以明哲为念、",
      "4": "必倾耳听喻言、鼓琴解秘语兮、",
      "5": "患难之日、邪恶追迫我踵、我何惧兮、",
      "6": "恃其货财、夸其富足者、",
      "7": "莫能赎其昆弟、为付赎金于上帝、",
      "8": null,
      "9": "俾其永存不朽、盖其生命、赎价甚重、永久无成兮、",
      "10": "彼必见智者死、愚者蠢者偕亡、其财遗于他人兮、",
      "11": "其心以为家室恒存、第宅留至万代、遂以己名名其地兮、",
      "12": "人居尊位、不能久长、犹死亡之畜兮、",
      "13": "斯乃愚人之道、而后人犹韪其言兮、",
      "14": "彼如群羊、定其归于阴府、死亡为其牧者、迨及黎明、正人治之、彼之美丽、销于阴府、无地以存兮、",
      "15": "惟上帝必纳我、赎我魂于阴府之权兮、○",
      "16": "人殖货财、门庭炫赫、尔毋惧兮、",
      "17": "因其临没、毫无所携、彼之尊荣、不随之往兮、",
      "18": "彼生存时、自庆其福、尔若利己、人则庆之兮、",
      "19": "然彼归其历代之祖、永不见光兮、",
      "20": "人居尊位、而不通达、犹死亡之畜兮、"
    },
    "50": {
      "1": "大能之上帝耶和华、有言诏天下、自日出之乡、迄日入之处兮、",
      "2": "郇乃尽美、上帝自此发其光辉兮、",
      "3": "我之上帝莅临、必不缄默、有火毁于其前、烈风雷雨环之兮、",
      "4": "彼欲鞫其民、乃诏上天下地兮、",
      "5": "集圣民于我前、即以献祭、与我立约之人兮、",
      "6": "诸天必宣上帝公义、因其自为士师兮、○",
      "7": "我民欤、尔其听之、我则宣言、以色列欤、我将戒尔、我乃上帝、尔之上帝兮、",
      "8": "我不因尔祭品而加责、尔之燔祭、恒在我前兮、",
      "9": "不取牡牛于尔家、不取山羊于尔牢兮、",
      "10": "丛林百兽、千山群畜、悉属我兮、",
      "11": "山岳之禽、皆我所知、原野之兽、为我所有兮、",
      "12": "我若饥、不告尔、世界与充其中者、咸属我兮、",
      "13": "我岂食牡牛之肉、饮山羊之血乎、",
      "14": "其以感谢为祭、献于上帝、向至高者偿尔愿兮、",
      "15": "患难之日、尔当吁我、我必援尔、尔亦荣我兮、○",
      "16": "上帝语恶人曰、尔奚称道我律、口言我约、",
      "17": "实则厌我训诲、委我言于后兮、",
      "18": "见盗者则乐附之、淫者则与共兮、",
      "19": "尔口恶言是骋、尔舌诡诈是造兮、",
      "20": "坐则谤尔昆弟、谗尔同胞兮、",
      "21": "此尔所行、而我缄默、遂意我与尔同、其实我必责尔、列斯事于尔前兮、",
      "22": "尔曹忘上帝者、当思及此、免我磔尔、无人救援兮、",
      "23": "以感谢为祭者、即尊荣我、遵正道者、我必示以上帝之拯救兮、"
    },
    "51": {
      "1": "上帝欤、依尔恩惠悯我躬、循尔鸿慈涂我过兮、",
      "2": "洗尽我愆尤、洁除我罪戾兮、",
      "3": "盖我自知己过、我罪恒在目前兮、",
      "4": "我惟获罪于尔、行尔所恶、致尔出词显公义、行鞫显清正兮、",
      "5": "我生于愆尤、在母妊中、即负罪兮、",
      "6": "中怀诚实、为尔所悦、必使我衷通达智慧兮、",
      "7": "尔其以牛膝草洁我、我则洁兮、涤我、我则白于雪兮、",
      "8": "令我得闻喜乐之声、俾尔所折之骨踊跃兮、",
      "9": "掩面勿视我罪、涂我诸愆兮、",
      "10": "上帝欤、为我造清洁之心、复正直之神于我衷兮、",
      "11": "勿屏我于尔前、勿收回尔圣神兮、",
      "12": "复我拯救之乐、以悦怿之神扶我兮、",
      "13": "我则以尔道训有过者、罪人必归于尔兮、",
      "14": "上帝拯我之上帝欤、宥我流血之罪、我口大声歌颂尔公义兮、",
      "15": "主欤、其启我唇、我口称扬尔声誉兮、",
      "16": "尔不喜祭品、否则我必献之、燔祭非尔所悦兮、",
      "17": "所以祭上帝者、乃忧伤之神、忧伤痛悔之心、尔不蔑视兮、○",
      "18": "依尔美意、优待郇邑、建耶路撒冷之城兮、",
      "19": "斯时也、义祭燔祭、及全牲之燔祭、尔必悦之、人必献牡牛于尔坛兮、"
    },
    "52": {
      "1": "强暴者欤、何为以恶自诩、上帝之慈惠永存兮、",
      "2": "尔舌运用邪恶、如铦利之薙刀、诡谲是行兮、",
      "3": "尔好恶逾于善、好诳逾于义兮、",
      "4": "诡诈之舌、毁灭之言是好兮、",
      "5": "上帝必倾覆尔、永不复起、除尔于幕中、拔尔于生人之地兮、",
      "6": "义人见之而惧、且将哂之、",
      "7": "曰、试观斯人、不以上帝为力、惟恃多财、以恶自固兮、",
      "8": "若我、在上帝室中、如青橄榄树、赖上帝之慈惠、永久不已兮、",
      "9": "尔既行此、我必永久颂赞、在尔圣民前、仰望尔名、以其为美兮、"
    },
    "53": {
      "1": "愚人心中谓无上帝、彼皆败坏、行可憎之邪恶、无一行善兮、",
      "2": "上帝自天俯视世人、欲察有无明哲是具、上帝是寻兮、",
      "3": "乃皆却退、同变为污、无行善者、并无其一兮、",
      "4": "作恶者犹无知乎、吞噬我民如食饼、不吁上帝兮、",
      "5": "于无可畏之境、悚然大惧、建营攻尔者、上帝散其骨、上帝弃之、尔则使之蒙羞兮、",
      "6": "惟愿以色列之拯救、自郇而出、上帝返其民之俘囚、雅各必欢乐、以色列必欣喜兮、"
    },
    "54": {
      "1": "上帝欤、以尔名救我躬、以尔力伸我冤兮、",
      "2": "上帝欤、闻我所祈、侧耳听我口中之言兮、",
      "3": "外人起而攻我、强暴者索我命、目无上帝兮、",
      "4": "上帝为我助者、主扶我命兮、",
      "5": "我敌之恶、彼必报之、祈以诚实灭之兮、",
      "6": "耶和华欤、我以乐献之祭奉尔、称颂尔名、以其为美兮、",
      "7": "彼救我于诸难、我敌遭报、我目得睹兮、"
    },
    "55": {
      "1": "上帝欤、倾听我祈祷、勿自隐匿、不听我恳求兮、",
      "2": "尚其顾恤我、俞允我、我悲悼而不安、嘅其叹兮、",
      "3": "盖仇敌恐吓、恶人暴虐、加我以罪、迫我以怒兮、",
      "4": "我心痛甚、死亡之惧临我兮、",
      "5": "恐怖战栗及我、悚惶没我兮、",
      "6": "我则曰、惟愿有翼如鸠、飞去而得安居兮、",
      "7": "我必远游、栖于旷野、",
      "8": "速诣避所、脱于烈风暴雨兮、",
      "9": "主欤、我在邑中、见有强暴纷争、尚其施行翦灭、变乱其舌兮、",
      "10": "彼在城上、昼夜绕行、中有罪孽邪慝兮、",
      "11": "奸恶在于其中、暴虐诡谲、不离其衢兮、",
      "12": "非敌我者诟我、若然、尚可容忍、非憾我者骄我、若然、则必退避兮、",
      "13": "乃尔也、我之同俦、我之伴侣、我之密友兮、",
      "14": "素昔和衷共议、偕众行于上帝室兮、",
      "15": "奸恶在其室、在其衷、愿死亡倏临之、生堕阴府兮、",
      "16": "若我、必呼吁上帝、耶和华则救我兮、",
      "17": "晨昏卓午、悲哀叹息、彼必听我声兮、",
      "18": "我敌虽众、彼赎我命、脱于战鬬、俾得平康、敌不近我兮、",
      "19": "处常不畏上帝者、亘古而有之上帝、必闻而报之兮、",
      "20": "彼伸厥手、攻其和好之人、背其盟约兮、",
      "21": "其口滑如酥、心乃为战、其言柔于膏、实则露刃兮、",
      "22": "所负之任、当付诸耶和华、彼必扶持、永不令义人动摇兮、",
      "23": "维彼恶人、尔上帝必使之坠于陷阱、嗜杀与行诈者、生存不及半世、我则惟尔是恃兮、"
    },
    "56": {
      "1": "上帝欤、尚其悯我、人欲噬我、终日攻我虐我兮、",
      "2": "我敌终日欲噬我、傲然攻我者众多兮、",
      "3": "我恐惧时、惟尔是恃、",
      "4": "我恃上帝、而颂其言、我恃上帝、而不恐惧、血气之人、其奈我何兮、",
      "5": "彼终日反我言、对我所思、皆属邪恶兮、",
      "6": "集而潜伏、察我行踪、伺隙以害我命兮、",
      "7": "恃恶岂能免罚、上帝欤、尚其发怒、倾覆斯族兮、",
      "8": "我屡流离、尔尽数之、祈以我泪贮于尔囊、非悉录于尔册乎、",
      "9": "我呼吁时、敌必却退、上帝佑我、我所知兮、",
      "10": "我恃上帝、而颂其言、我恃耶和华、而颂其言兮、",
      "11": "我恃上帝、而不恐惧、世人其奈我何兮、",
      "12": "上帝欤、我负所许之愿、必献酬恩之祭于尔兮、",
      "13": "盖尔拯我魂于死亡、岂不佑我足、不至颠蹶、俾我行于生命光中、在上帝前兮、"
    },
    "57": {
      "1": "上帝欤、尚其悯我、尚其悯我、我心托庇于尔、在尔翼之荫下、待斯灾祸之逝兮、",
      "2": "我将呼吁至上上帝、为我成事之上帝兮、",
      "3": "欲噬我者诟詈我时、彼必自天施援、上帝必发其慈惠诚实兮、",
      "4": "我处狮中、与火性之世人共卧、其齿为戈矢、其舌为利刃兮、",
      "5": "上帝欤、愿尔崇高越于诸天、尊荣越于全地兮、○",
      "6": "彼众设网、窒我步履、我心抑郁、彼掘阱于我前、自陷其中兮、",
      "7": "上帝欤、我心坚定、我心坚定、我必讴歌、我必颂赞兮、",
      "8": "我灵其起、琴瑟其兴、我企望黎明兮、",
      "9": "主欤、我必于诸民中称谢尔、于列邦中歌颂尔、",
      "10": "尔之慈惠峻极于天、诚实及于霄汉兮、",
      "11": "上帝欤、愿尔崇高越于诸天、尊荣越于全地兮、"
    },
    "58": {
      "1": "世人欤、尔缄口岂公义、鞫人岂正直乎、",
      "2": "非也、尔心造恶、且于地上、衡施强暴兮、",
      "3": "恶人出胎、即远于善、有生以来、趋歧言诳兮、",
      "4": "其毒如蛇、如塞耳之聋虺、",
      "5": "术士虽施灵咒、亦罔闻兮、",
      "6": "上帝欤、折其口中之齿、耶和华欤、折稚狮之巨齿兮、",
      "7": "愿彼消融、如水急流、如射拟准、而折其矢兮、",
      "8": "如蜗消灭而逝、如妇不及期而产者、未睹日光兮、",
      "9": "荆棘为薪、其釜未热、青者、焦者、俱为旋风吹去兮、",
      "10": "义人见其惨报则喜、必濯足于恶人之血兮、",
      "11": "人则曰、义人果得赏赉、诚有上帝行鞫于世兮、"
    },
    "59": {
      "1": "我上帝欤、援我于仇敌、置我于崇高、脱诸起而攻我者兮、",
      "2": "拯我于作孽者、救我于嗜杀者兮、",
      "3": "彼众潜伏、欲害我命、强者集而敌我、耶和华欤、非因我过、非因我罪兮、",
      "4": "我虽无过、彼乃疾趋而备攻、尚其兴起、鉴察而辅助兮、",
      "5": "万军之主耶和华、以色列之上帝欤、起罚万邦、勿悯作孽之恶人兮、",
      "6": "彼暮而归、叫嘷如犬、环城而走兮、",
      "7": "彼口哓哓、唇里藏刀、自谓谁闻之兮、",
      "8": "耶和华欤、尔将哂之、嗤笑万邦、",
      "9": "我力欤、我必企望尔、上帝为我高台兮、",
      "10": "我上帝以慈惠迎我、潜伏以害我者、上帝使我见其遭报兮、",
      "11": "勿杀戮之、免我民遗忘之、我主我盾欤、以尔之力、使彼流离倾覆兮、",
      "12": "因其口之罪、唇之辞、及其咒诅诳诞、任其为骄慢所缚兮、",
      "13": "以怒灭之、灭之务尽、俾知上帝主治雅各、爰及地极兮、",
      "14": "任彼暮归、叫嘷如犬、环城而走、",
      "15": "流离求食、若不得饱、终夜而待兮、",
      "16": "惟我讴歌尔能力、侵晨高唱尔慈惠、盖尔为我高台、在急难时、为我避所兮、",
      "17": "我力欤、我将歌颂尔、上帝为我高台、矜悯我之上帝兮、"
    },
    "60": {
      "1": "上帝欤、尔弃我侪、而破败之、加以忿怒、尚其复兴我侪兮、",
      "2": "尔使地震、而破裂之、因其颤动、祈治其缺兮、",
      "3": "尔使尔民遇难、以致眩之酒饮我兮、",
      "4": "敬畏尔者、赐之以旗、使为真理扬起兮、○",
      "5": "求尔俞允我、拯以右手、俾尔所爱者得释兮、",
      "6": "上帝以其圣而言曰、我必欢欣、分割示剑、勘丈疏割谷兮、",
      "7": "基列属我、玛拿西亦属我、以法莲为我首铠、犹大为我杖兮、",
      "8": "摩押为我浴盘、将于以东而投我屦、非利士欤、因我而欢呼兮、○",
      "9": "谁导我入坚城、谁引我至以东兮、",
      "10": "上帝欤、尔非弃我乎、上帝欤、尔不与我军偕出兮、",
      "11": "求尔助我攻敌、人之辅助、乃徒然兮、",
      "12": "我恃上帝、毅然而行、彼乃践踏我敌兮、"
    },
    "61": {
      "1": "上帝欤、垂听我呼吁、注意我祈祷兮、",
      "2": "我心颓败时、必自地极呼吁尔、尚其导我、至高于我之磐石兮、",
      "3": "尔素为我避所、为我坚台、以免于敌兮、",
      "4": "我将永居尔幕、托庇于尔翼下、在其密处兮、",
      "5": "上帝欤、我所许之愿、尔曾垂听、敬尔名者、赐之以业兮、",
      "6": "尔必延王之寿、其年历至多世兮、",
      "7": "彼永居上帝前、祈以慈惠诚实、保佑之兮、",
      "8": "我则永颂尔名、日偿我愿兮、"
    },
    "62": {
      "1": "我心默俟上帝、我之拯救、自彼而施兮、",
      "2": "惟彼为我磐石、为我拯救、我之高台、我不至于大震兮、",
      "3": "尔众攻人而击之、如排欹斜之墙、将倾之壁、伊于胡底兮、",
      "4": "彼众协谋、欲自其位推而下之、诳言是喜、口祝心诅兮、",
      "5": "我心欤、默俟上帝、我望在彼兮、",
      "6": "惟彼为我磐石、为我拯救、我之高台、我不至于动摇兮、",
      "7": "我之拯救尊荣、尽在上帝、我能力之磐石、我之避所、亦在上帝兮、",
      "8": "惟尔众民、宜时恃之、倾心其前、上帝乃我侪之避所兮、",
      "9": "斯世之人、卑者虚无、尊者妄诞、置之于衡则起、皆轻于气兮、",
      "10": "勿惟暴虐是恃、勿因劫夺而骄、货财增益、勿系念兮、",
      "11": "上帝一再言之、我已闻之、能力属于上帝兮、",
      "12": "主欤、慈惠亦属尔、尔依人所行而报之兮、"
    },
    "63": {
      "1": "上帝欤、尔为我上帝、我恳切寻尔、在旱干困人、无水之地、我心渴想尔、我身切慕尔兮、",
      "2": "似曾瞻尔于圣所、欲见尔能与荣兮、",
      "3": "尔之慈惠、逾于生命、我口必赞尔兮、",
      "4": "我毕生颂美尔、奉尔名而举手兮、",
      "5": "我魂必饱、如餍以髓与肥、我以喜乐之口赞尔兮、",
      "6": "我在床忆尔、中夜思尔兮、",
      "7": "尔素为我助、于尔翼之荫下、我必欢欣兮、",
      "8": "我心追随尔后、尔右手扶我兮、",
      "9": "惟索灭我命者、必适地下兮、",
      "10": "必付于刃、为野犬所食兮、",
      "11": "惟王因上帝而喜、指之而誓者必夸诩、言诳者之口必见塞兮、"
    },
    "64": {
      "1": "上帝欤、听我悲叹之声、保我生命、免惧仇敌兮、",
      "2": "其藏匿我、脱于行恶者之阴谋、作孽者之喧扰兮、",
      "3": "彼众砺舌如刃、以苦语为矢、而拟准兮、",
      "4": "欲暗射完人、遽发而无惧兮、",
      "5": "谋恶相勉、暗议设网、谓谁见之兮、",
      "6": "图维奸恶、自谓我成妙策兮、所存心意、乃甚深兮、",
      "7": "上帝将射之、猝受箭伤兮、",
      "8": "彼必颠蹶、其舌即其敌、见者必摇首兮、",
      "9": "众皆惊惧、述上帝之经营、明晰思其作为兮、",
      "10": "义人必因耶和华而喜、托庇于彼、凡心正者、必夸诩兮、"
    },
    "65": {
      "1": "上帝欤、人在郇企望颂赞尔、乃其所宜、所许之愿、必偿之兮、",
      "2": "尔垂听祈祷、凡有血气者、必诣尔兮、",
      "3": "罪戾胜我、至我愆尤、尔必宥之兮、",
      "4": "尔所遴选、俾进居尔院者、其人福矣、我因尔室圣殿之美、而自慊兮、",
      "5": "拯我之上帝欤、尔秉义施威应我、为地极远海之人所恃兮、",
      "6": "以力自束、以能奠山兮、",
      "7": "静诸海之汹涌、平波涛之漰渤、息众民之喧哗兮、",
      "8": "居地极者、畏尔异迹、尔使日出日入之区、靡不欢欣兮、",
      "9": "眷顾下土、而灌溉之、广加滋润、上帝之川、充盈以水、尔既备地、给人以粮兮、",
      "10": "深润其阡陌、平治其土壤、柔之以甘霖、锡嘏其所产兮、",
      "11": "冠年以恩泽、尔所经之路、滴沥以恩膏兮、",
      "12": "滴沥于野间草场、冈陵束以欢乐兮、",
      "13": "草场被以群羊、诸谷盈以禾稼、皆欢呼而讴歌兮、"
    },
    "66": {
      "1": "全地其向上帝欢呼、",
      "2": "歌颂其名之荣、归荣以赞之兮、",
      "3": "对上帝云、尔之作为、何其可畏、因尔大能、仇敌服于尔兮、",
      "4": "全地必敬拜尔、歌颂尔、歌颂尔名兮、○",
      "5": "来观上帝之经营、其于世人所为、乃可惧兮、",
      "6": "变海为陆、俾众徒步涉河、我侪因彼而喜兮、",
      "7": "以能永掌其权、目鉴万邦、悖逆者勿自高兮、",
      "8": "诸民其称赞我上帝、俾颂声远闻兮、",
      "9": "彼使我命得存、不任我足颠蹶兮、",
      "10": "上帝欤、尔曾试我、链我如链银兮、",
      "11": "引我罹网、置重负于我身兮、",
      "12": "使人乘车而过我首、我经水火、尔终导我、入丰富之区兮、",
      "13": "我将奉燔祭诣尔室、在尔前偿我愿、",
      "14": "即于急难时、我唇所发、我口所言兮、",
      "15": "我将献尔以肥牲之燔祭、与牡羊之馨香、牡牛偕山羊而献兮、○",
      "16": "凡寅畏上帝者、其来听之、彼为我魂所行、我必述之兮、",
      "17": "我曾以口呼吁之、以舌尊崇之、",
      "18": "我心若注于罪、主必不听兮、",
      "19": "惟上帝实听之、闻我祈祷之声兮、",
      "20": "上帝宜颂美兮、未却我祈祷、未靳其慈惠兮、"
    },
    "67": {
      "1": "祈上帝矜悯我、锡嘏我、以容光烛我兮、",
      "2": "使尔道途、见知于寰宇、使尔拯救、见知于万民兮、",
      "3": "上帝欤、愿列邦称赞尔、万民称赞尔兮、",
      "4": "愿万国喜乐而欢呼、因尔秉公以鞫诸民、引导世上万国兮、",
      "5": "上帝欤、愿列邦称赞尔、万民称赞尔兮、",
      "6": "地出其产、上帝我之上帝、必锡嘏于我兮、",
      "7": "上帝必锡嘏我、地之四极、必寅畏之兮、"
    },
    "68": {
      "1": "愿上帝兴起、使敌溃散、憾之者遁于其前兮、",
      "2": "使之被逐、如烟之散、使恶人灭于上帝前、如蜡之镕于火兮、",
      "3": "义人尚其欣喜、踊跃于上帝前、忻然而乐兮、",
      "4": "宜向上帝讴歌、歌颂其名、为驾车行于野者、平治大道、厥名耶和华、当踊跃于其前兮、",
      "5": "上帝在其圣所、为孤儿之父、嫠妇之士师兮、",
      "6": "上帝使孤独者有家、出幽囚者、俾得亨通、惟悖逆者处于燥土兮、○",
      "7": "上帝欤、昔尔行于民前、经历旷野、",
      "8": "维时、地颤天漏于上帝前、西乃摇撼、于以色列之上帝前兮、",
      "9": "上帝欤、尔沛霖雨、尔业困乏、俾其坚固兮、",
      "10": "尔之会众居于其中、上帝欤、尔为贫者备其恩泽兮、",
      "11": "主发命令、传报嘉音之女甚众兮、",
      "12": "统军诸王、遁矣、遁矣、居家之妇、得分所掠之物兮、",
      "13": "尔曹卧于羊牢、有若班鸠、其羽镀银、其翎镀金兮、",
      "14": "大能者于此逐散诸王、则如撒们之飘雪兮、",
      "15": "巴珊山乃上帝之山、巴珊山乃峻峰之山兮、",
      "16": "高山欤、尔何睥睨上帝愿居之山、耶和华将永居之兮、",
      "17": "上帝之车、累万盈千、主在其中、如在西乃圣所兮、",
      "18": "尔已升高、携厥俘虏、受供品于人间、悖逆者亦供之、欲耶和华上帝居于其中兮、○",
      "19": "主救我之上帝、日日荷我重负、当颂美之兮、",
      "20": "上帝乃屡救我之上帝、得免死亡、在于主耶和华兮、",
      "21": "上帝必击破敌首、恒干罪者之发颠兮、",
      "22": "主云、我必使敌归自巴珊、返自深海兮、",
      "23": "俾尔碎之、足浸其血、尔犬得食其肉兮、",
      "24": "上帝欤、我上帝我王入圣所、尔之步履、众人目睹兮、",
      "25": "讴歌者行于前、作乐者随于后、在于播鼗童女之间兮、",
      "26": "以色列之源所出者、当在诸会中、颂主上帝兮、",
      "27": "在彼、小便雅悯为其首领、有犹大之牧伯、及其群众、西布伦之牧伯、拿弗他利之牧伯兮、○",
      "28": "上帝欤、其施尔力、为我成事之上帝欤、其著尔能兮、",
      "29": "为在耶路撒冷之殿、列王必献礼于尔兮、",
      "30": "其叱苇中之兽、牡牛之群、民众之犊、践其银于足下、驱散好鬬之民兮、",
      "31": "牧伯将自埃及而来、古实速向上帝举手兮、",
      "32": "地上诸国、其向上帝讴歌、歌颂乎主、",
      "33": "即驾行太古天上之天者、彼发厥声、其声甚巨兮、",
      "34": "归能力于上帝、其威严在以色列之上、其能力极于云霄兮、",
      "35": "上帝欤、尔自圣所、显为可畏、以色列之上帝、以能与力赐于其民、上帝宜颂赞兮、"
    },
    "69": {
      "1": "上帝欤、尚其救我、诸水迫我兮、",
      "2": "我陷淤泥、立足无地、我入深水、洪涛淹没兮、",
      "3": "我呼吁而疲倦、我喉干燥、企望我上帝、目为之瞆兮、",
      "4": "无端憾我者、多于我首之发、无理仇我、欲灭我者、强而有力、我未尝夺诸人、必须偿之兮、",
      "5": "上帝欤、我之愚昧、为尔所知、我之罪愆、未隐于尔兮、",
      "6": "万军之主耶和华欤、勿使企望尔者、因我而蒙羞、以色列之上帝欤、勿使寻求尔者、因我而受辱、",
      "7": "我为尔受诟詈、羞惭蔽我面兮、",
      "8": "我于昆弟为外人、我于同胞为异族兮、",
      "9": "为尔室之热衷灼我、斥尔者之诟詈归我兮、",
      "10": "我流涕禁食、以苦己心、反为我辱兮、",
      "11": "以麻为衣、则为人之话柄兮、",
      "12": "坐于邑门者品评我、酒徒以我为歌兮、",
      "13": "耶和华欤、于见纳时、我祈祷尔、上帝欤、依尔慈惠之盛、拯救之诚、俞允我兮、",
      "14": "拯我于淤泥、勿使陷溺、援我于憾我者、出我于深水兮、",
      "15": "勿容大水没我、深渊灭我、阱口封于我上兮、",
      "16": "耶和华欤、尔之慈惠佳美、尚其俞允我、依尔鸿慈、转而顾我兮、",
      "17": "勿向尔仆掩面、我在难中、速允我兮、",
      "18": "近我而救之、因我敌而赎我兮、",
      "19": "我受诟詈、羞耻凌辱、尔悉知之、我敌咸在尔前兮、",
      "20": "诟詈伤我心、忧郁满我怀、望得矜恤、而无其人、望人慰藉、未见其一兮、",
      "21": "彼乃食我以胆、渴时饮我以酰兮、",
      "22": "愿其筵席、变为网罗于其前、平安之时、变为机槛兮、",
      "23": "其目昏眊不见、其腰战栗不已兮、",
      "24": "尔以恚忿倾之、以烈怒迫之兮、",
      "25": "愿其住址荒寂、幕无居人兮、",
      "26": "盖彼迫尔所击者、道尔所伤者之苦兮、",
      "27": "愿尔以罪加于其罪、勿容与于尔义兮、",
      "28": "愿彼涂于生命册、不与义人同录兮、",
      "29": "我困苦忧伤、上帝欤、愿尔拯救、置我于高处兮、",
      "30": "我则以诗歌颂上帝之名、以称谢尊之为大兮、",
      "31": "此耶和华所悦、愈于献牛、蹄角兼备之牡牛兮、",
      "32": "谦逊者见之则喜、尔求上帝者、其苏乃心兮、",
      "33": "耶和华俯听贫者、不蔑视其俘囚兮、",
      "34": "愿天地颂美之、海与其中动物、咸赞扬之兮、",
      "35": "盖上帝必救郇、建犹大邑、民居其间、以之为业兮、",
      "36": "其仆之裔嗣之、爱其名者、居于其中兮、"
    },
    "70": {
      "1": "上帝欤、尚其援我、耶和华欤、速助我兮、",
      "2": "愿索我命者、抱愧蒙羞、幸我灾者、却退受辱兮、",
      "3": "向我嘻嘻者、因羞愧而却退兮、",
      "4": "凡求尔者、因尔欣喜欢忭、凡悦尔拯救者、恒言宜尊上帝为大兮、",
      "5": "我乃贫乏、上帝欤、其速莅临、尔为我辅助、我救者、耶和华欤、祈勿延缓兮、"
    },
    "71": {
      "1": "耶和华欤、我托庇于尔、俾我永不羞愧兮、",
      "2": "依尔之义、释我援我、侧耳垂听、而救我兮、",
      "3": "为我所居之磐石、我可恒诣之、尔曾发令救我兮、盖尔为我巉岩、为我保障兮、",
      "4": "我上帝欤、援我于恶人之手、脱不义及强暴者之手兮、",
      "5": "主耶和华欤、尔为我望、我自幼冲、惟尔是恃兮、",
      "6": "我自出胎、为尔所扶、离乎母腹、蒙尔恩宠、我恒颂尔兮、",
      "7": "尔为我坚固之避所、视我为异者众兮、",
      "8": "颂赞尔、尊荣尔、终日盈我口兮、",
      "9": "我年老时勿我弃、我力衰时勿我离兮、",
      "10": "盖敌论我、伺索我命者同谋兮、",
      "11": "曰、上帝弃之、其追捕之、无人救援兮、",
      "12": "上帝欤、勿远我、我上帝欤、速助我兮、",
      "13": "抵敌我命者、愿其抱愧被灭、谋害我躬者、愿其受辱蒙羞、",
      "14": "我则企望恒切、赞美日多兮、",
      "15": "尔公义、尔拯救、不可胜数、我口终日述之兮、",
      "16": "我以主耶和华大能之作为而来、祇道尔义兮、",
      "17": "上帝欤、自幼训我、我素宣尔奇行兮、",
      "18": "上帝欤、我老年皓首时、勿遗弃我、俟我宣尔力于后世、述尔能于来者兮、",
      "19": "上帝欤、尔义崇高、行大事之上帝欤、谁似尔兮、",
      "20": "昔尔使我屡遭大难、今必苏我、援我于地之深处兮、",
      "21": "尚其使我昌炽、转而慰我兮、",
      "22": "我上帝欤、我必以瑟赞美尔、赞美尔之诚实、以色列之圣者欤、我必以琴歌颂尔兮、",
      "23": "歌颂尔时、我口欢呼、我魂尔所赎者、亦欢忭兮、",
      "24": "我舌终日必述尔义、谋害我者、受辱蒙羞兮、"
    },
    "72": {
      "1": "上帝欤、以尔谳才赐王、以尔公义赐王子兮、",
      "2": "彼必判尔民以义、判尔贫民以公兮、",
      "3": "山岳冈陵、必因公义、使民得安兮、",
      "4": "彼必为贫民伸冤、拯穷乏之子、摧强暴之徒兮、",
      "5": "日月犹存、人必畏尔、迄于万世兮、",
      "6": "彼之莅临、如雨降于已芟之草、甘霖润泽土壤兮、",
      "7": "其时义者必兴、平康之盛、如月之恒兮、",
      "8": "其权所及、自此海至彼海、自大河至地极兮、",
      "9": "居于野者必跽其前、其敌舐土兮、",
      "10": "他施暨岛屿之王纳贡、示巴及西巴之王馈礼兮、",
      "11": "诸王跪拜、列国奉事兮、",
      "12": "穷乏者呼吁、彼必救之、困苦者无助、彼必援之兮、",
      "13": "矜恤穷苦之辈、拯救贫人之命兮、",
      "14": "必赎其命、脱于欺凌强暴、视其血为宝兮、",
      "15": "彼必生存、人将奉以示巴之金、恒为祈祷、终日颂美兮、",
      "16": "山巅平壤、禾稼繁盛、谷实摇曳、若利巴嫩之树、邑人畅茂、如地上之草兮、",
      "17": "其名永存、其名必昌、如日悠久、人必因之受祜、万国称其有福兮、○",
      "18": "耶和华上帝、以色列之上帝、独行奇事、当颂美兮、",
      "19": "愿其荣名永受颂扬、荣光遍满全地、诚所愿兮、诚所愿兮、○",
      "20": "耶西子大卫之祈祷已毕、"
    },
    "73": {
      "1": "以色列中、心纯洁者、上帝诚待之以恩兮、",
      "2": "惟我几失足、步履几滑跌兮、",
      "3": "我见恶人利达、因嫉狂傲之人兮、",
      "4": "彼死时无痛苦、身力强健兮、",
      "5": "不似世人受艰苦、不似他人遘灾难兮、",
      "6": "故骄肆如链悬其项、暴戾如服蔽其体兮、",
      "7": "彼体胖而目突、所得逾于心所望兮、",
      "8": "姗笑乎人、以恶意发暴语、吐属高狂兮、",
      "9": "口谈上天、舌游全地、",
      "10": "斯民因而归之、满杯之水吸尽兮、",
      "11": "彼曰、上帝焉得知、至高者岂有识乎、",
      "12": "恶人如此、恒享绥安、遂增货财兮、",
      "13": "我洁己心、盥手以表无辜、乃徒然兮、",
      "14": "盖我终日遭难、每晨受责兮、",
      "15": "我若自谓必为是言、乃行诈于尔众子兮、",
      "16": "我思此事、而欲悉之、视为极苦兮、",
      "17": "俟入上帝圣所、揣其终极兮、",
      "18": "尔实置之于险地、委之于沉沦兮、",
      "19": "猝然荒寂、因威烈而灭没兮、",
      "20": "主欤、尔兴起时、蔑视其形相、如人醒时之视梦幻兮、",
      "21": "我灵不安、我心被刺兮、",
      "22": "我愚蠢无知、在尔前同于兽兮、",
      "23": "然我恒与尔偕、尔执我右手兮、",
      "24": "尔必以训迪我、后则以荣接我兮、",
      "25": "尔外、在天谁为我有、在地我无所慕兮、",
      "26": "我身心俱惫、惟上帝为我心力、为我永业兮、",
      "27": "远尔者必死亡、徇欲逆尔者、尔殄灭之兮、",
      "28": "惟我近上帝而获益、以主耶和华为避所、俾我述其作为兮、"
    },
    "74": {
      "1": "上帝欤、奚永弃我、奚向尔草场之羊、发尔烈怒乎、",
      "2": "昔尔所得之会众、所赎为业之族、及尔所居之郇山、祈垂念之兮、",
      "3": "尚其举步、往视历久之荒墟、敌在圣室所行之诸恶兮、",
      "4": "敌在会中咆哮、树其旗为标识兮、",
      "5": "势如举斧、以伐丛林兮、",
      "6": "圣室雕工、今毁以斧锤兮、",
      "7": "火焚圣室、玷尔寄名之所、倾之于地兮、",
      "8": "意谓灭之务尽、境内上帝会所、乃咸焚之兮、",
      "9": "我之标识不得见、先知不复有、历时几何、我中无人知之兮、",
      "10": "上帝欤、敌人诋毁、将至何时、仇人亵渎尔名、岂至永久乎、",
      "11": "奚撤尔手、即尔右手、其出之于怀、以行毁灭兮、○",
      "12": "自古上帝为我王、行拯救于大地兮、",
      "13": "昔尔以力判海、破龙首于水中兮、",
      "14": "碎鳄鱼之首、以食野处之族兮、",
      "15": "裂磐出泉与溪、涸长流之川兮、",
      "16": "昼属尔、夜亦属尔、日月星尔所备兮、",
      "17": "地之界尔所立、夏与冬尔所定兮、",
      "18": "耶和华欤、敌人诋毁、愚民亵渎尔名、尚其念之兮、",
      "19": "尔之鸤鸠、勿付其命于野兽、尔之贫民、勿忘其生于永久兮、",
      "20": "祈顾尔约、盖斯土幽暗之处、充以强暴兮、",
      "21": "受虐者、勿使之含羞而退、贫乏者、俾其颂赞尔名兮、",
      "22": "上帝欤、尚其兴起、为己剖白、愚人终日诋毁、尚其念之兮、",
      "23": "勿忘敌人之声、攻尔者之喧哗、恒达于上兮、"
    },
    "75": {
      "1": "上帝欤、我称谢尔、尔名相近、我称谢尔、人述尔之奇行兮、○",
      "2": "其期既届、我必秉公行鞫兮、",
      "3": "地与居民溃乱、其柱乃我所立兮、",
      "4": "我谓傲慢者曰、勿傲慢、谓奸恶者曰、勿昂角、",
      "5": "勿高举尔角、勿强项而言兮、",
      "6": "扶助之来、非自东、非自西、非自旷野兮、",
      "7": "惟上帝为士师、降此而升彼兮、",
      "8": "耶和华之手执爵、充以杂质、其酒浮沫、倾之而出、地上恶人饮之、必尽其渣滓兮、",
      "9": "我恒宣其奇行、歌颂雅各之上帝兮、",
      "10": "恶者之角、我必折之、义者之角、必高举兮、"
    },
    "76": {
      "1": "上帝见知于犹大、其名为大于以色列兮、",
      "2": "其帷幕在撒冷、其居所在郇兮、",
      "3": "于此折弓矢、毁盾剑与战具兮、",
      "4": "尔自猎兽之山而返、显厥威荣兮、",
      "5": "心强者被劫而永卧、有能者无所措手兮、",
      "6": "雅各之上帝欤、尔加斥责、乘车马者、使之长眠兮、",
      "7": "惟尔可畏、尔怒奋发、谁能立于尔前兮、",
      "8": "尔自天宣谳、大地悚惧、而静默兮、",
      "9": "上帝起而行鞫、以救地上谦卑之人兮、",
      "10": "世人忿怒、诚使尔得颂美、彼之余怒、尔则禁之兮、",
      "11": "尔其许愿、向尔上帝耶和华偿之、四周之人、诣可畏者而献礼兮、",
      "12": "彼将挫折牧伯之气、对于世之诸王、显其可畏兮、"
    },
    "77": {
      "1": "我呼吁上帝、向上帝发声、彼必垂听兮、",
      "2": "我遭难之日寻求主、夜间举手不辍、我心不受慰兮、",
      "3": "我忆上帝而烦扰、默然思维、神即丧失兮、",
      "4": "尔使我目不交睫、烦扰而不能言兮、",
      "5": "我追思昔日、上古之年、",
      "6": "回忆夜间歌词、中心思维、以神详察兮、",
      "7": "主岂永弃、不复施恩乎、",
      "8": "其慈惠岂永息、其应许岂永废乎、",
      "9": "上帝岂忘施恩泽、因怒绝其慈仁乎、",
      "10": "我曰、此乃我之懦弱、至上者伸右手之年、我宜念之兮、",
      "11": "我必述耶和华所行、念其古时异迹兮、",
      "12": "思维其经营、默揣其作为兮、",
      "13": "上帝欤、尔之所行、惟圣是务、孰为大神、如上帝兮、",
      "14": "尔乃行奇事之上帝、显尔能于万民兮、",
      "15": "以臂救赎尔民、雅各约瑟之裔兮、",
      "16": "上帝欤、诸水见尔、见而惊惶、深渊亦战栗兮、",
      "17": "云倾水、天发声、尔矢四驰兮、",
      "18": "雷声发于狂飇、电照寰宇、大地颤动兮、",
      "19": "尔路在海、尔径在渊、踪迹莫能知之兮、",
      "20": "尔曾假手摩西亚伦、导尔民如群羊兮、"
    },
    "78": {
      "1": "我民欤、谛听我训、倾听我口之言兮、",
      "2": "我将启口设譬、宣古秘语兮、",
      "3": "乃我所闻所知、我列祖所传示兮、",
      "4": "我不隐于其子孙、必以耶和华之声誉、能力奇行、宣于后世兮、",
      "5": "彼定律于雅各、立法于以色列、命我列祖示于子孙兮、",
      "6": "俾后生子孙知之、亦传诸其裔兮、",
      "7": "使其仰望上帝、无忘其作为、恪守其诫命兮、",
      "8": "勿效厥祖、斯代顽梗悖逆、其心不正、其神不坚于上帝兮、",
      "9": "以法莲裔持械执弓、临战却退兮、",
      "10": "不守上帝约、不从其律、",
      "11": "忘其作为、及所示之奇行兮、",
      "12": "昔在埃及地、琐安田、行异迹于列祖前兮、",
      "13": "判海使过、立水如堆兮、",
      "14": "昼则引之以云、夜则导之以火光兮、",
      "15": "裂磐于野、饮之而足、如出渊泉兮、",
      "16": "使磐出溪、水流若川兮、",
      "17": "民犹干罪、逆至上者于野兮、",
      "18": "心试上帝、随己之欲而求食兮、",
      "19": "妄议上帝曰、上帝岂能备筵于野乎、",
      "20": "彼曾击磐、使水涌出、其川涨溢、亦能赐食、为其民备肉乎、",
      "21": "耶和华闻之而怒、忿炽于雅各、怒腾于以色列兮、",
      "22": "以其不信上帝、不赖其拯救兮、",
      "23": "然犹命彼上苍、辟厥天门兮、",
      "24": "雨玛那以食之、锡以天粮兮、",
      "25": "人食能者之食、上帝赐粮、使之果腹兮、",
      "26": "出东风于天空、引南风以能力兮、",
      "27": "雨肉如尘土、飞鸟如海沙兮、",
      "28": "堕其营中、环其居所、",
      "29": "众食且饱、遂其欲兮、",
      "30": "其欲未厌、食犹在口、",
      "31": "上帝怒腾、戮其肥者、击以色列之少壮、而仆之兮、",
      "32": "民犹干罪、不信其奇行兮、",
      "33": "故使其度日虚空、历年惊恐兮、",
      "34": "行戮之时、彼则询之、转而切求上帝兮、",
      "35": "追忆上帝为其磐石、至上上帝为其救者兮、",
      "36": "惟以口谄之、以舌诳之、",
      "37": "其心向之不正、守约不诚兮、",
      "38": "上帝乃慈、赦宥其罪、不加殄灭、屡回其怒、不尽泄其忿兮、",
      "39": "念其祗属血气、去而不返之风兮、",
      "40": "彼在旷野悖逆之、在荒原忧戚之、何其屡乎、",
      "41": "复试上帝、激触以色列之圣者兮、",
      "42": "不忆其援手、不念其赎之于敌之日、",
      "43": "及在埃及地之神迹、琐安田之奇事兮、",
      "44": "变其溪河为血、使不可饮兮、",
      "45": "遣群蝇嘬之、青蛙毁之、",
      "46": "以其物产付于蚱蜢、以其劳而种者付于蝗虫、",
      "47": "以雹毁其葡萄、以霜毁其桑林、",
      "48": "付其牲畜于冰雹、付其群畜于电火兮、",
      "49": "加以烈怒忿懥、愤恨患难、为降灾之群使兮、",
      "50": "为怒治途、不惜其魂、免于死亡、付其命于疫疠兮、",
      "51": "诛诸长子于埃及、戮其首生于含幕兮、",
      "52": "引出其民如羊、导之于野、如群羊兮、",
      "53": "引之绥安、无所畏惧、维彼敌人、海淹之兮、",
      "54": "携民诣圣境、至其右手所得之山地兮、",
      "55": "驱逐异邦于其前、量地予之以为业、俾以色列支派、居于其幕兮、",
      "56": "惟彼犹试至上上帝、而悖逆之、不守其法兮、",
      "57": "转而背之、行诈如其列祖、变其趋向、如偏反之弓兮、",
      "58": "以崇邱激其怒、雕像撄其愤兮、",
      "59": "上帝闻之而怒、深恶以色列、",
      "60": "至离示罗之帷、人间所张之幕兮、",
      "61": "使其力被劫、付其荣于敌兮、",
      "62": "付其民于刃、而怒其业兮、",
      "63": "丁男为火所焚、处女不闻喜歌兮、",
      "64": "祭司仆于刃、其嫠不号哭兮、",
      "65": "时主如人由寝而寤、勇士饮酒而呼兮、",
      "66": "击退其敌、使之蒙羞不已兮、",
      "67": "屏却约瑟之幕、不选以法莲支派、",
      "68": "乃选犹大支派、所爱之郇山兮、",
      "69": "建其圣室、如崇高之天、如永奠之地兮、",
      "70": "简其仆大卫、出之于羊牢、",
      "71": "离哺乳之牝羊、使为其民雅各之牧、其业以色列之牧兮、",
      "72": "于是以其心之正直牧之、以其手之巧妙导之兮、"
    },
    "79": {
      "1": "上帝欤、外邦侵尔基业、污尔圣殿、使耶路撒冷荒墟兮、",
      "2": "以尔仆之尸、饲天空之鸟、以圣民之肉、饲地上之兽兮、",
      "3": "耶路撒冷四周、血流如水、瘗埋无人兮、",
      "4": "我于邻国为辱、四周之人讥笑兮、",
      "5": "耶和华欤、何时而止、尔岂永怒、愤嫉如火之焚乎、",
      "6": "愿倾尔怒于不识尔之邦、不吁尔名之国兮、",
      "7": "彼吞雅各、毁其居所兮、",
      "8": "勿念我祖之罪以罪我、我已底于至微、速以慈惠迎我兮、",
      "9": "拯我之上帝欤、因尔名之荣助我、以尔名之故救我、而赎我罪兮、",
      "10": "奚容异邦云、其上帝安在、敌流尔仆之血、尚其报之、使异邦知之、为我目睹兮、",
      "11": "愿俘囚之太息、达于尔前、以尔大能之臂、保存濒死之人兮、",
      "12": "主欤、以邻邦斥尔之诋毁、七倍反诸其身兮、",
      "13": "若然、则尔之民、即尔草场之羊、必永久称谢焉、扬尔声誉、历世弗替兮、"
    },
    "80": {
      "1": "引约瑟如群羊、以色列之牧者欤、尚其倾听、坐基路伯上者、著其辉光兮、",
      "2": "在以法莲便雅悯玛拿西前、其奋尔力、来救我兮、",
      "3": "上帝欤、使我回转、显尔容光、我则获救兮、○",
      "4": "万军之上帝耶和华欤、怒视尔民之祈、将至何时乎、",
      "5": "尔以泪为粮而食之、以巨量之泪饮之兮、",
      "6": "使邻邦为我而争、我敌相笑兮、",
      "7": "万军之上帝欤、使我回转、显尔容光、我则获救兮、○",
      "8": "昔尔携葡萄出埃及、逐异邦而植之、",
      "9": "为之四周备地、蟠根甚深、蔓延遍地兮、",
      "10": "其影蔽山、其枝如上帝之香柏兮、",
      "11": "枝延及海、条至大河兮、",
      "12": "尔何毁其垣、任路人摘之、",
      "13": "林彘毁之、野兽啮之兮、",
      "14": "万军之上帝欤、求尔回转、自天垂鉴、眷顾此树兮、",
      "15": "保尔右手所植之株、为己所固之枝兮、",
      "16": "今则被焚见伐、因尔怒容之责、至于灭亡兮、",
      "17": "尔之右手所成全、为己所固之人子、愿尔扶之以手兮、",
      "18": "我则不违离尔、求尔苏我、我则呼吁尔名兮、",
      "19": "万军之上帝耶和华欤、使我回转、显尔容光、我则获救兮、"
    },
    "81": {
      "1": "上帝为我之力、其大声讴歌之、向雅各之上帝、发其欢声兮、",
      "2": "讴歌播鼗、执琴与瑟、",
      "3": "朔望节期、尚其吹角兮、",
      "4": "此乃以色列之例、雅各上帝之法兮、",
      "5": "彼出击埃及时、于约瑟中、立此为证、是日我闻所不识者之言兮、",
      "6": "曰、我脱其肩之担、释其手之筐兮、",
      "7": "尔遭难而呼我、我即救尔、自雷霆隐处俞允尔、试尔于米利巴水兮、",
      "8": "我民欤、尔其听之、我则戒尔、以色列欤、深愿尔听我兮、",
      "9": "尔中不可有他神、外族之神、勿崇拜兮、",
      "10": "我乃耶和华、尔之上帝、携尔出埃及、尔张厥口、我即充之兮、",
      "11": "惟我民不听我声、以色列不纳我兮、",
      "12": "我则任其刚愎厥心、依己所谋而行兮、",
      "13": "深愿我民听我、以色列遵行我道兮、",
      "14": "我则速制其仇、反手以攻其敌兮、",
      "15": "憾耶和华者必屈服、我民其永存兮、",
      "16": "必以嘉麦食之、以磐石所出之蜜餍之兮、"
    },
    "82": {
      "1": "上帝立于上帝会中、行鞫于诸神兮、",
      "2": "曰、尔曹听讼不公、偏袒恶人、将至何时乎、",
      "3": "当为孤贫伸冤、为艰苦困乏者行义兮、",
      "4": "救援贫乏、脱于恶人之手兮、",
      "5": "惟彼不知不识、行于幽暗、地基动摇兮、",
      "6": "我曾谓尔为神、咸为至上者之子、",
      "7": "然尔必死、等于世人、颠仆同于他伯兮、",
      "8": "上帝欤、尚其兴起、行鞫于世、以尔必得万邦为业兮、"
    },
    "83": {
      "1": "上帝欤、勿静默、上帝欤、勿缄口、勿寂然兮、",
      "2": "尔敌喧哗、憾尔者昂首兮、",
      "3": "彼诡谋以攻尔民、协议敌尔所藏者兮、",
      "4": "曰、其来绝之、不复为国、使以色列之名、不复见忆兮、",
      "5": "彼和衷共议、结盟以抵尔兮、",
      "6": "即以东以实玛利之幕、摩押夏甲之人、",
      "7": "暨迦巴勒、亚扪、亚玛力、非利士、爰及推罗居民兮、",
      "8": "亚述与之连和、为罗得裔之臂兮、",
      "9": "尔其惩之、如待米甸、如在基顺河、待西西拉与耶宾兮、",
      "10": "皆亡于隐多珥、为地上粪土兮、",
      "11": "使其显者、如俄立西伊伯、使其牧伯、如西巴撒慕拿兮、",
      "12": "彼云、其取上帝之牧场、以为己业兮、",
      "13": "我上帝欤、使之如飞旋之尘埃、如风飘之草芥兮、",
      "14": "如焚林之火、如燎山之焰、",
      "15": "追之以烈风、惊之以雷雨兮、",
      "16": "耶和华欤、使之羞惭满面、致寻尔名兮、",
      "17": "愿其永久愧耻惊惶、惭怍灭亡兮、",
      "18": "俾知尔名耶和华者、在于寰宇、独为至高兮、"
    },
    "84": {
      "1": "万军之耶和华欤、尔之帷幕、何其可爱兮、",
      "2": "我灵慕耶和华院宇、至于疲惫、我之心身、呼吁维生之上帝兮、",
      "3": "万军之耶和华、我王我上帝欤、雀得其室、燕得伏雏之巢、在尔坛侧兮、",
      "4": "居尔室者福矣、必赞尔不已兮、",
      "5": "得力于尔、心向郇之大道、斯人其有福兮、",
      "6": "彼经流涕谷、变为有泉之处、秋雨被以福祉兮、",
      "7": "彼众行迈、其力递增、各觐上帝于郇兮、",
      "8": "万军之上帝耶和华欤、垂听我祈祷、雅各之上帝欤、倾耳以听兮、",
      "9": "上帝我盾欤、尚其垂鉴、顾尔受膏者之面兮、",
      "10": "居尔院宇一日、愈于平居千日、宁在我上帝室为阍、胜于居恶人之幕兮、",
      "11": "盖耶和华上帝为日为盾、耶和华锡恩锡荣、于正行者、不靳嘉物兮、",
      "12": "万军之耶和华欤、恃尔之人、其有福兮、"
    },
    "85": {
      "1": "耶和华欤、尔已施恩于尔地、反雅各之俘囚兮、",
      "2": "宥尔民之愆、蔽其诸罪兮、",
      "3": "蠲尔之忿、转尔烈怒兮、",
      "4": "拯我之上帝欤、使我回转、息怒于我兮、",
      "5": "怒我岂永久、延忿至万世乎、",
      "6": "不复苏我、俾尔民因尔而欢乐乎、",
      "7": "耶和华欤、以尔慈惠示我、以尔拯救赐我兮、",
      "8": "上帝耶和华所谕、我愿听之、必言和平于民、即其圣民、惟彼勿复妄为兮、",
      "9": "主之拯救、迩于敬畏之者、致其荣光、著于我境兮、",
      "10": "慈惠与诚实相遇、公义与和平相亲、",
      "11": "诚实由地而萌、公义自天而鉴、",
      "12": "耶和华必锡嘏、我之土壤、必出其产兮、",
      "13": "公义为其先导、俾其足迹、为当行之路兮、"
    },
    "86": {
      "1": "耶和华欤、我乃贫乏、尚其倾听俞允我兮、",
      "2": "我乃敬虔、尚其保存我命、我上帝欤、拯救恃尔之仆兮、",
      "3": "主欤、我终日呼吁尔、其矜悯我兮、",
      "4": "我仰望尔、其使尔仆之心欢悦兮、",
      "5": "盖主乃善、乐行赦宥、呼吁尔者、盛施以慈惠兮、",
      "6": "耶和华欤、倾听我祈祷、垂听我恳求之声兮、",
      "7": "我遭难之日呼吁尔、尔必俞允我兮、",
      "8": "主欤、诸神之中、无似尔者、尔之作为、无可比拟兮、",
      "9": "主欤、尔所造之万邦、必来拜于尔前、尊荣尔名兮、",
      "10": "盖尔为大、且行奇事、惟尔为上帝兮、",
      "11": "耶和华欤、示我以尔道、我必遵行尔真理、俾我一心、敬畏尔名兮、",
      "12": "主我之上帝欤、我必一心赞尔、永尊尔名兮、",
      "13": "尔施鸿慈于我、拯救我魂、免入最深之阴府兮、",
      "14": "上帝欤、骄傲之辈、起而攻我、强暴之党、索我之命、目中无尔兮、",
      "15": "主欤、尔为慈仁之上帝、迟于发怒、广有慈惠诚实兮、",
      "16": "尚其顾而悯我、赐仆以力、救援尔婢之子兮、",
      "17": "示我休征、俾憾我者视之而愧、以尔耶和华助我慰我兮、"
    },
    "87": {
      "1": "维其基址、在于圣山、",
      "2": "耶和华喜爱郇门、逾于雅各诸室兮、",
      "3": "上帝之邑欤、有荣之事、指尔而言兮、",
      "4": "我必言及拉哈伯巴比伦、在识我者之中、非利士推罗古实、各有其人生于郇兮、",
      "5": "论郇必曰、此也彼也、生于其中、至高者必亲坚斯邑兮、",
      "6": "耶和华录万民时、核其数曰、斯人生于彼兮、",
      "7": "歌者舞者、佥曰我之泉源、咸在于尔兮、"
    },
    "88": {
      "1": "拯我之上帝耶和华欤、我于尔前、昼夜呼吁兮、",
      "2": "愿我祈祷、达于尔前、尚其侧耳、听我呼吁兮、",
      "3": "我心充以患难、我命近于阴府、",
      "4": "列于就墓者中、若无助之人兮、",
      "5": "被掷于死者中、如见杀者卧于墓、尔不复垂念、绝于尔手兮、",
      "6": "尔置我于至深之坑、幽暗之处、深邃之域兮、",
      "7": "尔怒重压我、尔以波涛困苦我兮、",
      "8": "使我相识疏远、为其所憎、我被禁锢、不得出兮、",
      "9": "因遭患难、我目昏眊、耶和华欤、我日吁尔、向尔举手兮、",
      "10": "尔岂于死者显奇行、幽魂讵起而赞尔乎、",
      "11": "尔之慈惠岂宣于幕中、尔之信实、岂传于死域乎、",
      "12": "尔之奇行、岂见知于幽暗之所、尔之公义、岂见知于遗忘之地乎、",
      "13": "耶和华欤、我呼吁尔、侵晨祈祷、必达尔前兮、",
      "14": "耶和华欤、奚为弃我、何掩面不我顾兮、",
      "15": "我自幼遭难而濒死、遘尔威烈而迷乱兮、",
      "16": "尔之忿怒覆没我、威烈灭绝我、",
      "17": "犹之波涛、终日环我、协同困我兮、",
      "18": "尔使我之良朋密友远我、相讥隐匿于暗兮、"
    },
    "89": {
      "1": "我必永歌耶和华之慈惠、以口传尔信实、至于万世兮、",
      "2": "我曾云慈惠必永立、尔之信实、建于诸天兮、○",
      "3": "我与所简之人立约、对于我仆大卫宣誓兮、",
      "4": "必立尔裔于永久、坚尔位至万世兮、",
      "5": "耶和华欤、诸天赞尔奇行、圣者会中、颂尔信实兮、",
      "6": "在于穹苍、孰比耶和华、上帝子中、孰如耶和华乎、",
      "7": "彼在圣者会中为神、极为可畏、较环之者、尤为可惧兮、",
      "8": "万军之上帝耶和华欤、孰为有能、如尔耶和华、尔之信实、在于四周兮、",
      "9": "尔制海狂、波涛澎湃、尔平之兮、",
      "10": "尔击破拉哈伯、等于被戮之人、以尔臂力溃尔敌兮、",
      "11": "诸天属尔、地亦尔有、世与充其中者、为尔所立兮、",
      "12": "南北为尔所创、他泊黑门、因尔名而欢欣兮、",
      "13": "尔臂有能、尔手有力、尔之右手高举兮、",
      "14": "尔位之基、惟公与义、慈惠诚实、行于尔前兮、",
      "15": "耶和华欤、得闻欢呼之声、行于尔容光者、斯民其有福兮、",
      "16": "彼为尔名、终日喜乐、在于尔义、得高举兮、",
      "17": "尔为其力之荣、缘尔之恩、我角高举兮、",
      "18": "我侪之盾、属耶和华、我侪之王、属以色列之圣者兮、○",
      "19": "尔见异象、谕尔圣民曰、我以助力、畀有能者、高举一人、自民所简兮、",
      "20": "寻获我仆大卫、膏以圣膏兮、",
      "21": "我手恒与之偕、我臂必增其力、",
      "22": "仇敌不得勒索之、恶党不得困苦之兮、",
      "23": "我必击仆其敌、挞憾之者兮、",
      "24": "我之信实慈惠、必与之偕、藉我之名、其角高举兮、",
      "25": "我使其手及于海、右手至于河兮、",
      "26": "彼必呼我曰、尔为我父、我之上帝、我拯救之磐石兮、",
      "27": "我必立之为冢子、地上至高之王兮、",
      "28": "为之永存我慈惠、坚定我盟约兮、",
      "29": "我必永延其裔、俾其位如天悠久兮、",
      "30": "如其子孙违弃我法度、不遵我律例、",
      "31": "玷辱我典章、不守我诫命、",
      "32": "我必以杖责其愆尤、以鞭惩其罪戾兮、",
      "33": "然我之慈惠、不尽追回、我之信实、不忍废弃、",
      "34": "不爽我约、不易我口所出兮、",
      "35": "我指己圣而誓、一次而已、必不欺诳大卫兮、",
      "36": "其裔永存、其位在于我前、如日之久、",
      "37": "如月之恒、如上天之确证兮、○",
      "38": "惟尔怒尔受膏者、屏而弃之兮、",
      "39": "厌恶尔仆之约、亵其冕于地兮、",
      "40": "拆其藩篱、毁其保障、",
      "41": "路人皆攘夺之、为邻邦之辱兮、",
      "42": "尔举其敌之右手、使其诸仇欢欣兮、",
      "43": "却其兵刃、临陈不使之卓立兮、",
      "44": "息其光辉、倾其国位于地兮、",
      "45": "促其幼日、被以羞耻兮、",
      "46": "耶和华欤、历时何久、岂将永隐乎、尔怒如火之焚、何其久乎、",
      "47": "愿尔垂念、我之时日、何其短促、尔造世人、使之何其虚幻兮、",
      "48": "何人生而不死、自拯其魂、脱于阴府之势乎、",
      "49": "主欤、尔之慈惠、昔依信实、誓行于大卫者、今安在哉、",
      "50": "主欤、念尔诸仆之辱、念我所怀、多民加我之辱兮、",
      "51": "耶和华欤、尔敌所加之辱、即辱尔受膏者之行踪兮、○",
      "52": "当颂美耶和华、迄于永久、诚所愿兮、诚所愿兮、"
    },
    "90": {
      "1": "主欤、尔为我居所、历世不易兮、",
      "2": "山冈尚未生出、寰区尚未造成、自亘古迄永久、尔为上帝兮、",
      "3": "尔使人归于土、曰尔世人其旋返兮、",
      "4": "自尔视之、千年如已逝之昨日、同于夜之一更兮、",
      "5": "尔冲人若大水、彼如寝寐、如朝生之草兮、",
      "6": "晨则萌芽滋长、夕则芟刈枯槁兮、",
      "7": "我侪因尔怒而消亡、缘尔忿而惊惶兮、",
      "8": "我之罪愆、尔陈之于目前、我之隐恶、尔显之于容光兮、",
      "9": "我之时日、度于尔怒、毕我岁月、如叹息之发兮、",
      "10": "我之年数、乃为七旬、如其强健、可至八旬、然其所夸、祇为忧苦、其逝迅速、我去如飞兮、",
      "11": "孰识尔怒之势、孰依畏尔之道、而知尔忿乎、",
      "12": "求尔教我计己之日、俾获慧心兮、",
      "13": "耶和华欤、历时何久、尚其回转、悔心于尔仆兮、",
      "14": "使我侵晨饫尔慈惠、致我毕生欢欣喜乐兮、",
      "15": "依尔苦我之日、遘难之年、俾我喜乐兮、",
      "16": "显尔作为于尔仆、著尔荣光于其裔兮、",
      "17": "愿我主上帝之恩临我、尚其坚立我手所作、我手所作、坚立之兮、"
    },
    "91": {
      "1": "居于至高者之密所、必恒在全能者之荫下兮、",
      "2": "我论耶和华云、彼为我避所、我保障、我所恃之上帝兮、",
      "3": "彼必拯尔、脱于捕鸟之网、疫疠之毒兮、",
      "4": "必覆尔以其羽、尔托庇其翼下、彼之诚实、乃盾乃干兮、",
      "5": "夜之惊骇、昼之飞矢、",
      "6": "暗中流行之疫疠、午间剿灭之灾患、尔皆不惧兮、",
      "7": "仆于尔侧者千、仆于尔右者万、灾不及尔兮、",
      "8": "惟得目睹、而观恶人受报兮、",
      "9": "尔以耶和华为避所、以至高者为居所、",
      "10": "灾祸不临尔身、疫疠不近尔幕兮、",
      "11": "彼必为尔命其使、佑尔于诸途兮、",
      "12": "扶尔以手、免尔足触石兮、",
      "13": "尔必踏狮与虺、践稚狮与蛇兮、",
      "14": "上帝曰、因其爱予、我必救援之、彼知我名、我必高举之兮、",
      "15": "彼吁予、我必允之、彼遭难、我必偕之、救援而尊荣之兮、",
      "16": "必以遐龄惬之、以我拯救示之兮、"
    },
    "92": {
      "1": "称谢耶和华、歌颂至高者之名、斯为美兮、",
      "2": "朝宣尔之慈惠、夕彰尔之信实、",
      "3": "用十弦之乐器与瑟、以琴清肃之声和之兮、",
      "4": "耶和华欤、尔以所为、使我悦怿、我因尔手所作、而欢呼兮、",
      "5": "耶和华欤、尔经营何其大、尔意綦深兮、",
      "6": "愚蠢者弗知、蒙昧者不明乎此兮、",
      "7": "恶人发生如草、作慝者兴盛、无非使之恒亡兮、",
      "8": "耶和华欤、惟尔崇高、永世靡暨兮、",
      "9": "耶和华欤、尔敌将亡、恶党必散兮、",
      "10": "惟尔使我昂角如兕、我乃新膏所膏兮、",
      "11": "我敌遭报、我得目睹、攻我之恶党受罚、我已耳闻兮、",
      "12": "义人必畅茂如棕树、生长如利巴嫩之香柏兮、",
      "13": "植于耶和华室、盛于我上帝院兮、",
      "14": "暮年犹结其实、汁满而色青兮、",
      "15": "以彰耶和华之正直、彼乃我之磐石、无有不义兮、"
    },
    "93": {
      "1": "耶和华秉权、自被威严、耶和华以力为衣、以力自束、世界坚立、永不动摇兮、",
      "2": "尔位亘古坚立、尔自太古而有兮、",
      "3": "耶和华欤、波涛汹涌、波涛漰渤、波涛澎湃、",
      "4": "耶和华有能、巍巍在上、越于大水之漰渤、沧海之激浪兮、",
      "5": "耶和华欤、尔法至实、尔室宜其为圣、迄于永久兮、"
    },
    "94": {
      "1": "耶和华欤、尔乃报复之上帝、报复之上帝欤、尚其显著兮、",
      "2": "鞫世者欤、尚其兴起、使骄者受应得之报兮、",
      "3": "耶和华欤、恶人欢呼、将至何时、伊于胡底兮、",
      "4": "彼乃喋喋、出言傲慢、作恶者皆自夸兮、",
      "5": "耶和华欤、彼压制尔民、困苦尔业、",
      "6": "杀嫠妇、戮覉旅、屠孤儿、",
      "7": "乃曰耶和华不及见、雅各之上帝不介意兮、",
      "8": "愚蠢之民、尔其思之、蒙昧之辈、何时为智乎、",
      "9": "造耳者岂无闻、制目者岂无见乎、",
      "10": "教诲列邦者、岂不惩责、以智训人者、岂无知识乎、",
      "11": "人之意念为虚、耶和华知之兮、",
      "12": "耶和华欤、尔所惩责、训以律者、其有福兮、",
      "13": "脱之于患难、锡之以绥安、迨为恶人掘阱兮、",
      "14": "耶和华不弃其民、不遗其业兮、",
      "15": "行鞫必归公义、心正者遵循之兮、",
      "16": "行恶者、孰为我起而攻之、作慝者、孰为我立而敌之、",
      "17": "微耶和华助我、我则速归幽寂兮、",
      "18": "耶和华欤、我曰我足滑跌时、尔之慈惠扶我兮、",
      "19": "我怀多虑、尔之慰藉娱我兮、",
      "20": "奸恶在位、藉律作慝、岂能与尔交通乎、",
      "21": "彼乃集攻义人、定无辜之罪兮、",
      "22": "惟耶和华为我高台、我上帝为我托庇之磐石兮、",
      "23": "乃以其罪加之、必因其恶绝之、耶和华我上帝、必绝之兮、"
    },
    "95": {
      "1": "其来歌颂耶和华、向救我之磐石欢呼兮、",
      "2": "以称谢诣其前、以诗歌向之欢呼兮、",
      "3": "盖耶和华为大神、为大君、超越诸神兮、",
      "4": "地之隐处在其手、山之高处亦属之、",
      "5": "沧海为其所有、乃其所造、陆地其手所甄陶兮、",
      "6": "其来鞠躬而拜、跪于造我之耶和华前兮、",
      "7": "彼乃我上帝、我侪为其所牧之民、手下之羊、愿尔今听其言兮、",
      "8": "勿刚愎乃心、如在米利巴、在旷野玛撒之日兮、",
      "9": "维时、尔祖见我所为、犹探我试我兮、",
      "10": "历年四十、我厌此代曰、斯民心迷、未识我途兮、",
      "11": "故我怒而誓曰、彼必不得入我安息兮、"
    },
    "96": {
      "1": "尔其向耶和华唱新歌、全地歌颂耶和华兮、",
      "2": "讴歌耶和华、颂赞其名、日宣其拯救兮、",
      "3": "述其尊荣于列邦、道其奇行于万民兮、",
      "4": "盖耶和华为大、宜宏赞美、超越诸神、宜切敬畏兮、",
      "5": "列邦之神、尽属虚无、惟耶和华创造诸天兮、",
      "6": "尊荣威严、在于其前、能力光华、显于圣所兮、",
      "7": "万民诸族欤、当以尊荣能力归于耶和华、咸归于耶和华兮、",
      "8": "以耶和华名应得之荣归之、奉礼入其院宇兮、",
      "9": "当衣圣服、崇拜耶和华、全地战栗于其前兮、",
      "10": "宣告列邦曰、耶和华秉权、世界坚立、不至动摇、彼必秉公、以鞫万民兮、",
      "11": "诸天其欢、大地其喜、海及充其中者、悉扬厥声兮、",
      "12": "田与其中所有、尚其欢欣、林间诸木、则欢呼于耶和华前兮、",
      "13": "盖彼将临、行鞫于地、以公义鞫斯世、以诚实鞫万民兮、"
    },
    "97": {
      "1": "耶和华秉权、大地其欢忭、群岛其喜乐兮、",
      "2": "密云黑暗环之、仁义公平、为其位之基兮、",
      "3": "火燎其前、焚四周之敌兮、",
      "4": "其电照耀世界、大地见之而颤兮、",
      "5": "山岳如蜡销镕、因其见耶和华、全地之主兮、",
      "6": "诸天宣其义、诸民见其荣兮、",
      "7": "凡奉雕像、以虚无自夸者、愿其蒙羞、尔诸神欤、敬拜上帝兮、",
      "8": "耶和华欤、郇民闻尔行鞫而喜、犹大之女、因之而乐兮、",
      "9": "耶和华欤、尔乃至高、超乎全地、尔被尊崇、越于诸神兮、",
      "10": "爱耶和华者欤、尔其恶恶、彼保圣民之命、拯之于恶人手兮、",
      "11": "光辉为行义者而布、喜乐为心正者所获、",
      "12": "尔义人欤、缘耶和华而喜、为其圣名而称谢兮、"
    },
    "98": {
      "1": "尔其向耶和华唱新歌、以其行奇事、彼之右手圣臂施救兮、",
      "2": "耶和华显其拯救、彰其公义于列邦兮、",
      "3": "对以色列家之慈惠信实、彼记忆之、地之四极、咸见我上帝之拯救兮、",
      "4": "全地其向耶和华欢呼、发声歌咏、而颂赞之兮、",
      "5": "鼓琴歌颂耶和华、以琴与和谐之声兮、",
      "6": "和以角笳之声、欢呼于大君耶和华前兮、",
      "7": "海及充其中者、世与居其间者、悉扬厥声兮、",
      "8": "波涛鼓掌、山岳应之、欢呼于耶和华前兮、",
      "9": "盖彼将临、行鞫于地、以公义鞫斯世、以中正鞫万民兮、"
    },
    "99": {
      "1": "耶和华秉权、万民其战栗、彼居基路伯上、大地其震动兮、",
      "2": "耶和华在郇为大、超越万民兮、",
      "3": "其名大而可畏、宜颂赞之、彼乃为圣兮、○",
      "4": "王有能力、而好公平、建立中正、在雅各家秉公行义兮、",
      "5": "尊崇我上帝耶和华、于其足几前敬拜之、彼乃为圣兮、○",
      "6": "其祭司中、有摩西亚伦、呼吁其名者中、有撒母耳、彼众呼吁耶和华、蒙其俞允兮、",
      "7": "在云柱中谕之、彼众守其法度、遵其所赐之典章兮、",
      "8": "耶和华我上帝欤、尔俞允之、为其行赦之上帝、然犹报其所行兮、",
      "9": "尊崇我上帝耶和华、敬拜于其圣山、盖我上帝耶和华为圣兮、"
    },
    "100": {
      "1": "全地其向耶和华欢呼、",
      "2": "欣喜而奉耶和华、讴歌而诣其前兮、",
      "3": "当知耶和华为上帝、彼乃造我、我亦属之、我为其民、为其牧场之羊兮、",
      "4": "以称谢入其门、以赞美入其院、感谢其恩、颂美其名兮、",
      "5": "盖耶和华乃善、其慈惠永存、其信实万世不易兮、"
    },
    "101": {
      "1": "我必讴歌慈惠公义、耶和华欤、我歌颂尔兮、",
      "2": "我致志于纯全之道、尔何时临莅我、必以纯全之心、行于家庭兮、",
      "3": "卑陋之事、我不寓目、偏僻之行、我所深恶、不沾我躬兮、",
      "4": "邪曲之心、我必远之、奸恶之事、我不识之兮、",
      "5": "潜毁其邻者、我必绝之、目高心傲者、我不容之兮、",
      "6": "境内忠诚之民、我目顾之、令其与我偕居、行纯全之道者、必服事我兮、",
      "7": "行诈者不得居于我室、言诳者不得立于我前、",
      "8": "境内恶人、我每晨必殄之、作慝之辈、必绝于耶和华之邑兮、"
    },
    "102": {
      "1": "耶和华欤、听我祈祷、使我呼吁达于尔前兮、",
      "2": "我遭难之日、勿向我掩面、我呼吁之时、其向我侧耳、速允我兮、",
      "3": "我之时日、如烟之消、我之骸骨、如炬之焚兮、",
      "4": "我心被伤、如草枯槁、以至忘餐兮、",
      "5": "发声呻吟、肤革贴骨兮、",
      "6": "我如旷野之鹈鹕、荒墟之鸱鸮兮、",
      "7": "醒而不寐、如屋顶之孤雀兮、",
      "8": "我敌终日诋我、狂待我者、指我而诅兮、",
      "9": "我食灰如饼、和泪而饮兮、",
      "10": "因尔忿恚震怒、取我而掷之兮、",
      "11": "我日如晷延长、我躬如草枯槁兮、○",
      "12": "耶和华欤、惟尔永存、尔志历世弗替兮、",
      "13": "尔将兴起、矜悯郇邑、今届抚恤之时、定期已至兮、",
      "14": "尔仆悦其石、而惜其土兮、",
      "15": "列邦必敬畏耶和华名、地上诸王、敬畏尔荣兮、",
      "16": "盖耶和华建筑郇邑、见于其荣兮、",
      "17": "垂念贫者之祷、不轻视其祈兮、",
      "18": "此言必为后人录之、将来受造之民、必颂赞耶和华兮、",
      "19": "盖耶和华自圣所高处垂鉴、自天俯视下土兮、",
      "20": "听俘囚之欷歔、释濒死之人兮、",
      "21": "俾人宣耶和华名于郇、播其声誉于耶路撒冷、",
      "22": "在万民诸国会集、崇事耶和华之时兮、",
      "23": "彼于中道、败我精力、促我时日兮、",
      "24": "我曰、我上帝欤、尔年历万世、勿使我中年而逝兮、",
      "25": "上古尔奠地基、诸天尔手所造兮、",
      "26": "斯必灭没、惟尔恒存、此皆如衣渐旧、尔将易之如服、则俱改变兮、",
      "27": "惟尔不易、尔年无尽兮、",
      "28": "尔仆之子必恒存、其裔坚立于尔前兮、"
    },
    "103": {
      "1": "我心当颂美耶和华、我衷所有、颂其圣名兮、",
      "2": "我心当颂美耶和华、勿忘其恩泽兮、",
      "3": "彼宥尔诸愆、医尔诸疾兮、",
      "4": "赎尔命于死亡、冠尔以仁爱慈惠兮、",
      "5": "锡以嘉物、餍尔所欲、俾尔反少如鹰兮、",
      "6": "耶和华行义事、为受虐者伸冤兮、",
      "7": "以其经营示摩西、以其作为示以色列人兮、",
      "8": "耶和华乃仁慈矜悯、迟于发怒、富有慈惠兮、",
      "9": "不恒置辩、不永怀怒兮、",
      "10": "未依我罪相待、未循我愆施报兮、",
      "11": "在于敬畏之者、慈惠之大、如天之高于地兮、",
      "12": "去我罪愆、如东之远于西兮、",
      "13": "敬畏之者、耶和华矜悯之、如父之恤其子兮、",
      "14": "盖知我之体质、念我为尘土兮、",
      "15": "维彼世人、其日如草、其生如野花兮、",
      "16": "一经风过、即归乌有、其地不复识之兮、",
      "17": null,
      "18": "惟敬畏耶和华、守其约、忆其律、而遵行者、耶和华之慈惠加之、其义施于子孙、自亘古至永久兮、",
      "19": "耶和华之位立于天、其权统万有兮、",
      "20": "具有能力、成其旨、听其命之诸使欤、其颂美耶和华、",
      "21": "为其役、行其旨之诸军欤、其颂美耶和华、",
      "22": "凡其所造、在其所辖之区、其颂美耶和华、我心颂美耶和华兮、"
    },
    "104": {
      "1": "我心当颂美耶和华、我上帝耶和华欤、尔为至大、衣以尊荣威严兮、",
      "2": "被光华如衣、布穹苍如帱兮、",
      "3": "安楼阁之栋于水中、以云为舆、驭风之翼而行兮、",
      "4": "以风为使、以火为役兮、",
      "5": "奠地之基、永不动摇兮、",
      "6": "以渊覆之、有若衣服、水高于山兮、",
      "7": "尔叱咤发、水即奔逃、尔雷声作、水即迅逝兮、",
      "8": "山乃出、谷乃陷、水归尔所定之区兮、",
      "9": "尔立厥界、俾不逾越、不复返而覆地兮、",
      "10": "使泉涌于陵谷、流于山间兮、",
      "11": "饮田原之兽、解野驴之渴兮、",
      "12": "飞鸟栖于水滨、鸣于树枝兮、",
      "13": "彼自其阁、灌溉山冈、缘其功效、大地饶足兮、",
      "14": "生草莱以饲六畜、备菜蔬以供人需、俾谷产于地兮、",
      "15": "又备酒醴以悦人心、膏油以泽人面、糗粮以固人志兮、",
      "16": "耶和华之林木、所植利巴嫩之香柏、足沾雨泽兮、",
      "17": "鸟构巢其中、鹤以松为室兮、",
      "18": "野羊处于高山、沙番藏于岩石兮、",
      "19": "彼立月以定时、日知其入兮、",
      "20": "造暗为夜、林间百兽潜出兮、",
      "21": "稚狮咆哮以攫物、向上帝求食兮、",
      "22": "日出兽藏、偃卧于穴兮、",
      "23": "人出而作、勤劳至暮兮、",
      "24": "耶和华欤、尔之造作何其多、皆以智慧而成、寰宇充尔财物兮、",
      "25": "海大且广、动物无数、小大咸有兮、",
      "26": "其中舟楫往来、鳄鱼游泳、为尔所造兮、",
      "27": "斯皆望尔、依时食之、",
      "28": "尔予之、彼取之、尔既张手、彼饫嘉物兮、",
      "29": "尔既掩面、彼则惊惶、尔断其气、彼即死亡、归于尘土兮、",
      "30": "尔遣尔神、彼乃受造、尔使地面更新兮、",
      "31": "愿耶和华之荣永存、愿耶和华悦其所造兮、",
      "32": "彼视地、地则颤动、彼扪山、山则发烟兮、",
      "33": "我毕生讴歌耶和华、我生存之日、歌颂我上帝兮、",
      "34": "我之思念、愿彼以为甘美、我因耶和华而乐兮、",
      "35": "愿罪人灭于地上、愿恶人归于乌有、我心当颂美耶和华、尔曹其赞扬耶和华兮、"
    },
    "105": {
      "1": "其称谢耶和华、呼吁其名、以其作为普告万民兮、",
      "2": "讴歌之、颂美之、道其奇行兮、",
      "3": "以其圣名为荣、凡求耶和华者、心宜欢悦兮、",
      "4": "求耶和华、与其能力、恒寻其面兮、",
      "5": null,
      "6": "其仆亚伯拉罕之裔、所选雅各子孙欤、念其所行奇事异迹、及其口之谳兮、",
      "7": "彼乃耶和华、我之上帝、行鞫于全地兮、",
      "8": "永念其约、所谕之言、千代不忘、",
      "9": "即与亚伯拉罕所立之约、对以撒所发之誓、",
      "10": "且于雅各为定例、于以色列为永约兮、",
      "11": "曰、我必锡尔以迦南地、为尔所得之业兮、",
      "12": "当时人寡、其数无几、旅于斯土兮、",
      "13": "由此族游于彼族、自此国至于彼国、",
      "14": "上帝不容人虐遇之、因之谴责列王兮、",
      "15": "曰、我受膏者、勿犯之、我之先知、勿伤之、",
      "16": "令饥馑临于斯土、尽绝所恃之粮兮、",
      "17": "遣人为其先导、约瑟被鬻为奴兮、",
      "18": "其足伤于柱、其身入于铁兮、",
      "19": "耶和华以其言试之、迨其应验兮、",
      "20": "治民之王、遣人释之、俾其自由兮、",
      "21": "立为冢宰、治其所有兮、",
      "22": "随意约束群臣、以智训迪耆老兮、",
      "23": "以色列遂至埃及、雅各旅于含地、",
      "24": "上帝繁衍其民、使强于敌兮、",
      "25": "然转敌人之心、俾憾其民、诡待其仆兮、",
      "26": "爰遣其仆摩西、与所选之亚伦、",
      "27": "显神迹于敌中、著异能于含地兮、",
      "28": "召彼晦冥、使地幽暗、未违其言兮、",
      "29": "变水为血、殄其鳞族兮、",
      "30": "青蛙群集其地、入于王之宫室兮、",
      "31": "发言而蝇群集、蚋遍四境兮、",
      "32": "雨雹为雨、降火于地兮、",
      "33": "击其葡萄、与无花果、毁伤境内林木兮、",
      "34": "发言而蝗至止、蚱蜢无数兮、",
      "35": "食尽田蔬、啮遍土产兮、",
      "36": "击其国中长子、壮时所首生兮、",
      "37": "导民而出、携金与银、其支派中、无一荏弱之人兮、",
      "38": "埃及恐惧、见其出而悦怿兮、",
      "39": "上帝布云为盖、夜烛以火兮、",
      "40": "应其所求、使鹑至止、饱以天粮兮、",
      "41": "辟磐石而水涌、流入旱地若河兮、",
      "42": "盖忆其圣言、及其仆亚伯拉罕兮、",
      "43": "导民欣然而出、选民讴歌而出兮、",
      "44": "赐以列邦之地、异族劳而备者、承之为业兮、",
      "45": "欲彼遵其律、守其法、尔其颂美耶和华兮、"
    },
    "106": {
      "1": "尔其颂美耶和华、称谢耶和华、以其为善、慈惠永存兮、",
      "2": "孰克述耶和华之能事、播其声誉乎、",
      "3": "凡秉公正、与常行公义者、其有福兮、",
      "4": "耶和华欤、以尔待民之恩惠念我、以尔拯救顾我兮、",
      "5": "俾我见尔选民之昌、致乐尔民之乐、与尔业共其荣兮、○",
      "6": "我与列祖同干罪戾、行邪作恶兮、",
      "7": "我列祖在埃及、不明尔异迹、不忆尔厚惠、乃于红海悖逆兮、",
      "8": "然彼缘其名而救之、彰厥大能兮、",
      "9": "爰叱红海、其海乃涸、导之涉深、如履原野兮、",
      "10": "援之于憾者之手、赎之于敌人之手兮、",
      "11": "水淹其敌、靡有孑遗兮、",
      "12": "民信其言、而歌颂之兮、",
      "13": "遽尔忘其作为、不俟其旨兮、",
      "14": "在旷野纵其欲、在荒原试上帝兮、",
      "15": "遂以所求赐之、惟使其神衰弱兮、",
      "16": "民在营中、媢嫉摩西、及耶和华之圣者亚伦兮、",
      "17": "地则坼裂、吞大坍、掩亚比兰党兮、",
      "18": "火爇其党、焰焚恶人兮、",
      "19": "民在何烈制犊、崇拜铸像兮、",
      "20": "如是以彼之荣、易为啮刍之牛像兮、",
      "21": "忘其救者上帝、行大事于埃及、",
      "22": "施异迹于含地、行可畏之事于红海兮、",
      "23": "是以上帝有言、必翦灭之、惟所选之摩西、当其冲、立其前、挽回其怒、免行翦灭兮、",
      "24": "民亦蔑视美地、不信其言、",
      "25": "在幕中出怨言、弗听耶和华命兮、",
      "26": "彼遂举手而誓曰、必仆之于野、",
      "27": "踣其裔于列国、散之于各地兮、",
      "28": "民亦契于巴力毗珥、食祭死物之品兮、",
      "29": "如是而行、致激厥怒、疫疠流行其中兮、",
      "30": "时非尼哈起而行罚、瘟灾以息兮、",
      "31": "此为其义、历世靡暨兮、",
      "32": "民在米利巴水、复干厥怒、累及摩西兮、",
      "33": "因民悖逆其神、彼则口出躁言兮、",
      "34": "民亦不遵耶和华命、灭绝异邦、",
      "35": "乃与诸族杂处、习其行为兮、",
      "36": "事其偶像、为己网罗兮、",
      "37": "献其子女、以祭鬼神兮、",
      "38": "流无辜之血、即其子女之血、以祭迦南偶像、其地为血所污兮、",
      "39": "缘其所行自污、所为徇欲兮、",
      "40": "于是耶和华忿怒其民、厌恶己业兮、",
      "41": "付于异邦之手、憾之者制之兮、",
      "42": "厥敌虐之、俾服其手下兮、",
      "43": "上帝屡援之、惟彼谋逆、因其罪戾、至于卑微兮、",
      "44": "然犹听其呼吁、恤其患难兮、",
      "45": "为之记忆其约、依其厚惠、而回厥意兮、",
      "46": "使于虏之者、得蒙矜恤兮、○",
      "47": "耶和华我上帝欤、尚其救我、自列邦集我、俾称扬尔圣名、夸耀尔声誉兮、",
      "48": "以色列之上帝耶和华、当颂美之、自亘古迄永久、众民宜曰、诚所愿也、尔其颂美耶和华兮、"
    },
    "107": {
      "1": "当称谢耶和华、以其为善、慈惠永存兮、",
      "2": "耶和华所赎之民、赎自敌手者、当言此兮、",
      "3": "自列邦集之、自东自西、自南自北兮、○",
      "4": "彼流离于旷野、在荒原之途、未见可居之邑兮、",
      "5": "载饥载渴、其心昏愦兮、",
      "6": "患难之时、呼吁耶和华、遂援之于困苦兮、",
      "7": "导之行于直道、使往可居之邑兮、",
      "8": "愿人称谢耶和华、因其有慈惠、及为世人行奇事兮、",
      "9": "仰慕之心、使之餍足、饥馁之心、饫以嘉物兮、○",
      "10": "居幽暗死荫者、拘以困苦、絷以铁索兮、",
      "11": "因其违上帝之言、蔑至上者之旨兮、",
      "12": "故以劳苦抑其心、彼乃颠踬、辅助无人兮、",
      "13": "患难之时、呼吁耶和华、遂援之于困苦兮、",
      "14": "导出幽暗死荫、断其絷维兮、",
      "15": "愿人称谢耶和华、因其有慈惠、及为世人行奇事兮、",
      "16": "毁其铜门、断其铁楗兮、○",
      "17": "愚人因其愆尤罪戾、罹于祸患兮、",
      "18": "其心厌诸食物、近于死门兮、",
      "19": "患难之时、呼吁耶和华、遂援之于困苦兮、",
      "20": "出言医之、援之于死亡兮、",
      "21": "愿人称谢耶和华、因其有慈惠、及为世人行奇事兮、",
      "22": "献称谢以为祭、讴歌宣其作为兮、○",
      "23": "乘舟航海、营业于巨浸者、",
      "24": "得见耶和华之作为、及其奇事、在于深渊兮、",
      "25": "发命令、起狂风、波浪翻腾兮、",
      "26": "其人上至穹苍、下至深渊、因其遭祸、厥心消融兮、",
      "27": "摇曳不定、蹩躠有若醉人、计穷智尽兮、",
      "28": "患难之时、呼吁耶和华、遂援之于困苦兮、",
      "29": "息其狂风、平其波浪兮、",
      "30": "人因宁靖而喜、引至欲往之泊所兮、",
      "31": "愿人称谢耶和华、因其有慈惠、及为世人行奇事兮、",
      "32": "在民众会中尊祟之、在长老聚所颂美之兮、○",
      "33": "彼变江河为旷野、源泉为燥土、",
      "34": "沃壤为卤地、皆因居民之罪兮、",
      "35": "彼变旷野为水泽、旱地为源泉兮、",
      "36": "使饥者处之、建可居之邑兮、",
      "37": "耕种田亩、栽植葡萄、获其所产兮、",
      "38": "锡以福祉、俾其繁衍、不容牲畜鲜少兮、",
      "39": "厥后复遭暴虐、患难忧苦、民乃减少、而卑抑兮、",
      "40": "彼加凌辱于君王、使其流离于野、无路可循兮、",
      "41": "惟脱贫人于患难、置之高处、俾有家属成群兮、",
      "42": "正人见之欣喜、恶者口塞兮、",
      "43": "智者注意斯事、思念耶和华之慈惠兮、"
    },
    "108": {
      "1": "上帝欤、我心坚定、必以我灵讴歌颂美兮、",
      "2": "琴瑟其兴、我企望黎明兮、",
      "3": "耶和华欤、我必于诸民中称谢尔、于列邦中歌颂尔、",
      "4": "尔之慈惠峻极于天、诚实及于霄汉兮、",
      "5": "上帝欤、愿尔崇高越于诸天、尊荣越于全地兮、",
      "6": "求尔俞允我、拯以右手、俾尔所爱者得释兮、",
      "7": "上帝以其圣而言曰、我必欢欣、分割示剑、勘丈疏割谷兮、",
      "8": "基列属我、玛拿西亦属我、以法莲为我首铠、犹大为我杖兮、",
      "9": "摩押为我浴盘、将于以东而投我屦、我因非利士而欢呼兮、",
      "10": "谁导我入坚城、谁引我至以东兮、",
      "11": "上帝欤、尔非弃我乎、上帝欤、尔不与我军偕出兮、",
      "12": "求尔助我攻敌、人之辅助、乃徒然兮、",
      "13": "我恃上帝毅然而行、彼乃践踏我敌兮、"
    },
    "109": {
      "1": "我所颂美之上帝欤、勿缄默兮、",
      "2": "恶人与诡诈者、启口攻我、以欺诳之舌语我兮、",
      "3": "以憾恨之言环我、无端攻我兮、",
      "4": "我惟祈祷是务、彼为我敌、以报我爱兮、",
      "5": "以恶报我善、以恶报我爱兮、",
      "6": "愿尔委一恶人制之、置一仇敌立其右兮、",
      "7": "彼受鞫时、愿其负罪而出、彼之祈祷、反为咎戾兮、",
      "8": "愿其时日无几、其职为他人所得兮、",
      "9": "其子为孤、其妻为嫠、",
      "10": "子女流离为丐、觅食他方、远其荒凉之家兮、",
      "11": "愿盘剥者取其所有、彼勤劳所得、外人夺之兮、",
      "12": "愿无人恩待之、无人矜恤其孤兮、",
      "13": "愿其裔被绝、其名涂于后世兮、",
      "14": "其祖之罪、愿耶和华忆之、其母之恶、愿不见涂兮、",
      "15": "愿其罪恶、恒在耶和华前、致绝其志于世兮、",
      "16": "因其不以施恩为念、乃迫穷乏与忧伤者、欲致之死兮、",
      "17": "惟好咒诅、而诅临之、不喜祝福、而福远之兮、",
      "18": "彼以咒诅为衣、咒诅如水入其脏、如油入其骨兮、",
      "19": "愿咒诅为其蔽体之服、常束之绅兮、",
      "20": "凡我仇敌、及诋我者、耶和华以此报之兮、",
      "21": "主耶和华欤、因尔名故、善待我、缘尔慈惠之美、拯救我兮、",
      "22": "我乃贫乏、中心伤痛兮、",
      "23": "我之逝也、如日影沈西、如蝗虫飘荡兮、",
      "24": "我因禁食、膝弱体瘦兮、",
      "25": "为众凌辱、见我而摇首兮、",
      "26": "我上帝耶和华欤、尚其助我、依尔慈惠、拯救我兮、",
      "27": "使人咸知此出尔手、乃尔耶和华所行兮、",
      "28": "任其咒诅、惟尔祝福、彼兴起时、必蒙羞耻、尔仆欣喜兮、",
      "29": "愿敌被辱、愿其抱愧、如衣以袍兮、",
      "30": "我必以口深谢耶和华、在众中颂美之兮、",
      "31": "盖彼必立贫人之右、救其脱于行鞫之人兮、"
    },
    "110": {
      "1": "耶和华谓我主云、尔坐我右、俟我以尔敌、为尔足几兮、",
      "2": "耶和华必使尔力之杖、伸出于郇、曰、尔其操权于敌兮、",
      "3": "尔行军时、尔民必衣圣服、乐心自献、尔之丁壮、光耀如朝露兮、",
      "4": "耶和华既誓、必不回意、尔依麦基洗德之班、永为祭司兮、",
      "5": "主在尔右发怒时、必击破列王兮、",
      "6": "行鞫于列邦、使尸满战场、击破多国之首兮、",
      "7": "饮于道旁之溪、因而昂首兮、"
    },
    "111": {
      "1": "尔其颂美耶和华、我于正人之议场、众人之公会、一心称谢耶和华兮、",
      "2": "大哉、耶和华之作为、凡乐之者所究察兮、",
      "3": "彼之经营、乃荣与威、其义永存兮、",
      "4": "所行奇异、俾人忆之、耶和华乃仁慈矜悯兮、",
      "5": "赐粮于畏之者、永念其约兮、",
      "6": "以作为之能力示其民、以列邦赐之为业兮、",
      "7": "其手所为、诚实公义、其律确定兮、",
      "8": "永久坚立、成于诚实正直兮、",
      "9": "施救赎于其民、永立厥约、其名圣而可畏兮、",
      "10": "寅畏耶和华、为智慧之肇始、守其诫命者为明哲、耶和华之声誉永存兮、"
    },
    "112": {
      "1": "尔其颂美耶和华、寅畏耶和华、深悦其诫命者、其有福兮、",
      "2": "其裔必强盛于地上、正人之后代、必蒙福兮、",
      "3": "其家富有货财、其义永存兮、",
      "4": "正人在幽暗中、光辉为之显著、其人慈悲、矜悯公义兮、",
      "5": "施恩而贷金者、必获益、在受鞫时、必得直兮、",
      "6": "永不动摇、义人恒被记忆兮、",
      "7": "噩耗不惊、心志坚定、惟耶和华是恃兮、",
      "8": "其心稳固、无所畏葸、迨见其敌遭报兮、",
      "9": "彼散财、彼济贫、其义永存、其角以荣高举兮、",
      "10": "恶者见之而恚恨、切齿而消亡、恶党所欲、必归乌有兮、"
    },
    "113": {
      "1": "尔其颂美耶和华、耶和华仆颂美之、颂美耶和华名兮、",
      "2": "耶和华之名宜称颂、自今迄于永久兮、",
      "3": "自日出之所、至日入之区、宜颂美耶和华名兮、",
      "4": "耶和华超乎万民、其荣高于诸天兮、",
      "5": "我上帝耶和华居位崇高、谁似之兮、",
      "6": "乃自谦卑、俯察天地兮、",
      "7": "举贫穷于尘埃、擢匮乏于粪壤、",
      "8": "列诸牧伯、即其民之牧伯兮、",
      "9": "使不妊之妇治家、为多子之母、安居欢乐、尔其颂美耶和华兮、"
    },
    "114": {
      "1": "以色列出埃及、雅各家离异言之民、",
      "2": "维时、犹大为耶和华圣所、以色列为其邦畿兮、",
      "3": "海见之而逃遁、约但返流兮、",
      "4": "山岳踊跃如牡羊、冈陵踊跃如羔羊兮、",
      "5": "海欤、尔何为而逃遁、约但欤、尔何为而返流、",
      "6": "山岳欤、尔何为踊跃如牡羊、冈陵欤、尔何为踊跃如羔羊、",
      "7": "尔大地欤、其颤动于主前、雅各之上帝前兮、",
      "8": "彼变磐石为池沼、坚石为源泉兮、"
    },
    "115": {
      "1": "耶和华欤、因尔慈惠诚实、荣不归我、不归于我、乃归尔名兮、",
      "2": "列邦奚曰、彼之上帝安在兮、",
      "3": "我之上帝在天、随其所欲而行兮、",
      "4": "异邦偶像、乃银乃金、人手所造、",
      "5": "有口不言、有目不见、",
      "6": "有耳不闻、有鼻不嗅、",
      "7": "有手不挈、有足不行、喉不出言兮、",
      "8": "造之者、赖之者、必似之兮、",
      "9": "以色列欤、尔其恃耶和华、彼为其助其盾兮、",
      "10": "亚伦家欤、尔其恃耶和华、彼为其助其盾兮、",
      "11": "寅畏耶和华者欤、尔其恃耶和华、彼为其助其盾兮、",
      "12": "耶和华垂念我、必锡以嘏、锡嘏于以色列家、锡嘏于亚伦家兮、",
      "13": "锡嘏于寅畏耶和华者、无论大小兮、",
      "14": "愿耶和华使尔日益繁衍、爰及子孙兮、",
      "15": "造天地之耶和华、锡嘏于尔兮、",
      "16": "诸天为耶和华所有、地则赐予世人兮、",
      "17": "死人及下入幽寂者、不颂美耶和华兮、",
      "18": "惟我必称颂耶和华、自今迄于永久、尔其颂美耶和华兮、"
    },
    "116": {
      "1": "我爱耶和华、以其听我声、闻我恳求兮、",
      "2": "彼既向我侧耳、我毕生呼吁之兮、",
      "3": "死亡之绳索绕我、阴府之痛苦迫我、我遭难遇苦兮、",
      "4": "我则呼吁耶和华名曰、耶和华欤、求尔救援我魂兮、",
      "5": "耶和华仁且义、我上帝矜悯为怀兮、",
      "6": "庸庸者流、耶和华佑之、我乃卑微、彼拯我兮、",
      "7": "我心欤、尔其复安、耶和华厚待尔兮、",
      "8": "尔救我命、免于死亡、目不流涕、足不颠踬兮、",
      "9": "我在生人之地、必行于耶和华前兮、",
      "10": "我因信而言此、我遭大难兮、",
      "11": "我惊惶时、则曰人尽妄诞兮、",
      "12": "耶和华锡我诸恩、何以报之兮、",
      "13": "必举拯救之杯、称扬耶和华名兮、",
      "14": "偿我愿于耶和华、在众民前兮、",
      "15": "圣民之亡、乃耶和华所珍视兮、",
      "16": "耶和华欤、我诚为尔仆、我为尔仆、尔婢之子、尔已释我缚兮、",
      "17": "必以称谢为祭献尔、称扬耶和华名兮、",
      "18": null,
      "19": "偿我愿于耶和华在众民前、在耶和华室院、在耶路撒冷邑中兮、尔其颂美耶和华兮、"
    },
    "117": {
      "1": "尔诸国欤、其颂美耶和华、尔诸民欤、其称扬之、",
      "2": "盖施我之慈惠广大、耶和华之诚实永存、尔其颂美耶和华兮、"
    },
    "118": {
      "1": "尔其称谢耶和华、以其为善、慈惠永存兮、",
      "2": "愿以色列曰、其慈惠永存、",
      "3": "亚伦家曰、其慈惠永存、",
      "4": "寅畏耶和华者曰、其慈惠永存兮、",
      "5": "我在难中、呼吁耶和华、耶和华俞允我、导入宽广之区兮、",
      "6": "耶和华偕我、我无所惧、人其奈我何兮、",
      "7": "耶和华偕我、在助我者之中、憾我者遭报、我必目睹兮、",
      "8": "托庇于耶和华、愈于恃世人、",
      "9": "托庇于耶和华、愈于恃牧伯兮、",
      "10": "万民环我、我赖耶和华名、必殄灭之、",
      "11": "彼众环我困我、我赖耶和华名、必殄灭之兮、",
      "12": "环我如蜂、其熄也、如荆棘之火、我赖耶和华名、必殄灭之兮、",
      "13": "敌力搠我、欲颠仆我、惟耶和华助我兮、",
      "14": "耶和华为我力我歌、成为我之拯救兮、",
      "15": "义人幕中、有欢呼拯救之声、耶和华之右手、奋然有为兮、",
      "16": "耶和华之右手高举、耶和华之右手、奋然有为兮、",
      "17": "我必不死、仍得生存、宣扬耶和华之作为兮、",
      "18": "耶和华惩我以严、惟未致我于死兮、",
      "19": "其为我辟义门、我将入而称谢耶和华兮、",
      "20": "是乃耶和华之门、义人将入之兮、",
      "21": "我必称谢尔、因尔俞允我、成为我之拯救兮、",
      "22": "工师所弃之石、成为屋隅首石、",
      "23": "此耶和华所为、我目奇之兮、",
      "24": "斯乃耶和华所定之日、我必欢欣喜乐兮、",
      "25": "耶和华欤、求尔今施拯救、耶和华欤、求尔使我亨通兮、",
      "26": "奉耶和华名而来者、宜颂美之、我在耶和华室中、为尔祝嘏兮、",
      "27": "耶和华为上帝、锡我辉光、当以绳系牺牲、至于坛角兮、",
      "28": "尔为我上帝、我必称谢尔、尔为我上帝、我必尊崇尔兮、",
      "29": "尔其称谢耶和华、以其为善、慈惠永存兮、"
    },
    "119": {
      "1": "行为完备、循耶和华之律者、其有福兮、",
      "2": "守其法度、一心求之者、其有福兮、",
      "3": "不行非义、遵行其道兮、",
      "4": "尔以训词谕我、俾我谨守兮、",
      "5": "愿我趋向坚定、守尔典章兮、",
      "6": "我重尔诸诫、必不羞愧兮、",
      "7": "学尔义鞫、必以正心称谢尔兮、",
      "8": "我将守尔典章、勿我永弃兮、○",
      "9": "少者何以洁其品行、惟依尔言自慎兮、",
      "10": "我一心求尔、勿容我违尔诫命兮、",
      "11": "我以尔言藏于心、免获罪于尔兮、",
      "12": "耶和华欤、尔宜颂美、以尔典章训我兮、",
      "13": "尔口所谕之律例、我口述之兮、",
      "14": "我悦尔法之道、如悦多财兮、",
      "15": "我必默思尔训词、重视尔道途兮、",
      "16": "以尔典章为乐、不忘尔言兮、○",
      "17": "尚其厚待尔仆、使我生存、我乃遵守尔言兮、",
      "18": "启我之目、俾见尔律之妙兮、",
      "19": "我在世为羇旅、尔之诫命、勿隐于我兮、",
      "20": "我恒慕尔律例、至于心碎兮、",
      "21": "骄泰者、尔谴责之、彼违尔诫命、乃可诅兮、",
      "22": "我守尔法度、尚其去我毁辱兮、",
      "23": "牧伯坐而诋我、尔仆思尔典章兮、",
      "24": "尔之法度、为我所悦、乃我谋士兮、○",
      "25": "我魂附近尘土、其依尔言苏我兮、",
      "26": "我陈我行、蒙尔俞允、其诲我以尔典章兮、",
      "27": "使我明悉尔训之道、我则思尔奇妙兮、",
      "28": "我心因困苦而消融、其依尔言固我兮、",
      "29": "使我远于诡道、施恩锡以尔律兮、",
      "30": "我择忠信之道、陈尔律例于前兮、",
      "31": "耶和华欤、我体尔法度、勿使我愧耻兮、",
      "32": "尔拓我心、我则趋尔诫之道兮、○",
      "33": "耶和华欤、示我以尔典章之道、我必终守之兮、",
      "34": "畀我明哲、我则守尔律、一心遵之兮、",
      "35": "使行尔诫之道、因我乐此兮、",
      "36": "其转我心、向尔法度、不向非义之财兮、",
      "37": "其转我目、不视虚妄、苏我于尔道兮、",
      "38": "所许寅畏尔者之言、祈坚定于尔仆兮、",
      "39": "去我所惧之耻辱、尔之律例维善兮、",
      "40": "我慕尔训词、苏我于尔义兮、○",
      "41": "耶和华欤、尔之慈惠、尔之拯救、依尔言加诸我兮、",
      "42": "我则有词答辱我者、盖我恃尔言兮、",
      "43": "我仰尔律例、勿自我口、尽夺真埋之言兮、",
      "44": "我则遵守尔律、永世弗替兮、",
      "45": "行于宽广之区、因我究尔训词兮、",
      "46": "在列王前、言尔法度、不至蒙羞兮、",
      "47": "我必乐尔诫命、素为我所爱兮、",
      "48": "我举手于尔诫命、素为我所爱、思维尔典章兮、○",
      "49": "其念所谕尔仆之言、俾我有望兮、",
      "50": "尔言苏我、我在难中、因此得慰兮、",
      "51": "骄者讥我维甚、我犹未离尔律兮、",
      "52": "耶和华欤、尔古昔之律例、我记忆之、而自慰兮、",
      "53": "因恶人违尔律、我则发怒甚烈兮、",
      "54": "我寓旅舍、以尔典章、为我诗歌兮、",
      "55": "耶和华欤、我于夜间忆尔名、守尔律兮、",
      "56": "我之得此、因守尔训词兮、○",
      "57": "耶和华为我业、我曰必守尔言兮、",
      "58": "我一心求尔恩、其依尔言悯我兮、",
      "59": "我思所行之道、移足于尔法度兮、",
      "60": "守尔诫命、速而弗缓兮、",
      "61": "恶人之索绕我、惟我未忘尔律兮、",
      "62": "缘尔公义之律例、我必中夜而起、称谢尔兮、",
      "63": "守尔训词、寅畏尔者、我与之为侣兮、",
      "64": "耶和华欤、尔之慈惠、遍于大地、以尔典章训我兮、○",
      "65": "耶和华欤、尔素善待尔仆、如尔所言、",
      "66": "其以明哲知识训我、因我信尔诫命兮、",
      "67": "我未受苦之先、曾入歧路、今守尔言兮、",
      "68": "尔乃善、所行亦善、以尔典章训我兮、",
      "69": "骄者造诳言以攻我、而我一心守尔训词兮、",
      "70": "彼心钝如蒙脂、惟我悦尔律兮、",
      "71": "我之受难、乃为我益、使我学尔典章兮、",
      "72": "尔口所谕之律、在我愈于金银千万兮、○",
      "73": "尔手缔造我、建立我、其以明哲赐我、俾我学尔诫命兮、",
      "74": "寅畏尔者、见我而喜、以我仰望尔言兮、",
      "75": "耶和华欤、我知尔谳乃义、尔之苦我、由于信实兮、",
      "76": "求尔以尔慈惠慰我、依谕尔仆之言兮、",
      "77": "愿尔恩宠临我、俾我生存、尔律为我所悦兮、",
      "78": "愿骄人蒙羞、以其无端倾我、惟我思尔训词兮、",
      "79": "愿寅畏尔者归我、彼则知尔法度兮、",
      "80": "愿我尽心于尔典章、使我不至愧怍兮、○",
      "81": "我心望尔拯救、而致疲惫、我仍仰望尔言兮、",
      "82": "因望尔言、我目昏眊、乃曰、尔何时慰我兮、",
      "83": "我如烟中之革囊、我则不忘兮、",
      "84": "尔仆之日几何、迫我之人、尔何时鞫之兮、",
      "85": "骄者不从尔律、为我掘阱兮、",
      "86": "尔之诫命、咸属真实、彼无端迫我、尚其助我兮、",
      "87": "彼几灭我于世、而我未违尔训词兮、",
      "88": "依尔慈惠苏我、我则守尔口谕之法度兮、○",
      "89": "耶和华欤、尔言坚立于天、永世弗替兮、",
      "90": "尔之信实、历世不易、尔奠大地、地乃恒存兮、",
      "91": "依尔律例、迄今犹存、万物咸为尔仆兮、",
      "92": "我若不悦尔律、必早亡于患难兮、",
      "93": "尔以训词苏我、故我永不忘之兮、",
      "94": "我属乎尔、尚其拯予、我素究尔训词兮、",
      "95": "恶人窥伺、欲灭绝我、惟我思尔法度兮、",
      "96": "我观万事、皆有其限、惟尔诫命甚广兮、○",
      "97": "我爱尔律何其切、竟日思之兮、",
      "98": "尔之诫命、长久偕我、使我智于敌兮、",
      "99": "我之明哲、越于诸师、以我思尔法度兮、",
      "100": "我所通达、越于耆老、以我守尔训词兮、",
      "101": "我禁我足、远诸邪途、以守尔言兮、",
      "102": "我蒙尔训、未违尔律例兮、",
      "103": "尔言之味何其甘、入于我口、较胜于蜜兮、",
      "104": "我藉尔训词、而得明哲、恶诸邪途兮、○",
      "105": "尔言为我足前之灯、途间之光兮、",
      "106": "尔公义之律例、我曾立誓为证、必守之兮、",
      "107": "耶和华欤、我苦殊深、其依尔言苏我兮、",
      "108": "耶和华欤、我口所乐献之颂词、求尔纳之、以尔律例训我兮、",
      "109": "我命恒处危境、我犹不忘尔律兮、",
      "110": "恶人为我设网、惟我未违尔训词兮、",
      "111": "我以尔法度为永业、盖为我心所悦兮、",
      "112": "我专心从尔典章、至于终极兮、○",
      "113": "贰心者、我恶之、惟爱尔律兮、",
      "114": "尔为我避所、我干盾、我仰望尔言兮、",
      "115": "作恶者流、尔其远我、俾守我上帝之诫命兮、",
      "116": "其依尔言扶我、俾我生存、勿令我失望、而蒙羞兮、",
      "117": "尔其扶我、我则安定、恒重尔典章兮、",
      "118": "凡违尔典章者、尔蔑弃之、因其诡诈徒然兮、",
      "119": "世上恶人、尔去之如渣滓、故我爱尔法度兮、",
      "120": "我身因畏尔而战栗、尔之行鞫、我亦惧之兮、○",
      "121": "我素行正直公义、勿遗我于强暴兮、",
      "122": "其保尔仆、俾得佳境、勿任骄人虐我兮、",
      "123": "望尔拯救、及公义之言、我目昏眊兮、",
      "124": "依尔慈惠待尔仆、以尔典章训我兮、",
      "125": "我为尔仆、赐我明哲、俾知尔法度兮、",
      "126": "耶和华兴起之时已届、因人废尔律兮、",
      "127": "我爱尔诫命愈于金、愈于精金兮、",
      "128": "凡尔训词、我视为善、恶诸邪途兮、○",
      "129": "尔之法度奇妙、我心遵守兮、",
      "130": "尔言既阐、光辉斯著、使庸人明哲兮、",
      "131": "我口孔张而喘、因慕尔诫命兮、",
      "132": "其转而悯我、如素待爱尔名者兮、",
      "133": "固我步履于尔言、勿任罪恶制我兮、",
      "134": "赎我脱人之虐、我则守尔训词兮、",
      "135": "使尔容光烛尔仆、以尔典章训我兮、",
      "136": "我目出涕若川流、因人不守尔律兮、○",
      "137": "耶和华欤、尔乃公义、尔谳亦正直兮、",
      "138": "尔之法度、定于公义、及不易之信实兮、",
      "139": "我之热衷铄我、缘我敌忘尔言兮、",
      "140": "尔言至精、尔仆爱之兮、",
      "141": "我乃卑微、而被蔑视、不忘尔训词兮、",
      "142": "尔义为永义、尔律乃真实兮、",
      "143": "患难惨怛及我、惟尔诫命、为我所悦兮、",
      "144": "尔之法度、永为公义、畀予明哲、我则生存兮、○",
      "145": "耶和华欤、我一心呼吁尔、尚其俞允、我必守尔典章兮、",
      "146": "我呼吁尔、尚其救予、我则守尔法度兮、",
      "147": "黎明未届、我乃呼吁、企望尔言兮、",
      "148": "夜更未深、我目炯然、以思尔言兮、",
      "149": "耶和华欤、依尔慈惠、垂听我声、依尔律例苏我兮、",
      "150": "谋恶迫我者近我、彼远尔律兮、",
      "151": "耶和华欤、尔乃近我、尔之诫命、皆真实兮、",
      "152": "我究尔法度、夙知为尔所立、以迄永久兮、○",
      "153": "其念我苦、而施救援、以我不忘尔律兮、",
      "154": "伸我冤而赎我、依尔言苏我兮、",
      "155": "拯救远乎恶人、以其不究尔典章兮、",
      "156": "耶和华欤、尔之恩宠广大、依尔律例苏我兮、",
      "157": "迫我仇我者众、惟我未违尔法度兮、",
      "158": "奸诈之辈、我见而恶之、以其不守尔言兮、",
      "159": "我爱尔训词、尔其念之、耶和华欤、依尔慈惠苏我兮、",
      "160": "尔道之纲乃诚、尔公义之律例永存兮、○",
      "161": "牧伯无故迫我、惟我心畏尔言兮、",
      "162": "我悦尔言、如大获虏物兮、",
      "163": "诳言我憾恶之、惟爱尔律兮、",
      "164": "因尔公义之律例、我颂美尔、日凡七次兮、",
      "165": "爱尔律者、大获平康、无由颠踬兮、",
      "166": "耶和华欤、我企望尔拯救、遵行尔诫命兮、",
      "167": "我心守尔法度、爱之甚笃兮、",
      "168": "我守尔训词法度、所行皆在尔前兮、○",
      "169": "耶和华欤、愿我呼吁达于尔前、依尔之言、畀我明哲兮、",
      "170": "愿我恳求达于尔前、依尔之言拯我兮、",
      "171": "愿我口颂美、因尔以典章训我兮、",
      "172": "愿我舌讴歌尔言、因尔诫命、咸为公义兮、",
      "173": "愿尔着手助我、因我择尔训词兮、",
      "174": "耶和华欤、我慕尔拯救、尔律为我所悦兮、",
      "175": "愿我生存、则颂美尔、愿尔律例扶助我兮、",
      "176": "我如亡羊、行于歧路、其寻尔仆、因我不忘尔诫命兮、"
    },
    "120": {
      "1": "我在难中、呼吁耶和华、蒙其俞允兮、",
      "2": "耶和华欤、尚其援我、脱于诳口诡舌兮、",
      "3": "诡舌欤、当何以予之、何以加之、",
      "4": "即以武士之利矢、罗腾之爇炭兮、",
      "5": "我旅于米设、寓于基达之幕、其有祸兮、",
      "6": "憾和平者、我与之偕居已久兮、",
      "7": "我所愿乃和平、惟我言之、彼欲战鬬兮、"
    },
    "121": {
      "1": "我举目向山、我之扶助、何自而来、",
      "2": "我之扶助、来自造天地之耶和华兮、",
      "3": "彼不任尔失足、护佑尔者不寐兮、",
      "4": "护佑以色列者、不寐不眠兮、",
      "5": "护佑尔者乃耶和华、耶和华为荫于尔右兮、",
      "6": "白昼日不尔伤、昏夜月不尔害兮、",
      "7": "耶和华护佑尔、俾免诸灾、护佑尔命兮、",
      "8": "尔出尔入、耶和华护佑之、自今迄于永久兮、"
    },
    "122": {
      "1": "或谓我曰、我侪其诣耶和华室、我则欢欣兮、",
      "2": "耶路撒冷欤、我足立于尔门兮、",
      "3": "耶路撒冷之建、如绵亘之城兮、",
      "4": "诸支派、耶和华之支派往彼、乃以色列之定例、欲称颂耶和华名兮、",
      "5": "在彼设鞫位、即大卫室之位兮、",
      "6": "其为耶路撒冷求平康、凡爱之者、必亨通兮、",
      "7": "愿尔城中平康、愿尔宫内亨通兮、",
      "8": "因我昆弟俦侣故、我曰愿平康在尔中、",
      "9": "因我上帝耶和华室故、我求尔益兮、"
    },
    "123": {
      "1": "居于诸天者欤、我向尔举目兮、",
      "2": "如仆之目、望主人之手、如婢之目、望主母之手、我目亦望我上帝耶和华、待其矜悯兮、",
      "3": "耶和华欤、矜悯我、我被藐视特甚兮、",
      "4": "我侪极受安逸者之讥诮、骄泰者之蔑视兮、"
    },
    "124": {
      "1": "以色列当曰、非耶和华偕我、",
      "2": "非耶和华与我共在、人起而攻我、",
      "3": "奋怒于我、则生吞我兮、",
      "4": "波涛冲我、溪流淹我、",
      "5": "狂澜没我兮、",
      "6": "当颂美耶和华、彼不付我于敌、为其牙间物兮、",
      "7": "我侪如鸟、脱于猎人之网、网裂而我得免兮、",
      "8": "我之扶助、在耶和华之名、彼造天地兮、"
    },
    "125": {
      "1": "恃耶和华者、有若郇山、永立不动兮、",
      "2": "山岳环卫耶路撒冷、耶和华亦如是环卫其民、自今迄于永久兮、",
      "3": "恶人之杖、不及义人之业、免义人伸手作恶兮、",
      "4": "耶和华欤、善待为善之人、正心之辈兮、",
      "5": "彼偏行曲径者、耶和华必曳之、使与恶党同出、愿平康归于以色列兮、"
    },
    "126": {
      "1": "耶和华返郇之俘囚时、我侪如梦兮、",
      "2": "口充喜笑、舌满欢呼、列邦人曰、耶和华为之行大事兮、",
      "3": "耶和华为我行大事、我则欢欣兮、",
      "4": "耶和华欤、返我俘囚、如南方之溪流兮、",
      "5": "泣而播者、必喜而获兮、",
      "6": "携种流涕而出者、必挟禾束、欣然而归兮、"
    },
    "127": {
      "1": "非耶和华建屋宇、则匠人之经营徒然、非耶和华卫城邑、则守者之儆醒徒然、",
      "2": "尔曹夙兴晏寝、劳苦谋食、俱系徒然、上帝所爱者、偃息之时、锡以绥安兮、",
      "3": "子女为耶和华所赐、产育为其赏赉兮、",
      "4": "壮时之子、如武士手中之矢兮、",
      "5": "满其箙者、其有福矣、于邑门语敌时、不至愧耻兮、"
    },
    "128": {
      "1": "凡寅畏耶和华、行其道者、其有福兮、",
      "2": "必食尔手勤劳所得、获福而亨通兮、",
      "3": "妻处内室如结实之葡萄、子绕几席、如丛生之橄榄兮、",
      "4": "寅畏耶和华者、必蒙斯福兮、",
      "5": "愿耶和华由郇锡嘏于尔、愿尔毕生、目睹耶路撒冷之福兮、",
      "6": "愿尔得见尔孙、愿平康归于以色列兮、"
    },
    "129": {
      "1": "以色列当曰、自我幼年、人屡苦我兮、",
      "2": "自我幼年、人屡苦我、惟未胜我兮、",
      "3": "耕者耕于我背、而长其陇兮、",
      "4": "耶和华乃义、断恶人之索兮、",
      "5": "凡憾郇者、愿其蒙羞却退、",
      "6": "如屋巅之草、未长而枯兮、",
      "7": "收获者不盈其握、束禾者不满其怀、",
      "8": "经过之人、不曰愿耶和华锡嘏于尔、我奉耶和华名祝尔兮、"
    },
    "130": {
      "1": "耶和华欤、我自深渊呼吁尔兮、",
      "2": "主欤、其听我声、倾耳听我恳求之声兮、",
      "3": "主耶和华欤、尔若注意罪愆、孰能卓立兮、",
      "4": "惟尔施行赦宥、致见寅畏兮、",
      "5": "我待耶和华、我心待之、我企望其言兮、",
      "6": "我心待主、切于守夜者之待旦、诚切于守夜者之待旦兮、",
      "7": "以色列欤、企望耶和华、以其具有慈惠、富有救恩兮、",
      "8": "必赎以色列、脱于诸罪兮、"
    },
    "131": {
      "1": "耶和华欤、我心不骄、我目不高、重大之事、奇妙莫测、我不务之兮、",
      "2": "我使我心恬静、如断乳之子偕其母、我心诚如断乳之子兮、",
      "3": "以色列欤、企望耶和华、自今迄于永久兮、"
    },
    "132": {
      "1": "耶和华欤、大卫之难、尚其记忆兮、",
      "2": "彼如何发誓于耶和华、许愿于雅各之能者、",
      "3": "曰、我必不入我幕、不登我床、",
      "4": "不任我目寝睡、合睫而眠兮、",
      "5": "俟我为耶和华寻获居所、为雅各之能者、寻获帷幕兮、",
      "6": "我闻约匮在以法他、遇之于林野兮、",
      "7": "我侪入其帷幕、拜于足几之下兮、",
      "8": "耶和华欤、尚其兴起、与尔力之约匮、同入安居之所兮、",
      "9": "愿尔之祭司衣义、尔之圣民欢呼兮、",
      "10": "缘尔仆大卫故、勿使尔受膏者转面兮、",
      "11": "耶和华以诚誓于大卫、必不反复、曰我必使尔所生者、居尔位兮、",
      "12": "尔子若守我约、与我所训之法、厥子亦必永居其位、",
      "13": "盖耶和华简郇、欲以为居所兮、",
      "14": "曰、此我永久安居之所、我必处此、以其为我所悦兮、",
      "15": "我必锡嘏其粮、以食饫其贫民兮、",
      "16": "必以拯救被其祭司、圣民大声欢呼兮、",
      "17": "必为大卫生角、为我受膏者备灯兮、",
      "18": "必使其敌蒙羞、彼之冠冕、光辉发越兮、"
    },
    "133": {
      "1": "昆弟翕合同居、何其美善兮、",
      "2": "譬彼宝膏、沐亚伦首、流于其须、延及衣襜兮、",
      "3": "如黑门之露、降于郇之诸山、在彼耶和华锡嘏、赐以永生兮、"
    },
    "134": {
      "1": "耶和华之诸仆、夜间侍立其室者、其称颂耶和华兮、",
      "2": "向圣所举手、称颂耶和华兮、",
      "3": "愿耶和华由郇锡嘏于尔、彼造天地兮、"
    },
    "135": {
      "1": "尔其颂美耶和华、颂美耶和华名、耶和华之仆欤、其颂美之、",
      "2": "侍立耶和华室、在我上帝室院者、颂美之兮、",
      "3": "其颂美耶和华、耶和华乃善、歌颂其名、斯为美兮、",
      "4": "耶和华为己简雅各、选以色列为己业兮、",
      "5": "我知耶和华为大、我主超乎诸神兮、",
      "6": "在于上天下地、沧海深渊、耶和华所悦者、咸为之兮、",
      "7": "使雾起于地极、造电随雨、出风于其库兮、",
      "8": "戮埃及之首生、或人或畜兮、",
      "9": "行神迹奇事于埃及、加于法老、及厥臣仆兮、",
      "10": "击多国、戮强王、",
      "11": "亚摩利王西宏、巴珊王噩、及迦南诸国兮、",
      "12": "以其地为业、赐其民以色列兮、",
      "13": "耶和华欤、尔名悠久、耶和华欤、尔志历世弗替兮、",
      "14": "耶和华必为其民伸冤、为其仆回意兮、○",
      "15": "异邦偶像、乃银乃金、人手所造、",
      "16": "有口不言、有目不见、",
      "17": "有耳不闻、有口无气、",
      "18": "造之者、赖之者、必似之兮、",
      "19": "以色列家欤、称颂耶和华、亚伦家欤、称颂耶和华、",
      "20": "利未家欤、称颂耶和华、寅畏耶和华者欤、称颂耶和华、",
      "21": "居耶路撒冷之耶和华、当由郇称颂之、尔其颂美耶和华兮、"
    },
    "136": {
      "1": "尔其称谢耶和华、以其为善、慈惠永存兮、",
      "2": "称谢诸神之神、以其慈惠永存兮、",
      "3": "称谢诸主之主、以其慈惠永存兮、",
      "4": "独行大奇事、以其慈惠永存兮、",
      "5": "以明哲造穹苍、以其慈惠永存兮、",
      "6": "铺大地于水上、以其慈惠永存兮、",
      "7": "缔造巨光、以其慈惠永存兮、",
      "8": "日以理昼、以其慈惠永存兮、",
      "9": "月星理夜、以其慈惠永存兮、",
      "10": "击埃及之长子、以其慈惠永存兮、",
      "11": "导以色列出其间、以其慈惠永存兮、",
      "12": "施能手与奋臂、以其慈惠永存兮、",
      "13": "分裂红海、以其慈惠永存兮、",
      "14": "导以色列经行其中、以其慈惠永存兮、",
      "15": "覆法老与其军于红海、以其慈惠永存兮、",
      "16": "导其民历旷野、以其慈惠永存兮、",
      "17": "击杀强王、以其慈惠永存兮、",
      "18": "戮著名之王、以其慈惠永存兮、",
      "19": "戮亚摩利王西宏、以其慈惠永存兮、",
      "20": "戮巴珊王噩、以其慈惠永存兮、",
      "21": "以其地为业、以其慈惠永存兮、",
      "22": "赐其仆以色列为业、以其慈惠永存兮、",
      "23": "念我卑贱之况、以其慈惠永存兮、",
      "24": "援我于敌、以其慈惠永存兮、",
      "25": "赐粮于凡有血气者、以其慈惠永存兮、",
      "26": "其称谢天上上帝、以其慈惠永存兮、"
    },
    "137": {
      "1": "在巴比伦河滨、我侪追念郇邑、坐而哭泣兮、",
      "2": "其间有柳、悬琴其上兮、",
      "3": "虏我者令我歌、劫我者命我乐、曰为我讴郇歌兮、",
      "4": "我在异邦、奚讴耶和华之歌兮、",
      "5": "耶路撒冷欤、我若忘尔、愿我右手、失其技巧兮、",
      "6": "如不忆尔、不悦耶路撒冷、越于所最乐者、愿我舌黏于颚兮、",
      "7": "耶和华欤、耶路撒冷遭难时、以东族曰、毁之毁之、至于基址、尚其念之兮、",
      "8": "将亡之巴比伦女欤、以尔之待我者待尔、斯人其有福兮、",
      "9": "掷尔孩提于石、斯人其有福兮、"
    },
    "138": {
      "1": "我一心称谢尔、歌颂尔于诸神之前兮、",
      "2": "望尔圣殿崇拜、为尔慈惠诚实、称扬尔名、因宏尔言、越于曩昔所示兮、",
      "3": "我呼吁时、尔即俞允、尔鼓励我、俾我心有力兮、",
      "4": "耶和华欤、地上诸王、得闻尔口之言、必称谢尔兮、",
      "5": "讴歌耶和华之作为、以耶和华之尊荣赫奕兮、",
      "6": "耶和华虽崇高、犹顾卑微、惟彼骄人、则遥知之兮、",
      "7": "我虽行于患难、尔必苏我、伸手以御我敌之怒、尔之右手、必援我兮、",
      "8": "关于我者、耶和华必成之、耶和华欤、尔之慈惠永存、尔手所造者、勿离弃之兮、"
    },
    "139": {
      "1": "耶和华欤、尔鉴察我、洞悉我兮、",
      "2": "我坐我起、尔皆知之、遥悉我之意念兮、",
      "3": "我行我卧、尔察之详、我之作为、尔知之稔兮、",
      "4": "耶和华欤、我舌有言、尔无不知兮、",
      "5": "尔环我于前后、按手于我躬兮、",
      "6": "维此知识、其妙我不能测、其高我不能及兮、",
      "7": "我何所往、以避尔神、我何所逃、以避尔面兮、",
      "8": "若上升于高天、尔在于彼、若下榻于阴府、尔在于斯兮、",
      "9": "若奋清晨之翼、居于海极、",
      "10": "尔手必导我、尔右手必扶我兮、",
      "11": "若谓幽暗必蔽我、环我之光、变为昏夜、",
      "12": "然在于尔、幽暗不能隐藏、昏夜昭明如昼、暗同于光兮、",
      "13": "我之脏腑、尔所缔造、我在母胎、尔所组织兮、",
      "14": "我必称谢尔、因我受造奥妙可骇、尔之经纶奇异、我心深知兮、",
      "15": "我受造于暗中、被精制于地之深处、我之形骸、无隐于尔兮、",
      "16": "我质未成、尔目见之、为我所定之日、尚无其一、已尽录于尔册兮、",
      "17": "上帝欤、尔对我之意念何其宝、厥数何其多、",
      "18": "若核其数、多于海沙、我醒寤时、仍与尔偕兮、",
      "19": "上帝欤、尔必戮恶人、嗜杀者欤、其远我兮、",
      "20": "彼以恶言攻尔、尔敌妄称尔名兮、",
      "21": "耶和华欤、恶尔者、我讵不恶之、敌尔者、我讵不憎之乎、",
      "22": "我恶之甚、彼为我敌兮、",
      "23": "上帝欤、鉴我而知我心、试我而知我意、",
      "24": "观察我衷、有无恶行、导我于永生之途兮、"
    },
    "140": {
      "1": "耶和华欤、援我于恶人、护我于强暴兮、",
      "2": "彼心谋恶、恒构战兮、",
      "3": "利舌如蛇、唇藏蝮毒兮、",
      "4": "耶和华欤、脱我于恶人之手、护我于强暴、彼定厥志、踬我步履兮、",
      "5": "维彼骄人、为我置机槛、张绊索、施网道旁、为我设擭兮、○",
      "6": "我谓耶和华曰、尔乃我上帝、耶和华欤、倾耳听我恳求之声兮、",
      "7": "主耶和华、我拯救之力欤、在昔战鬬之日、尔蔽我首兮、",
      "8": "耶和华欤、勿遂恶人之欲、勿成其谋、免其自高兮、",
      "9": "昂首而围我者、愿其口之奸恶、反乎己身兮、",
      "10": "愿爇炭堕其上、愿其投于火焰、陷于深坑、不复兴起兮、",
      "11": "谗谤者、不得坚立于世、强暴者、灾祸必猎取之、倾覆其人兮、",
      "12": "我知耶和华必为困苦者折中、为穷乏者辨屈兮、",
      "13": "义人必称颂尔名、正人必居处尔前兮、"
    },
    "141": {
      "1": "耶和华欤、我呼吁尔、其速临我、我呼吁时、倾耳以听我声兮、",
      "2": "愿我祈祷、陈于尔前、有若馨香、愿我举手、等于夕祭兮、",
      "3": "耶和华欤、其守我口、而监我唇兮、",
      "4": "勿使我心向恶、偕同恶党作慝、勿使我食其珍羞兮、",
      "5": "惟任义人击我、我以为慈、任其责我、如膏膏首、勿容我首却之、而我仍以祈祷、御恶人之邪僻兮、",
      "6": "迨其士师掷于岩下、人则必听我言、以之为甘兮、",
      "7": "我之骸骨、散于墓侧、若人耕田、所起之块兮、",
      "8": "主耶和华欤、我目望尔、我身托庇于尔、勿倾我命兮、",
      "9": "俾脱为我所设之网、恶人所置之擭兮、",
      "10": "愿恶人自罹其网、我则得脱兮、"
    },
    "142": {
      "1": "我扬声呼吁耶和华、扬声恳求耶和华兮、",
      "2": "我于其前、倾吐我苦情、陈述我患难兮、",
      "3": "我神昏愦之时、尔知我径、敌在我行之途、暗为设网兮、",
      "4": "试观我右、无人识我、无处避难、无人顾我兮、",
      "5": "耶和华欤、我呼吁尔、谓尔为我避所、在生人之地、尔为我业兮、",
      "6": "我底于至微、其听我呼吁、拯我于迫我者、以其强于我兮、",
      "7": "导我出囹圄、俾我称颂尔名、尔将厚待我、义人环我兮、"
    },
    "143": {
      "1": "耶和华欤、听我祈祷、倾耳听我恳求、以信义俞允我兮、",
      "2": "勿行鞫于尔仆、依尔视之、在世无一义人兮、",
      "3": "仇敌迫我、倾我于地、俾我处于幽暗、如久死之人兮、",
      "4": "我神昏愦、我心凄惨兮、",
      "5": "我追忆昔日、思尔经纶、默念尔手所为兮、",
      "6": "向尔举手、中心望尔、如槁壤之望雨兮、",
      "7": "耶和华欤、其速允我、我神疲惫、勿向我掩面、免我同于就墓之人兮、",
      "8": "我惟尔是恃、俾于清晨得闻慈言、我心仰尔、示我当行之路兮、",
      "9": "耶和华欤、援我于敌、我逃匿于尔兮、",
      "10": "尔为我上帝、尚其训我以行尔志、尔神乃善、祈导我于安平之地兮、",
      "11": "耶和华欤、缘尔名而苏我、以尔义出我于难兮、",
      "12": "我为尔仆、其依尔慈绝我敌、苦我者悉灭之兮、"
    },
    "144": {
      "1": "耶和华我磐石、宜颂美之、彼训我手以战、教我指以鬬兮、",
      "2": "为我慈惠、我保障、我高台、我救者、我干盾、我所托庇、使我民服于我兮、",
      "3": "耶和华欤、世人为谁、尔乃念之、人子为谁、尔乃顾之、",
      "4": "世人如气息、其日如影迅逝兮、",
      "5": "耶和华欤、尔其垂诸天而临格、扪山岳而烟腾兮、",
      "6": "闪电以溃敌、发矢以乱之兮、",
      "7": "自上伸手以拯我、援我于巨浸、及外族之手兮、",
      "8": "彼口言诳、右手为伪兮、",
      "9": "上帝欤、我讴新歌、以十弦琴歌颂尔兮、",
      "10": "尔乃拯救诸王、援仆大卫、脱于凶刃兮、",
      "11": "尔其援我、脱于外族之手、彼口言诳、右手为伪兮、○",
      "12": "日后我之少男、如长成之树、我之女子、如屋偶之石、依宫殿之式而雕镂兮、",
      "13": "我仓丰盈、可发百谷、我羊在野、孳息万千、",
      "14": "我牛负重、敌不来侵、我不出御、街衢无号呼兮、",
      "15": "民际斯况、其有福矣、以耶和华为上帝、斯民其有福兮、"
    },
    "145": {
      "1": "我王上帝欤、我必尊崇尔、永久称颂尔名兮、",
      "2": "日称颂尔、颂美尔名、迄于永久兮、",
      "3": "耶和华为大、深堪颂美、其大莫测兮、",
      "4": "世世相继、颂赞尔经纶、宣扬尔能事兮、",
      "5": "尔威严之尊荣、奇异之作为、我思维之兮、",
      "6": "人必述尔可畏之能事、我必宣尔之尊大兮、",
      "7": "人必扬尔鸿慈之志、歌尔公义兮、",
      "8": "耶和华乃仁慈矜悯、迟于发怒、富有慈惠兮、",
      "9": "耶和华善待万有、恩宠及于所造兮、",
      "10": "耶和华欤、尔所经营、必称谢尔、尔之圣民、咸称颂尔兮、",
      "11": "必道尔国之荣、言尔之能兮、",
      "12": "俾人知尔能事、与尔国之威荣兮、",
      "13": "尔国永存、尔权万世弗替兮、",
      "14": "颠仆者、耶和华扶之、屈抑者起之兮、",
      "15": "众目惟尔是望、随时尔给以食兮、",
      "16": "尔展厥手、以餍群生之欲兮、",
      "17": "耶和华所为皆义、所行皆仁兮、",
      "18": "凡呼吁耶和华、以诚呼吁之者、彼则近之兮、",
      "19": "寅畏之者、必成其愿、听其呼吁、而救之兮、",
      "20": "凡爱耶和华者、必保佑之、惟彼恶人、则灭绝之兮、",
      "21": "我口必颂美耶和华、愿凡有血气者、称颂其圣名、永世靡已兮、"
    },
    "146": {
      "1": "尔其颂美耶和华、我心颂美耶和华兮、",
      "2": "我毕生颂美耶和华、我命尚在、必歌颂我上帝兮、",
      "3": "勿恃君王、勿倚世人、彼莫能助兮、",
      "4": "其气一绝、归于厥土、所有图谋、即日消亡兮、",
      "5": "以雅各之上帝为助、以其上帝耶和华为望、斯人其有福兮、",
      "6": "彼造天地海、与其中所有、保守诚实、至于永久兮、",
      "7": "受虐者、为之伸冤、饥饿者、给之以食、幽囚者、耶和华释之兮、",
      "8": "蒙瞆者、耶和华明之、屈抑者、耶和华起之、为义者、耶和华爱之兮、",
      "9": "耶和华保宾旅、扶孤寡、颠倒恶人之途兮、",
      "10": "耶和华永远操权、郇欤、尔之上帝操权、迄于万世、尔其颂美耶和华兮、"
    },
    "147": {
      "1": "尔其颂美耶和华、因歌颂我上帝、为善为美、颂美乃宜兮、",
      "2": "耶和华建耶路撒冷、集以色列驱散之民兮、",
      "3": "痛心者医之、而裹其创兮、",
      "4": "核厥星辰、咸命以名兮、",
      "5": "我主为大、能力最宏、智慧无穷兮、",
      "6": "谦卑者、耶和华扶之、作恶者、倾之于地兮、",
      "7": "尔其讴歌、称谢耶和华、鼓琴歌颂我上帝兮、",
      "8": "彼以云蔽天、为地备雨、使草滋长于山兮、",
      "9": "赐食于兽、及啼噪之鸦雏兮、",
      "10": "不喜马力、不悦人股兮、",
      "11": "惟寅畏耶和华、仰望其慈惠者、乃其所悦兮、",
      "12": "耶路撒冷欤、颂美耶和华、郇欤、颂美尔上帝兮、",
      "13": "盖彼固尔门楗、锡嘏尔中子女兮、",
      "14": "使尔境内平康、饫尔以嘉麦兮、",
      "15": "其命宣传于地、其言颁行甚速兮、",
      "16": "降雪如羊毛、散霜如灰尘兮、",
      "17": "掷雹如屑、其寒孰能堪兮、",
      "18": "降谕令其消融、使风吹之、则水流荡兮、",
      "19": "以其道示雅各、以其典章律例、示以色列兮、",
      "20": "至于他邦、未尝如是待之、彼之律例、他邦未之识、尔其颂美耶和华兮、"
    },
    "148": {
      "1": "尔其颂美耶和华、自天颂美耶和华、于高处颂美之兮、",
      "2": "其诸使颂美之、其诸军颂美之、",
      "3": "日月颂美之、光辉之星颂美之、",
      "4": "天上之天、天上之水、咸颂美之、",
      "5": "皆当颂美耶和华之名、因其降谕、咸被造兮、",
      "6": "建兹垂之永久、定命莫能越兮、",
      "7": "自地颂美耶和华、即如海兽深渊、",
      "8": "火与雹、雪与雾、遵其命之狂风、",
      "9": "以及群山诸陵、结实之树、香柏之木、",
      "10": "百兽六畜、昆虫飞鸟、",
      "11": "地上列王、万民牧伯、世间士师、",
      "12": "幼男少女、耆老孩提、",
      "13": "皆当颂美耶和华之名、以其名独为崇高、其荣超于天地兮、",
      "14": "彼为其民、使角高举、俾其圣民、即其相亲之以色列族、以为颂美、尔其颂美耶和华兮、"
    },
    "149": {
      "1": "尔其颂美耶和华、向耶和华讴新歌、在圣民会中、歌颂之兮、",
      "2": "愿以色列因造之者而喜、郇民因其王而乐兮、",
      "3": "愿其舞蹈、颂美厥名、以鼗与琴歌颂之兮、",
      "4": "耶和华喜悦其民、谦卑者、荣之以拯救兮、",
      "5": "愿圣民因获荣而欢忭、在床欢咏兮、",
      "6": "愿其口颂上帝之隆誉、手执两刃之刀兮、",
      "7": "行报复于列邦、施刑罚于众民、",
      "8": "缚其王以链、系显者以铁索兮、",
      "9": "以成所录之谳、凡厥圣民、咸有此荣、尔其颂美耶和华兮、"
    },
    "150": {
      "1": "尔其颂美耶和华、在上帝圣所颂美之、在彰其能之穹苍、颂美之兮、",
      "2": "缘其能事、而颂美之、依其高大超绝、而颂美之兮、",
      "3": "当以角声颂美之、以瑟与琴颂美之兮、",
      "4": "播鼗舞蹈颂美之、以丝与竹颂美之兮、",
      "5": "以音洪之钹颂美之、以声高之钹颂美之兮、",
      "6": "凡有生气者、其颂美耶和华、尔其颂美耶和华兮、"
    }
  },
  "Pro": {
    "1": {
      "1": "以色列王大卫子所罗门之箴言、",
      "2": "使人知智与训、辨悉哲言、",
      "3": "受诲于处事之明智、及厥公义正直、",
      "4": "使庸人得聪睿、少者得知识与精明、",
      "5": "智者闻之增其学、达者闻之正其趋、",
      "6": "令人通晓箴言、喻言、与智者之言、及其隐语、○",
      "7": "寅畏耶和华、乃智慧之肇始、惟愚者蔑视智慧与训迪、",
      "8": "我子、当听尔父之训诲、毋弃尔母之法则、",
      "9": "是为尔首之华冠、尔项之链索、",
      "10": "我子、恶人诱尔、勿依从之、",
      "11": "彼若曰、与我偕行、潜伏以流人血、无端隐伺无辜、",
      "12": "生吞之如阴府、俾其壮健入墓、",
      "13": "必获珍宝、掠物盈室、",
      "14": "尔我同分、公共一囊、",
      "15": "我子、行路勿与之偕、禁足勿履其径、",
      "16": "其足趋而行恶、疾以流血、",
      "17": "譬彼羽族、目睹网罗之设、犹不知戒、",
      "18": "斯人乃潜伏以流己血、隐伺以害己生、",
      "19": "凡嗜利者、其道如是、贪得之欲、必陨其命、○",
      "20": "智慧大呼于街市、发声于通衢、",
      "21": "呼于会集之首区、扬言于邑门与城内、",
      "22": "曰、朴拙者好朴拙、侮慢者乐侮慢、愚蠢者恶知识、将至何时乎、",
      "23": "我加斥责、尔当回转、我将以我神注尔、以我言示尔、",
      "24": "我召尔、尔弗从、我伸手、莫之顾、",
      "25": "我之规训、尔蔑视之、我之斥责、尔弗受之、",
      "26": "尔遭患难、我必哂之、尔受恐惶、我必嗤之、",
      "27": "尔之恐惶、如狂风之来、尔之患难、如飓风之至、罹忧伤、遇窘苦、",
      "28": "斯时呼吁我、我弗应、切寻我、而弗得、",
      "29": "因其憎恶知识、不喜寅畏耶和华、",
      "30": "不受我之规训、轻忽我之斥责、",
      "31": "故必依其所行、而食其果、循其所谋、而餍其欲、",
      "32": "朴拙者戮于却退、愚蠢者灭于安逸、",
      "33": "惟听我者、必宴然居处、得享宁静、不畏遭祸、"
    },
    "2": {
      "1": "我子、尔若听受我言、默识我诫、",
      "2": "倾耳以聆智慧、尽心以求通达、",
      "3": "呼吁明哲、扬声以求通达、",
      "4": "寻之如银、索之如宝、",
      "5": "则必知寅畏耶和华、得识上帝、",
      "6": "盖耶和华锡予智慧、知识通明、出于其口、",
      "7": "为正直者蓄真智、为行端者之盾干、",
      "8": "守公平之道、卫圣民之途、",
      "9": "尔则达义理、公平正直、及诸善路、",
      "10": "盖智慧将入尔心、知识将悦尔魂、",
      "11": "精明必卫尔、通达必保尔、",
      "12": "援尔于恶者之道、脱出词乖谬之人、",
      "13": "若辈离乎正路、行于暗途、",
      "14": "喜于作恶、悦恶者之乖戾、",
      "15": "其途邪曲、其径偏僻、",
      "16": "维彼智慧、必援尔于淫妇、即谄言之外妇、",
      "17": "彼乃遗弃少时之偶、忘其上帝之约、",
      "18": "其室陷于死域、其途归于幽魂、",
      "19": "凡诣之者、不复旋返、不得生路、",
      "20": "维彼智慧、俾尔行善人之途、守义人之径、",
      "21": "正人必居于大地、完人恒存于寰区、",
      "22": "惟恶者被绝、谲者见拔于其中、"
    },
    "3": {
      "1": "我子、勿忘我教、恪守我诫、",
      "2": "则必增尔年日、加尔平康、",
      "3": "勿容仁慈诚实去尔、当系之于颈项、铭之于心版、",
      "4": "则于上帝世人前、蒙恩宠、得名誉、",
      "5": "一心赖耶和华、勿恃己之明哲、",
      "6": "凡事认之、彼必平直尔途、",
      "7": "勿自以为智、当寅畏耶和华、而离乎恶、",
      "8": "则疗治尔身、润泽尔骨、",
      "9": "以尔资财、及所产之初实、尊荣耶和华、",
      "10": "则尔仓丰盈、酒醡之新酿流溢、○",
      "11": "我子、勿轻耶和华之惩罚、勿厌其谴责、",
      "12": "盖耶和华责其所爱、如父于其所悦之子、",
      "13": "获智慧、得明哲者、其人福矣、",
      "14": "得之愈于得银、其利愈于精金、",
      "15": "贵于珍珠、凡可慕者、无足比拟、",
      "16": "右持寿考、左执富贵、",
      "17": "其道安乐、其径平康、",
      "18": "持之者以为生命之树、守之者咸有福祉、",
      "19": "耶和华以智慧奠地、以明哲建天、",
      "20": "以其知识俾深渊坼裂、云霄滴露、○",
      "21": "我子、持守真智精明、顾諟弗失、",
      "22": "此为尔魂之生、尔项之饰、",
      "23": "尔则安然行路、足不颠蹶、",
      "24": "偃卧无惧、酣然而睡、",
      "25": "恐怖忽至尔勿惧、恶人遭风尔勿惊、",
      "26": "盖耶和华为尔所恃、必佑尔足、免于罹陷、",
      "27": "当善待者、尔力能为、则勿谢却、",
      "28": "尔有其物、勿语邻曰、且去、明日复来、我以予尔、",
      "29": "尔邻附尔安居、勿谋害之、",
      "30": "人未加害于尔、勿无端与之争、",
      "31": "勿嫉强暴、勿择其途、",
      "32": "盖乖戾者为耶和华所恶、正直者为其所契、",
      "33": "耶和华诅恶者之家、锡嘏义者之室、",
      "34": "加侮慢于侮慢者、施恩宠于谦逊者、",
      "35": "智者必得其荣、愚者之升为辱、"
    },
    "4": {
      "1": "诸子、宜听父训、务识明哲、",
      "2": "我以善道锡尔、勿弃我之法则、",
      "3": "昔我在父前为佳儿、我母视我幼稚、独为可爱、",
      "4": "父诲我曰、尔心其识我言、遵守我命、则可得生、",
      "5": "当得智慧、宜获明哲、我口所言、勿忘勿违、",
      "6": "勿弃智慧、彼将保尔、当爱智慧、彼将卫尔、",
      "7": "智慧乃为首务、尔其得之、罄尔所有、以易明哲、",
      "8": "崇尚之、则使尔升高、怀抱之、则使尔尊荣、",
      "9": "彼将冠尔以华冠、付尔以荣冕、○",
      "10": "我子、听受我言、则享遐龄、",
      "11": "我曾示尔以智慧之路、导尔以正直之径、",
      "12": "尔行之、步履不至跼蹐、疾趋不至颠蹶、",
      "13": "坚持训诲、谨守勿失、是为尔之生命、",
      "14": "恶人之途勿入、妄人之路勿履、",
      "15": "避之勿由、远之而去、",
      "16": "盖彼未行恶则不眠、未倾人则废寝、",
      "17": "食邪慝之饼、饮强暴之酒、",
      "18": "义者之道、有若朝晖、愈升愈明、迨至中午、",
      "19": "恶者之途、有若幽暗、遭遇颠踬、不知何因、○",
      "20": "我子、注意我言、倾听我语、",
      "21": "勿去之于日、当存之于心、",
      "22": "盖获之者则得生命、全体舒畅、",
      "23": "谨守乃心、是为生命之源、",
      "24": "绝邪僻于口、屏乖谬于唇、",
      "25": "目当直视、惟前是瞻、",
      "26": "坦平尔步履、稳固尔道途、",
      "27": "勿偏左右、移尔足远于恶、"
    },
    "5": {
      "1": "我子、注意我之智慧、倾听我之明哲、",
      "2": "致尔谨守精明、口存知识、",
      "3": "惟彼淫妇、唇如滴蜜、口滑于油、",
      "4": "终则苦若茵陈、利如刀剑、",
      "5": "其足下及死域、其步临于阴府、",
      "6": "生命坦途、彼不之得、其径靡常、彼不自知、",
      "7": "诸子宜听、勿违我口所言、",
      "8": "尔行宜远之、勿近其室门、",
      "9": "免尔尊荣畀他人、岁月供残暴、",
      "10": "资财充于外人、辛劳归于他家、",
      "11": "终则形销体败、难免咨嗟、",
      "12": "乃曰、我何恨恶训诲、心轻斥责、",
      "13": "不从师言、不听傅训、",
      "14": "于群众大会中、几干诸咎、",
      "15": "当饮己池之水、饮己井之活水、",
      "16": "尔泉岂可外溢、尔溪岂可流入街衢、",
      "17": "当独为己有、不公诸外人、",
      "18": "俾尔泉蒙福、乐尔少时之妻、",
      "19": "视如驯鹿、可悦之麀、恒餍于其怀、永恋乎其爱、",
      "20": "我子、胡为眷恋淫妇、拥抱外妇、",
      "21": "盖人之途、在耶和华目前、其径为彼所治、",
      "22": "恶者必为己恶所拘、己罪所缚、",
      "23": "缘缺训诲、必致死亡、因其愚甚、必入歧途、"
    },
    "6": {
      "1": "我子、尔若为邻作保、为人拊掌、",
      "2": "则为尔口所陷、尔言所执、",
      "3": "我子、既入邻之掌握、当行此以自救、速往恳求其人、",
      "4": "勿闭目而寝、勿合睫而眠、",
      "5": "尚其自救、如獐脱猎、如鸟脱捕、○",
      "6": "怠惰者欤、往视厥蚁、察其所为、可得智慧、",
      "7": "彼虽无帅、无督无长、",
      "8": "夏时备食、穑时敛粮、",
      "9": "怠惰者欤、偃卧何其久、寝睡何时兴、",
      "10": "再寝片时、又睡片时、叉手偃卧片时、",
      "11": "则尔贫穷之来如盗贼、匮乏之至如兵士、○",
      "12": "言行乖谬、乃无赖之恶徒、",
      "13": "以目致意、以足传情、以指指挥、",
      "14": "中心乖戾、恒谋邪恶、播厥争端、",
      "15": "故其灾害突至、勿遭摧折、无术补救、",
      "16": "耶和华所恶者有六、所憎者有七、",
      "17": "即目傲舌谎、手流无辜之血、",
      "18": "心图恶谋、足趋邪慝、",
      "19": "发诳言而妄证、于昆弟播争端、○",
      "20": "我子、当守父命、勿弃母教、",
      "21": "恒结之于心、系之于项、",
      "22": "行时则导尔、卧时则卫尔、寤时则语尔、",
      "23": "盖其诫为灯、其教为光、训诲之谴责、为生命之路、",
      "24": "保尔脱于恶妇、免于外妇谄媚之舌、",
      "25": "尔心勿恋其美色、勿为其眉睫所诱、",
      "26": "人因妓女之故、仅余片饼、淫妇猎取宝贵之命、",
      "27": "怀抱炎火、衣岂不焚、",
      "28": "经行爇炭、足岂不灼、",
      "29": "昵邻妻者亦如是、凡扪之者、不为无罪、",
      "30": "盗若因饿、窃物充饥、人不之鄙、",
      "31": "倘其被获、必偿七倍、罄厥家赀、",
      "32": "淫人妻者、乃乏知识、凡行此者、必丧己命、",
      "33": "受伤受辱、其耻莫能拭、",
      "34": "盖人因嫉生怒、报复之日、必不宽宥、",
      "35": "不顾赎金、虽多馈之、犹不满意、"
    },
    "7": {
      "1": "我子、宜守我言、衷藏我命、",
      "2": "守我命而得生、守我教如眸子、",
      "3": "系于指端、铭于心版、",
      "4": "谓智慧曰、尔为我姊妹、称明哲为眷属、",
      "5": "保尔脱于淫妇、远谄言之外妇、",
      "6": "昔我在室临牖、自棂而观、",
      "7": "见朴拙少年中、有一乏知识者、",
      "8": "经行于衢、近淫妇之巷隅、而诣其室、",
      "9": "或薄暮黄昏、或中夜幽暗、",
      "10": "有妇相迎、妓妆心谲、",
      "11": "喧呶不羁、其足弗安于室、",
      "12": "时而在衢、时而在市、或潜伏于诸隅、",
      "13": "乃搂少者、与之接吻、面无愧色、",
      "14": "曰、我今日偿愿、有酬恩祭品、",
      "15": "故出迎尔、急欲晤面、兹得相遇、",
      "16": "我之床榻、铺以裀褥、暨厥绣裯、其线出自埃及、",
      "17": "已以没药、沈香桂皮、薰我床笫、",
      "18": "其来、尔我饱享爱情、迄于诘朝、以爱情相慰藉、",
      "19": "男人去家、行于远道、",
      "20": "手执银囊、望日方归、",
      "21": "妇频以婉言诱之、以谄言强之、",
      "22": "乃急从之、如牛就屠、如愚者受惩于缧绁、",
      "23": "至于矢刺其肝、如鸟亟于投网、不知性命攸关、",
      "24": "诸子其听我、聆我口所言、",
      "25": "尔心勿偏于其途、勿迷于其径、",
      "26": "盖彼所伤而仆者孔多、所杀者甚众、",
      "27": "其家为阴府之路、下及死亡之室、"
    },
    "8": {
      "1": "智慧非呼召、明哲非发声乎、",
      "2": "立于路旁之阜上、四达之衢中、",
      "3": "在于邑门、入邑之区、月城之场、大声呼曰、",
      "4": "人欤、我向尔曹呼召、我向世人扬声、",
      "5": "尔曹庸人、当知听睿、愚者心宜通明、",
      "6": "我言殊善、启口皆正、尔其听之、",
      "7": "我口出真诚、我唇绝邪恶、",
      "8": "我口所言皆义、无邪曲、无乖谬、",
      "9": "通达者以为明晰、有识者以为正直、",
      "10": "宁受我训、不受白银、宜得知识、胜于精金、",
      "11": "盖智慧愈于珍珠、凡可慕者、无足比拟、",
      "12": "维我智慧、以聪明为居所、考究知识精明、",
      "13": "寅畏耶和华、在于恶恶、骄慢狂妄、恶行谬口、我皆恶之、",
      "14": "我有良谋真智、我乃明哲、我具能力、",
      "15": "列王恃我秉钧、牧伯恃我宣义、",
      "16": "侯伯显贵、世上士师、恃我操权、",
      "17": "爱我者、我亦爱之、勤求我者、则必得之、",
      "18": "丰富尊荣与我偕、恒产公义与我俱、",
      "19": "我之果实、愈于黄金精金、我之出产、愈于佳银、",
      "20": "我行于公义之途、履于公平之径、",
      "21": "使爱我者得厥货财、充其府库、○",
      "22": "耶和华造我、在其经营之始、古昔造化之先、",
      "23": "自永古、自元始、于地未有之先、我已被建、",
      "24": "未有深渊、未有涌泉、我已生焉、",
      "25": "山岳未奠、冈陵未有、",
      "26": "大地田野、世之土壤、尚未缔造、我已在焉、",
      "27": "上帝建立诸天、使穹苍环海面、我已在焉、",
      "28": "上坚霄汉、下固渊泉、",
      "29": "定海之界、使水不违其命、建立大地之基、",
      "30": "斯时也、我与之俱、为其工师、日为所悦、恒欢忭于其前、",
      "31": "且欢忭于尘寰、乐与世人相偕、○",
      "32": "诸子听我、守我道者、其有福矣、",
      "33": "听训勿违、而得智慧、",
      "34": "听从我言、日伺我门、侍于门柱、其有福矣、",
      "35": "得我者则得生、并蒙耶和华之恩宠、",
      "36": "失我者乃戕己命、憾我者咸爱死亡、"
    },
    "9": {
      "1": "智慧建室、凿其七柱、",
      "2": "宰畜调酒、肆筵设席、",
      "3": "遣婢速客、己于邑之高处呼曰、",
      "4": "谁为庸人、可转而入此、",
      "5": "谓无知者曰、来食我饼、饮我所调之酒、",
      "6": "维尔庸人、离庸愚、得生存、行于明哲之路、○",
      "7": "责侮慢者、自招诋毁、斥邪恶者、自取玷污、",
      "8": "勿责侮慢者、恐其憾尔、宜责智慧者、彼乃爱尔、",
      "9": "训迪智人、其智必益、教诲义人、其学必进、",
      "10": "寅畏耶和华、为智慧之肇始、识圣者为明哲、",
      "11": "盖由于我、加尔时日、增尔年龄、",
      "12": "若尔有智、为己有之、若尔侮慢、一己承之、○",
      "13": "愚妇喧呶、庸愚无知、",
      "14": "在其室门之前、坐于邑中高阜之座、",
      "15": "路人径行其道、则呼之曰、",
      "16": "谁为庸人、可转而入此、",
      "17": "谓无知者曰、窃取之水乃甘、暗食之饼有味、",
      "18": "惟其人不知幽魂在此、其客在阴府之深处、"
    },
    "10": {
      "1": "所罗门之箴言、○智子令父喜乐、愚子为母忧戚、",
      "2": "积财非义、无所裨益、惟义拯人于死、",
      "3": "耶和华不任义者受馁、不使恶者遂欲、",
      "4": "手惰者致贫、手勤者致富、",
      "5": "夏时而敛者乃智子、穑时而寝者乃辱子、",
      "6": "福祉临于义者之首、残暴藏于恶者之口、",
      "7": "义者之志得颂、恶者之名必朽、",
      "8": "心慧者必受命令、口愚者必致倾覆、",
      "9": "履正直者、其行稳固、从邪曲者、必致败露、",
      "10": "以目示意、必生忧患、口愚之辈、必致倾覆、",
      "11": "义者之口、乃生命之源、恶者之口、乃残暴所藏、",
      "12": "憾恨启衅隙、仁爱盖罪愆、",
      "13": "具明哲者、口有智慧、乏知识者、背受杖责、",
      "14": "智人积存知识、愚者之口、临于败亡、",
      "15": "富人之货财、为其坚城之卫、贫者之穷乏、乃其败亡之由、",
      "16": "义者之劳力乃致生、恶者之出产乃致罪、",
      "17": "守训诲者、履于生路、违斥责者、迷于歧途、",
      "18": "匿怨者口言诳、谗谤者为愚人、",
      "19": "多言难免咎戾、缄口乃为明智、",
      "20": "义者之舌、有如佳银、恶者之心、所值无几、",
      "21": "义者之唇、以育众庶、愚者乏识、陷于死亡、",
      "22": "耶和华之锡嘏、令人富厚、不加忧伤、",
      "23": "愚蠢者戏行邪恶、明哲者乃乐智慧、",
      "24": "恶者所惧必临之、义者所欲必允之、",
      "25": "狂风骤过、恶者乌有、惟彼义者、其基永存、",
      "26": "怠惰之流、于使之者、如酰在齿、如烟在目、",
      "27": "寅畏耶和华、必益其寿命、惟彼恶者、必夭其天年、",
      "28": "义人之望、必致喜乐、恶者之冀、必至败亡、",
      "29": "耶和华之道、于正直者为保障、于作恶者为毁灭、",
      "30": "义者永不迁移、恶者不得居于地上、",
      "31": "义者之口、乃生智慧、乖谬之舌、必被断绝、",
      "32": "义者之唇、知所悦人、恶者之口、惟出乖谬、"
    },
    "11": {
      "1": "诈伪之衡、为耶和华所恶、公平之石、为其所悦、",
      "2": "骄矜既至、耻辱亦至、惟谦卑者、智慧与俱、",
      "3": "正直者、其真诚必导之、奸诈者、其乖戾必败之、",
      "4": "震怒之日、资财无益、惟义拯人于死、",
      "5": "完人之义、平直其途、恶者因己恶而颠覆、",
      "6": "正直者、其义必救之、奸诈者、其恶必陷之、",
      "7": "恶人既死、所冀俱绝、罪人之望、归于乌有、",
      "8": "义者得脱于难、恶者从而代之、",
      "9": "不虔者以口舌害邻里、惟义人因知识得救援、",
      "10": "义者亨通、举邑欣悦、恶者沦丧、欢声沸腾、",
      "11": "维彼城邑、以正直者之祝而振兴、因邪恶者之口而倾覆、",
      "12": "蔑邻者无知、通达者缄口、",
      "13": "佚游闲谈者、发人阴私、中心诚悫者、隐人情事、",
      "14": "无智谋、民必仆、多议士、民乃安、",
      "15": "为人作保、必遭挫折、憎恶拊掌、乃获安康、",
      "16": "淑女得尊荣、强男得财货、",
      "17": "仁慈者益己命、残刻者害厥身、",
      "18": "作恶者、其值乃虚、播义者、其赉有定、",
      "19": "恒于义者必得生、从乎恶者必致死、",
      "20": "其心乖戾者、为耶和华所恶、其行完全者、为其所悦、",
      "21": "恶人虽则连手、不免受刑、义者后裔蒙救、",
      "22": "女美而不精明、如金环贯豕鼻、",
      "23": "义者所欲、无非善良、恶者之望、终干震怒、",
      "24": "有博施而益增加、有过吝而致贫乏、",
      "25": "好施济者、必得丰腴、润泽人者、必受润泽、",
      "26": "闭籴者、民必诅之、粜谷者、福加其首、",
      "27": "勤求善者、必获恩宠、惟求恶者、恶必及之、",
      "28": "恃财者必至倾覆、行义者茂如青叶、",
      "29": "扰己家者、所得惟风、愚人为慧心者之役、",
      "30": "义者结果、有若生命之树、智者乃有得人之能、",
      "31": "义者在世、且受其报、况恶人罪人乎、"
    },
    "12": {
      "1": "悦劝惩者、乃悦知识、恶斥责者、是为愚蠢、",
      "2": "行善者、耶和华必锡以恩、谋恶者、必定其罪、",
      "3": "人恃其恶、不能坚立、义者之根、永不动移、",
      "4": "淑善之女、为夫首之冠冕、启羞之女、如夫骨之腐朽、",
      "5": "义人之思维公平、恶人之计谋诡诈、",
      "6": "恶者所言、无非潜伏流血、正人之口、必救其人、",
      "7": "恶人倾覆、归于乌有、义者之家、恒久存立、",
      "8": "循人智慧而加揄扬、惟心乖者、则受蔑视、",
      "9": "居卑而有役、愈于自大而乏食、",
      "10": "义人恤其牲畜之命、惟恶者之仁慈、无非残忍、",
      "11": "力其田者足食、从虚浮者无知、",
      "12": "恶人罔利、恶人欲得其网、义者之根、自结其实、",
      "13": "恶者网于口过、义者脱于患难、",
      "14": "人因口果而饱以福、依手所为而得其报、",
      "15": "愚者视己之途为正、智者惟人之训是听、",
      "16": "愚者有怒即见、智者受辱隐忍、",
      "17": "言诚者著公义、伪证者显奸欺、",
      "18": "浮躁之言、如锋刃之刺、智者之舌、有疗疾之能、",
      "19": "言诚必永立、言诳只须臾、",
      "20": "谋恶者心存诡谲、劝和者必得喜乐、",
      "21": "义者不遘祸、恶者有余殃、",
      "22": "言诳之口、为耶和华所恶、践实之人、为其所悦、",
      "23": "哲人隐藏其智、蠢者心播其愚、",
      "24": "勤者手操其柄、惰者必服厥役、",
      "25": "人心怀忧则抑郁、惟闻善言则欢娱、",
      "26": "义者为邻先导、恶者所行、使之迷途、",
      "27": "惰者不燔所猎、勤者所宝维勤、",
      "28": "义路有生命、其途无死亡、"
    },
    "13": {
      "1": "智慧之子、受父劝惩、侮慢之人、不听谴责、",
      "2": "人因口果享福祉、心怀奸诈遭残暴、",
      "3": "守口者保生、侈口者见灭、",
      "4": "惰者欲而弗得、勤者必致丰腴、",
      "5": "义者诳言是疾、恶者遗臭蒙羞、",
      "6": "行正直者保于义、干罪戾者败于恶、",
      "7": "有自富而实室虚、有自贫而实丰裕、",
      "8": "人之资财、可赎生命、贫者不受恐吓、",
      "9": "义人之光辉煌、恶者之灯熄灭、",
      "10": "骄泰惟起争端、受劝乃有智慧、",
      "11": "妄得之财必耗、勤劳所积必增、",
      "12": "所望迟滞、致中心怀忧、所欲既成、乃生命之树、",
      "13": "轻道义者、自取败亡、畏诫命者、必得赏赉、",
      "14": "智者之教、乃生命之源、使人脱死亡之网、",
      "15": "睿智授人恩泽、奸人之路崎岖、",
      "16": "哲人以智制事、蠢者自呈其愚、",
      "17": "恶使陷人于祸、信使令人舒畅、",
      "18": "弃绝劝惩者受贫辱、顺承斥责者得尊荣、",
      "19": "所欲得遂、中心觉甘、违离恶事、蠢人所恶、",
      "20": "与智者偕行、必成为智、与蠢人为侣、必受其伤、",
      "21": "灾祸逐罪人、义人获善报、",
      "22": "善人遗业于子孙、罪人积财归义者、",
      "23": "贫而力困、多得谷食、亡于不义、亦有其人、",
      "24": "不杖其子者、是为恶之、惟爱其子者、乃时惩之、",
      "25": "义者饱食、恶者枵腹、"
    },
    "14": {
      "1": "哲妇立家、愚妇手毁之、",
      "2": "行正直者寅畏耶和华、行偏僻者蔑视之、",
      "3": "愚者之口、具扑己骄之杖、智者之言、有保己身之能、",
      "4": "家无牛、则槽净、物产饶、赖牛力、",
      "5": "实证者决不言诳、妄证者吐其虚诞、",
      "6": "侮慢者求智弗获、明哲者知识易得、",
      "7": "愚人无智言、往见则知之、",
      "8": "哲人之智、在识己道、蠢者之愚、在其自欺、",
      "9": "愚者戏干罪戾、正人内寓和平、",
      "10": "心之愁苦、惟己独知、心之喜乐、他人莫与、",
      "11": "恶者之家必败、正人之幕必兴、",
      "12": "有一道焉、人以为正、终为死亡之路、",
      "13": "人于嬉笑而怀忧伤、喜乐终归抑郁、",
      "14": "中心背道者、必饫其果实、行善者由己而快足、",
      "15": "拙者尽信人言、哲人慎其步履、",
      "16": "智者恐惧而远恶、蠢者骄矜以自恃、",
      "17": "易怒者必妄为、谋恶者必见恶、",
      "18": "拙者业于愚、哲人冠以智、",
      "19": "恶人跽于善者之前、罪人伏于义者之门、",
      "20": "穷乏者邻亦恶之、富厚者友朋众多、",
      "21": "蔑邻者干罪、恤贫者有福、",
      "22": "谋恶者、岂非入于歧路、谋善者、仁慈诚实加之、",
      "23": "凡百勤劳皆获利、唇舌多言惟致贫、",
      "24": "智者之才为其冕、蠢者之愚终为愚、",
      "25": "实证者救人命、诳言者行诡诈、",
      "26": "寅畏耶和华者、其望维坚、后裔必得避所、",
      "27": "寅畏耶和华、乃生命之源、使人脱于死亡之网、",
      "28": "民庶则王荣、民寡则君败、",
      "29": "迟于发怒者、大有明哲、性躁者适呈愚蒙、",
      "30": "心性和平、为身之生命、衷怀嫉妒、为骨之腐朽、",
      "31": "虐贫穷、乃侮造之之主、恤贫乏、乃尊祟之、",
      "32": "恶人遇难而见仆、义者临死而有托、",
      "33": "达人之智寓于心、蠢者所怀形于外、",
      "34": "公义兴国、罪恶辱民、",
      "35": "用智之臣蒙王恩、贻羞之仆遭王怒、"
    },
    "15": {
      "1": "温和之应对息忿、暴厉之言词激怒、",
      "2": "智者之舌、善宣知识、蠢者之口、乃吐愚顽、",
      "3": "耶和华目视万方、鉴观善恶、",
      "4": "温良之舌、乃生命之树、乖谬之词、乃摧折人心、",
      "5": "轻视父训者为愚人、顺承斥责者得智慧、",
      "6": "义者之家、多藏货财、恶者所入、内寓烦扰、",
      "7": "智者之口、播扬知识、愚者之心、出发不义、",
      "8": "恶者之祭、为耶和华所恶、正人之祈、为其所悦、",
      "9": "恶者之道、为耶和华所恶、从义之人、为其所爱、",
      "10": "离道途者受重惩、恶斥责者致死亡、",
      "11": "阴府死域、耶和华且洞鉴之、况世人之心乎、",
      "12": "侮慢者不悦斥责、不就智人、",
      "13": "心乐则颜欢、心忧则神败、",
      "14": "达人之心求知识、蠢者之口嗜愚顽、",
      "15": "遭困苦者、日处逆境、有欢心者、恒饫珍馐、",
      "16": "少有而寅畏耶和华、愈于多财而烦扰、",
      "17": "茹菜蔬而相爱、愈于食太牢而相憾、",
      "18": "暴怒者启争端、忍怒者息争竞、",
      "19": "惰者之途、如环棘篱、正人之路、成为达道、",
      "20": "智子悦父、蠢人轻母、",
      "21": "无知者以愚为乐、明哲者直道而行、",
      "22": "无同谋、计不就、多议士、则必成、",
      "23": "应对得当、自觉欢欣、言语适时、何其嘉美、",
      "24": "智者由生命之道而上达、致远在下之阴府、",
      "25": "耶和华倾骄人之家、立嫠妇之界、",
      "26": "恶谋为耶和华所恶、良言纯洁可爱、",
      "27": "贪货财者扰己家、恶贿赂者得生存、",
      "28": "义者应对、心先思维、恶者之口、直吐邪慝、",
      "29": "耶和华远恶人、惟听义者之祈、",
      "30": "目光悦人心、嘉音健骸骨、",
      "31": "听致生之斥责、必与智者偕居、",
      "32": "弃劝惩者、乃轻己魂、听斥责者、必得知识、",
      "33": "寅畏耶和华、即智慧之训、谦逊乃尊荣之先导、"
    },
    "16": {
      "1": "心之图谋在人、言之功效、由于耶和华、",
      "2": "人之所行、自视为洁、惟耶和华权衡其心、",
      "3": "凡尔所为、托于耶和华、则所谋必成、",
      "4": "耶和华所造者、俱适其用、其造恶人、为使届期受难、",
      "5": "心骄者耶和华所恶、虽则连手、不免受刑、",
      "6": "仁慈诚实、可以赎罪、人之远恶、在寅畏耶和华、",
      "7": "人之所行、若耶和华悦之、则使其敌与之和、",
      "8": "行义而少有、愈于不义而多财、",
      "9": "人心谋其道途、惟耶和华指示其步履、",
      "10": "神言寓于王口、听讼则无谬言、",
      "11": "公平之衡、属耶和华、囊中之石、皆其所制、",
      "12": "恶行为王所憎、国位以义而立、",
      "13": "公义之词、为王所悦、正言之人、为其所爱、",
      "14": "王怒如致死之使、惟智者必息之、",
      "15": "王颜光霁、乃为生命、其恩有若春雨之云、",
      "16": "得智慧愈于得金、获明哲愈于获银、",
      "17": "正人之途远乎恶、守道之人保其生、",
      "18": "倨傲为沦亡之先导、心骄乃陨越之前因、",
      "19": "中心谦卑、与贫者同处、胜于与骄人分赃、",
      "20": "守道者获益、恃耶和华者有福、",
      "21": "心慧者谓之通明、甘言增人学问、",
      "22": "明哲乃生命之源、蒙昧即愚人之罚、",
      "23": "智者之心训其口、增其唇之才、",
      "24": "良言如蜂房、甘于心、畅于骨、",
      "25": "有一道焉、人以为正、终为死亡之路、",
      "26": "劳力者、其欲助之、其口迫之、",
      "27": "匪徒图谋毒害、口如烈火、",
      "28": "乖戾者播争端、谗毁者间密友、",
      "29": "强暴之人、诱惑邻里、引入不善之途、",
      "30": "合眸者图乖僻、闭唇者成邪恶、",
      "31": "皓首为荣冕、行善道则获之、",
      "32": "忍怒者愈于勇士、制心者愈于克城、",
      "33": "签置膝上、定事在耶和华、"
    },
    "17": {
      "1": "有糒少许而相安、愈于盛馔盈室而相竞、",
      "2": "用智之奴、必治贻羞之子、与其昆弟同分遗业、",
      "3": "鼎以链银、炉以炼金、惟耶和华锻链人心、",
      "4": "作恶者、喜听奸邪之口、言诳者、倾听毒害之舌、",
      "5": "戏笑贫穷、乃侮造之之主、幸灾乐祸、不免受刑、",
      "6": "子孙为耆老之冕、祖父为子孙之荣、",
      "7": "嘉言不宜于愚者、诳舌不宜于君王、",
      "8": "行贿者自视其物为宝玉、无往不利、",
      "9": "盖人愆尤、乃求和爱、数言其事、则间良朋、",
      "10": "责通达者以一言、深入其心、甚于挞愚蠢者以百杖、",
      "11": "恶人务叛、必有酷吏、奉遣击之、",
      "12": "宁遇失子之熊、勿遇愚人适行其妄、",
      "13": "以恶报善者、灾害不离其家、",
      "14": "衅端之起、如水溃决、宜先弭之、以免争鬬、",
      "15": "义恶人、罪义人、皆耶和华所恶、",
      "16": "蠢者既无知、何为执金以市智、",
      "17": "友朋之爱在有恒、兄弟之生为急难、",
      "18": "在邻里前拊掌作保、其人乃为无知、",
      "19": "好争竞者喜罪过、高门闾者求败亡、",
      "20": "心邪僻者无利益、舌乖谬者陷灾殃、",
      "21": "生愚蠢子必怀忧、为愚人父无所乐、",
      "22": "心乐为良药、神伤致骨枯、",
      "23": "恶者受人怀中之贿、以反义谳、",
      "24": "达者用智于其前、蠢人游目于地极、",
      "25": "蠢子为父之忧、为母之苦、",
      "26": "罚行义之人、扑秉公之牧、俱为不善、",
      "27": "寡言者有知识、沈静者乃通人、",
      "28": "愚者缄默亦为智、闭口亦为哲、"
    },
    "18": {
      "1": "异于众者、独求己欲、妄敌真智、",
      "2": "蠢者不欲明哲、惟愿彰其心意、",
      "3": "恶人既至、轻慢亦至、耻辱随于诟詈、",
      "4": "哲人之语如渊水、智慧之源如流溪、",
      "5": "瞻徇恶人之情、枉断义人之狱、俱为不善、",
      "6": "蠢者之唇启争端、其口招扑责、",
      "7": "蠢者之口致败亡、其唇陷己命、",
      "8": "谗毁者、言如甘旨、入人甚深、",
      "9": "操作懈怠者、与奢侈者为昆弟、",
      "10": "耶和华之名乃坚台、义者趋之得安稳、",
      "11": "富人之财、为其坚城、视若高垣、",
      "12": "陨越为心骄之继、谦逊在尊荣之先、",
      "13": "未听而先应、乃愚乃辱、",
      "14": "有恙心能忍之、神伤孰能堪之、",
      "15": "哲人之心得知识、智者之耳求知识、",
      "16": "礼物为人先导、引之以谒显贵、",
      "17": "先赴诉者、其理似直、邻里继至、则得其情、",
      "18": "掣签息争竞、为强者解纷、",
      "19": "兄弟结怨而媾和、难于破坚城、其相争也、如保障之门楗、",
      "20": "人因所言而得果报、口之所出、身必承之、",
      "21": "生死之权在舌、好用之者、必食其果、",
      "22": "人得妻室、即为获福、且蒙耶和华之恩、",
      "23": "贫者恳切以求、富者厉词以应、",
      "24": "滥交多友、必致败亡、有友一人、亲于昆弟、"
    },
    "19": {
      "1": "贫而行正、愈于愚而乖谬、",
      "2": "心有欲而无知、乃为不善、足疾趋者、难免失路、",
      "3": "人因愚而败其途、其心遂怨耶和华、",
      "4": "富厚则友朋增、贫穷则故旧绝、",
      "5": "妄证者不免刑、言诳者难逭罪、",
      "6": "好施济、则求之者多、好馈还、则友之者众、",
      "7": "贫乏者昆弟恶之、况彼友朋、岂不远之、追而与语、其人已渺、",
      "8": "得智慧者爱己生、守明哲者获福祉、",
      "9": "妄证者不免刑、言诳者必沦丧、",
      "10": "蠢者逸乐非所宜、况奴隶制君长乎、",
      "11": "人而精明、迟于发怒、赦宥愆尤、为其荣耀、",
      "12": "王怒如狮之咆哮、王恩如露之润草、",
      "13": "蠢子为其父之灾、悍妇乃恒滴之水、",
      "14": "第宅货财、为祖父所遗、贤妻为耶和华所赐、",
      "15": "懈怠致酣眠、惰者受饥饿、",
      "16": "守诫者保生、轻道者必死、",
      "17": "恤贫者乃贷于耶和华、必如其善行而偿之、",
      "18": "子既有望、宜加惩责、勿任其败亡、",
      "19": "暴怒者必遭刑、尔若救之、必再救之、",
      "20": "尔其听规训、受惩责、终则为智、",
      "21": "人心多谋、惟耶和华之志必成、",
      "22": "人之可慕、在其仁慈、贫穷愈于欺诳、",
      "23": "寅畏耶和华、致得生命因而恒足、灾不及身、",
      "24": "惰者染指于盂、不反于口、",
      "25": "扑责侮慢者、则拙人增识、斥责通达者、则智慧愈明、",
      "26": "迫其父、逐其母、乃贻羞招辱之子、",
      "27": "我子、听训而弃哲言、尔勿为此、",
      "28": "匪徒作证、戏笑公义、恶人吞食邪慝、",
      "29": "刑罚为侮慢之徒而设、鞭扑为蠢人之背而具、"
    },
    "20": {
      "1": "清酒生侮慢、醇醪致喧哗、因之而摇曳者、是为不智、",
      "2": "王威如狮吼、撄其怒者戕厥生、",
      "3": "远争为人之荣、愚人乃务启衅、",
      "4": "惰者冬时不事耕耘、穑时乞而弗得、",
      "5": "心藏谋略、有若渊水、惟达者汲之、",
      "6": "自述其仁者众、忠信之人、谁得遇之、",
      "7": "义者行正、子孙蒙福、",
      "8": "王升鞫位、瞠目而视、诸恶消散、",
      "9": "郭能自谓已清我心、我洁无罪、",
      "10": "权量不一其制、皆耶和华所恶、",
      "11": "孩童所为、或清或正、因之而显、",
      "12": "能闻之耳、能见之目、俱耶和华所造、",
      "13": "勿贪寝、免致匮乏、当启目、则得饱饫、",
      "14": "购物之人、每曰恶恶、既去则夸美之、",
      "15": "黄金既有、珍珠亦多、惟哲言为珍宝、",
      "16": "为外人作保者、可取其衣、为异族作保者、可质其身、",
      "17": "欺人得饼、自觉其甘、终则沙充厥口、",
      "18": "定策每因集议、决战宜有智谋、",
      "19": "佚游闲谈者、发人阴私、孔张厥口者、勿与交际、",
      "20": "诅父母者、其灯必灭、幽暗甚深、",
      "21": "始而骤富、终不为福、",
      "22": "勿言我必复仇、惟仰望耶和华、彼必救尔、",
      "23": "异制之石、耶和华所恶、诈伪之衡、乃为不善、",
      "24": "人之步履、耶和华所定、焉能自识其道、",
      "25": "遽谓斯物为圣、许愿而后察之、乃自陷于网罗、",
      "26": "智慧之王簸散恶人、以轮碾之、",
      "27": "人之灵为耶和华之灯、烛照隐衷、",
      "28": "仁慈诚实保王身、其位亦因仁慈而坚立、",
      "29": "能力为少者之荣、皓首为老人之美、",
      "30": "鞭伤可去罪恶、扑责入人甚深、"
    },
    "21": {
      "1": "王之心志、在耶和华掌握、如沟洫之水、随意运转之、",
      "2": "人之所行、自视为正、惟耶和华权衡人心、",
      "3": "行义秉公、耶和华所悦纳、愈于献祭、",
      "4": "目高心傲、恶人昌炽、俱为罪戾、",
      "5": "勤者之思维、足致丰裕、急躁者、乃急贫穷、",
      "6": "以诡词得财、如追浮气、适以取死、",
      "7": "恶者不行义、其暴戾必覆之、",
      "8": "负罪者之路邪曲、清洁者之行正直、",
      "9": "宁处屋顶之隅、勿与悍妇共居广厦、",
      "10": "恶者幸人之灾、邻里罔沾其惠、",
      "11": "侮慢者受刑、则拙人为睿、智慧者受训、则知识愈增、",
      "12": "恶人之家、义者度之、知其必覆而亡、",
      "13": "贫者呼吁、塞耳弗闻、则己呼吁、亦莫之听、",
      "14": "暗中投赠、气愤胥平、馈遗入怀、烈怒以息、",
      "15": "秉公而行、于义人为喜乐、于恶人为败坏、",
      "16": "迷失通达之途、必居幽魂之会、",
      "17": "好宴乐者、必为穷乏、好酒膏者、不致富饶、",
      "18": "恶者为义者之赎、奸者为正者之代、",
      "19": "宁处旷野、不与好争烦懑之妇偕居、",
      "20": "智者之家、藏宝与膏、蠢者吞噬所有、",
      "21": "追求仁义者、则得生命、公义尊荣、",
      "22": "智者登勇士之城、败其所恃之势、",
      "23": "守口舌者、保生免害、",
      "24": "骄矜者名曰侮慢、惟恃狂傲而妄行、",
      "25": "惰者手不操作、为其愿欲所杀、",
      "26": "有人终日贪求、义者施舍不吝、",
      "27": "恶者之祭为可憎、况以恶意献之乎、",
      "28": "妄证者必败、据所闻而证之者、其言恒存、",
      "29": "恶者厚其颜、正人定其行、",
      "30": "智慧明哲谋略、无有能敌耶和华者、",
      "31": "备马待战、惟获胜在于耶和华、"
    },
    "22": {
      "1": "宁求令闻、愈于多财、宁得恩宠、愈于金银、",
      "2": "贫富错处、悉为耶和华所造、",
      "3": "精明者见害而隐避、朴拙者前往而遘灾、",
      "4": "谦逊及寅畏耶和华之报、即富有尊荣与寿考、",
      "5": "乖戾者之途中、具有荆棘罗网、保其生者必远之、",
      "6": "以当行之道训童稚、至老必不离之、",
      "7": "富者握贫人之权、贷者为债主之仆、",
      "8": "播恶者必敛祸、其怒之势必败、",
      "9": "善其目者、以食食贫、必获福祉、",
      "10": "逐侮慢者、则衅端泯焉、争鬬与凌辱息焉、",
      "11": "好清心者、因其嘉言、王与之友、",
      "12": "耶和华祐智者、败谲者之言、",
      "13": "惰者云、外有狮、行于途、必见杀、",
      "14": "淫妇之口乃深阱、耶和华所恶者、必陷其中、",
      "15": "孩童之心、包藏愚昧、惩之以杖、则除去之、",
      "16": "虐贫利己、馈遗富人、俱必匮乏、○",
      "17": "倾耳以听智者之言、专心于我知识、",
      "18": "存之于衷、衔之于口、斯为美、",
      "19": "我今日示尔、俾尔仰赖耶和华、",
      "20": "谋略知识、我岂未录以遗尔乎、",
      "21": "使尔确知真理、能以真言复遣尔者、○",
      "22": "人既贫穷、勿加侵夺、坐于邑门、勿欺困苦、",
      "23": "盖耶和华必伸其冤、凡夺之者、必夺其命、",
      "24": "易怒者、勿与交际、暴躁者、勿与相偕、",
      "25": "恐习其行、自陷网罗、",
      "26": "勿为人拊掌、勿为债作保、",
      "27": "胡为使人因尔无偿、夺尔卧榻、",
      "28": "昔时田界、先祖所定、不可迁移、",
      "29": "尔不见人勤厥事乎、彼必立于王前、不侍庸人之侧、"
    },
    "23": {
      "1": "与官长同筵、当注意在尔前者为谁、",
      "2": "尔若饕餮、宜置刃于尔喉、",
      "3": "勿贪其珍馐、乃属欺诳、",
      "4": "勿苦求富饶、勿自恃己智、",
      "5": "岂可注目虚无、盖货财诚生羽翼、如鹰飞戾天、",
      "6": "勿食眈眈者之饼、勿贪其珍馐、",
      "7": "其心若何、为人亦若何、虽曰式食式饮、而心不在尔、",
      "8": "则尔所食少许、必复哇之、所致美词、归虚费矣、",
      "9": "勿与蠢人语、彼必蔑尔智言、",
      "10": "昔时之田界勿徙、孤儿之田亩勿侵、",
      "11": "盖其赎者有能力、必对尔而伸其冤、",
      "12": "留心于训诲、侧耳于智言、",
      "13": "童稚勿缺惩责、以杖扑之、不至死亡、",
      "14": "当扑之以杖、以救其魂、不入阴府、",
      "15": "我子、尔心若慧、我心则喜、",
      "16": "尔口言正、我衷则悦、",
      "17": "尔心勿妒罪人、惟终日寅畏耶和华、",
      "18": "必有果报、不绝尔望、",
      "19": "我子听之、而为智人、导尔心于正路、",
      "20": "耽酒嗜炙之人、勿与同处、",
      "21": "沉湎饕餮者、必致贫穷、好寝使人衣敝、",
      "22": "当听生尔之父、勿轻年迈之母、",
      "23": "宜购真理、智慧训诲明哲、而勿鬻之、",
      "24": "义人之父、必甚喜乐、生子而智、因之欢欣、",
      "25": "当使尔父欢欣、生尔之母喜乐、",
      "26": "我子、归心于我、注目我道、",
      "27": "妓女乃深坑、外妇为狭阱、",
      "28": "伏藏如盗、增奸邪于人间、",
      "29": "孰咨嗟、孰叹息、孰有争、孰有怨、孰无故受伤、孰二目红赤乎、",
      "30": "即流连于酒、寻求调和之酒者是也、",
      "31": "勿视酒之红色、闪烁于杯、下咽畅适、",
      "32": "终必如蛇之噬、如虺之啮、",
      "33": "以致尔目见怪异、尔心发乖张、",
      "34": "如寝于海中、如卧于桅顶、",
      "35": "乃曰、击我而我无伤、扑我而我不觉、何时而醒、仍复索饮、"
    },
    "24": {
      "1": "勿妒恶者、勿欲与偕、",
      "2": "盖彼心习强暴、口言残害、",
      "3": "家室由智慧建造、因明哲坚立、",
      "4": "其室充以货财、皆宝贵可悦、由知识而致、",
      "5": "哲人有力、智者增权、",
      "6": "战事起、恃智谋、议士多、能获胜、",
      "7": "智慧极高、蠢者莫及、故在邑门、不启其口、",
      "8": "谋恶者、必称为奸人、",
      "9": "愚妄之念皆为罪、侮慢之人众所憎、",
      "10": "临难而委靡、尔力乃微弱、",
      "11": "被曳至死地者、尔其援之、将见杀者、勿弗救之、",
      "12": "尔若曰、此非我所知、而权衡人心者、岂不度之、保佑尔命者、岂不知之、岂不依人所行而报之、",
      "13": "我子、尔当食蜜、以其美也、食蜂房之滴沥、其味甘也、",
      "14": "尔心之于智慧、亦当视为若是、如尔得之、必有赏赉、不至绝望、",
      "15": "恶人欤、勿伏攻义人之家、勿毁其憩所、",
      "16": "盖义者七蹶而复兴、恶者遇祸而倾覆、",
      "17": "尔敌颠仆勿欣喜、倾覆勿心欢、",
      "18": "恐耶和华见之不悦、而迁怒焉、",
      "19": "勿缘为非者而烦扰、勿于作恶者生嫉妒、",
      "20": "盖为非者不获赏赉、作恶者其灯必熄、",
      "21": "我子、宜敬畏耶和华与王、好更张者、勿与之交、",
      "22": "其灾害之起、必突至、其年寿之绝、孰得知、○",
      "23": "列于左者、亦系哲言、听讼徇情、乃为不善、",
      "24": "谓恶者曰、尔乃义人、必为庶民所诅、列邦所恶、",
      "25": "斥责恶人、必得喜乐、厚福临之、",
      "26": "应对适宜者、如与人接吻、",
      "27": "经营于外、操作于田、然后建室、",
      "28": "勿无故作证以陷邻、勿启口以欺人、",
      "29": "勿谓人若何待我、我亦若何待人、必如其所行而报之、",
      "30": "怠惰者之田、无知者之葡萄园、我过之焉、",
      "31": "荆棘满地、蒺藜蔓延、石垣倾圮、",
      "32": "我见之而深思、我观之而得训、",
      "33": "再寝片时、又睡片时、叉手偃卧片时、",
      "34": "则尔贫穷之来如盗贼、匮乏之至如兵士、"
    },
    "25": {
      "1": "此亦所罗门之箴言、犹大王希西家之臣所录者、",
      "2": "秘密其事、乃上帝之荣、鉴察其事、乃君王之荣、",
      "3": "天高地厚、王心莫测、",
      "4": "去银之滓、则锻链者可以制器、",
      "5": "去王前之恶人、其位乃以义而立、",
      "6": "勿自夸于王前、勿立于大人之位、",
      "7": "宁有人曰、请尔上升、勿于所觐之君前、令尔下退、",
      "8": "勿遽出与人争、免致终受其辱、罔知所措、",
      "9": "与邻争讼、当与其人辩之、勿泄人之秘事、",
      "10": "恐听者詈尔、遗臭难脱、",
      "11": "言语适宜、如金果在于银网、",
      "12": "智者斥责、于顺受之耳、如金制耳环、与精金物饰、",
      "13": "忠诚之使、俾遣之者心神清爽、如穑时雨雪之凉、",
      "14": "妄诩馈遗、如有风云而无雨、",
      "15": "恒忍可以劝君、柔舌能以折骨、",
      "16": "尔得蜜乎、当如量而食、恐过饱而哇之、",
      "17": "尔足勿数入邻家、恐其厌尔恶尔、",
      "18": "妄证以陷邻者、乃槌、乃刃、乃利矢、",
      "19": "遭难而恃不忠之人、如特破折之齿、错节之足、",
      "20": "向忧心者讴歌、如寒时解衣、咸上倾醋、",
      "21": "敌饥则食以饼、渴则饮以水、",
      "22": "是乃以爇炭积厥首、耶和华必赏赉尔、",
      "23": "北风致阴雨、谗古致怒容、",
      "24": "宁处屋顶之隅、勿与悍妇共居广厦、",
      "25": "嘉音来自远方、如冷水于渴者、",
      "26": "义人为恶人而却退、如泉浑井浊、",
      "27": "多食蜜乃非善、自求荣乃可憎、",
      "28": "人不制心、如城毁而无垣、"
    },
    "26": {
      "1": "蠢者得荣非宜、如夏时雨雪、如穑时下雨、",
      "2": "无故之诅、如雀之翔、如燕之飞、靡所栖止、",
      "3": "鞭为马、勒为驴、杖为蠢人之背、",
      "4": "应对蠢人、勿循其蠢、恐尔同乎其人、",
      "5": "应对蠢人、当循其蠢、免彼自视为智、",
      "6": "以蠢者传言、乃自断其足、必受损伤、",
      "7": "箴言在蠢者之口、如跛者之足、虚悬而无用、",
      "8": "尊荣加于愚者、如以宝玉置于砾石、",
      "9": "箴言在蠢者之口、如荆棘在醉人之手、",
      "10": "以愚者与路人为佣、如射者发矢伤众、",
      "11": "蠢者复行其愚、如犬反食其所吐、",
      "12": "尔见自视为智者乎、蠢者之望、较彼犹大、",
      "13": "惰者云、途中有狮、衢中有狮、",
      "14": "惰者辗转于床、如门在枢、",
      "15": "惰者染指于盂、反之于口、犹以为劳、",
      "16": "惰者自视为智、愈于善应对者七人、",
      "17": "行路而预不干己之争、如执犬耳、",
      "18": "癫者掷炬、发矢行杀、",
      "19": "人欺邻里、自谓戏玩者、亦如之、",
      "20": "绝薪则火灭、无谗则争息、",
      "21": "好竞者之构争、如加炭于焰、如加薪于火、",
      "22": "谗毁者、言如甘旨、入人甚深、",
      "23": "口温而心恶、犹以银滓包瓦器、",
      "24": "怀憾之人、口务文饰、心藏诡谲、",
      "25": "其言虽甘、尔勿信之、盖其心藏可恶之端有七、",
      "26": "其憾恨虽盖以诡谲、其邪慝必显于会中、",
      "27": "掘阱者必自陷、转石者反自伤、",
      "28": "舌谎者恶其所伤、口谀者败坏是行、"
    },
    "27": {
      "1": "勿为明日自夸、以尔不知一日出何事也、",
      "2": "任他人揄扬尔、勿用己口、由外人称赞尔、勿用己唇、",
      "3": "石重沙沉、愚人之怒、殆有甚焉、",
      "4": "怒乃残忍、忿为狂澜、至于嫉妒、郭能当之、",
      "5": "明责愈于隐爱、",
      "6": "友朋加伤、乃由忠信、仇敌接吻、则显频烦、",
      "7": "人而饱饫、蜂蜜亦厌、人而饥饿、荼苦亦甘、",
      "8": "人离家而远游、如鸟离巢而飞翔、",
      "9": "膏与香悦人心、至契之规劝、其甘亦如是、",
      "10": "己友与父交、不可遗弃、遭难之时、勿诣昆弟之室、相近之邻里、胜于相远之兄弟、",
      "11": "我子、当有明智、以悦我心、俾我可答訾我之人、",
      "12": "精明者见害而隐避、朴拙者前往而遘灾、",
      "13": "为外人作保者、可取其衣、为外妇作保者、可质其身、",
      "14": "夙兴而大声祝其友、人则以为诅之、",
      "15": "大雨之日、水滴不已、悍妇如之、",
      "16": "御之者乃御风、如以右手执油、",
      "17": "友朋相磨、如以铁砺铁、",
      "18": "守无花果树者、必食其实、顾主人者、必得其荣、",
      "19": "人心相对、如鉴于水、其面维肖、",
      "20": "阴府死域、永无满足、世人之目、亦无满足、",
      "21": "鼎以链银、炉以炼金、称赞以链人、",
      "22": "愚人与谷、以杵并捣于臼、亦不能去其愚、○",
      "23": "尔当详察羊群、留意牛群、",
      "24": "盖货财不永存、冠冕岂世袭乎、",
      "25": "枯草既芟、嫩草复发、山间菜蔬、亦已收敛、",
      "26": "羔羊之毛、以制尔衣、山羊之值、以购田亩、",
      "27": "并得山羊之乳、足供尔与眷属所食、婢女所需、"
    },
    "28": {
      "1": "恶者无人追袭而逃、义者猛勇若狮、",
      "2": "国有罪恶、则主迭更、人有明哲、则邦恒存、",
      "3": "贫者虐贫、如暴雨冲没谷食、",
      "4": "弃法者誉恶人、守法者与之争、",
      "5": "恶人不明公义、寻求耶和华者、无所不明、",
      "6": "贫而正行、胜于富而乖戾、",
      "7": "守法律者为智子、侣饕餮者辱其父、",
      "8": "人取利以增财、乃为恤贫者积蓄之、",
      "9": "转耳不听法律者、即其祈祷、亦为可憎、",
      "10": "使正人误入恶途、必自陷于阱、惟彼完人、必承福祉、",
      "11": "富人自视为智、明哲之贫人洞悉之、",
      "12": "义人得志、群众夸耀、恶人兴起、庶民隐匿、",
      "13": "盖己过者、必不亨通、自承而改之者、必蒙矜恤、",
      "14": "常存敬畏者乃有福、刚愎厥心者必遘祸、",
      "15": "暴君制贫民、如咆哮之狮、觅食之熊、",
      "16": "乏识之君、多行暴厉、贪欲是疾、必延年龄、",
      "17": "负流血之罪者、奔于陷阱、人勿阻之、",
      "18": "行正直者、必蒙救援、行邪曲者、猝然倾覆、",
      "19": "力其田者必足食、从虚浮者必极贫、",
      "20": "忠诚者、其福充裕、急欲获财者、不免受刑、",
      "21": "瞻徇情面、乃为不善、为片饼而枉法、亦为不善、",
      "22": "眈眈者急于获财、不知穷乏之将至、",
      "23": "斥责人者、终得恩宠、较口谀者尤多、",
      "24": "窃父母之财、自言无罪者、乃与残贼同流、",
      "25": "心贪者启争端、恃耶相华者得丰裕、",
      "26": "师心自用者、乃为愚蠢、以智而行者、必得救援、",
      "27": "济贫者不至匮乏、佯为不见者、多招咒诅、",
      "28": "恶者兴起、庶民隐匿、恶者败亡、义人增多、"
    },
    "29": {
      "1": "屡受斥责、仍复强项、败亡必速、无术可治、",
      "2": "义者秉权、庶民欣喜、恶人操柄、亿兆咨嗟、",
      "3": "好智者悦父、狎妓者伤财、",
      "4": "王秉公义、使国坚立、索贿者倾覆之、",
      "5": "谄谀邻里、乃投网罗、以绊其足、",
      "6": "恶人犯罪、内伏网罗、惟彼义人、欢呼喜乐、",
      "7": "贫者构讼、义者察之、恶人乏识、不达其义、",
      "8": "侮慢者鼓煽城邑、智慧者止息忿怒、",
      "9": "智愚相争、智者或怒或笑、其争不息、",
      "10": "嗜杀者憾完人、索正人之命、",
      "11": "愚者有怒尽吐之、智者有怒抑制之、",
      "12": "君长若听诳言、臣仆则尽奸邪、",
      "13": "贫者暴者错处、其目皆为耶和华所烛照、",
      "14": "王以诚鞫贫民、其国位必永立、",
      "15": "杖责兼施益子智、放纵之子贻母羞、",
      "16": "恶者增不法亦增、义者得见其倾覆、",
      "17": "惩责尔子、致得绥安、亦悦尔心、",
      "18": "若无启示、则民放恣、惟守律者有福、",
      "19": "以言责仆无益、彼虽明晰、亦弗听从、",
      "20": "尔见语言急躁者乎、蠢者之望、较彼犹大、",
      "21": "人育奴仆自幼娇之、终则成为其子、",
      "22": "易怒者启争端、暴怒者多干罪、",
      "23": "人高傲必致卑下、心谦逊必得尊荣、",
      "24": "与盗为侣、乃恶己命、闻令发誓、默然无言、",
      "25": "畏人必陷罗网、惟恃耶和华者、必得安居、",
      "26": "求王恩者多、定人之谳、由于耶和华、",
      "27": "不公者为义人所恶、行正者为恶人所疾、"
    },
    "30": {
      "1": "玛撒人雅基子亚古珥之真言、传于以铁及乌甲曰、",
      "2": "我蠢于众、无世人之明哲、",
      "3": "未学智慧、未知唯一之圣者、",
      "4": "谁升天又降、谁聚风在握、谁包水在衣、谁奠地之四极、其人何名、其子何名、尔知之乎、○",
      "5": "上帝之言皆纯、凡托庇于彼者、必为其盾、",
      "6": "其言尔勿增益、恐受斥责、以显尔妄、○",
      "7": "我所求者有二、于我未死之先、其勿辞焉、",
      "8": "使虚伪欺诳远我、贫与富皆勿畀我、惟以所需之食食我、",
      "9": "恐我饱饫、而不识尔、谓耶和华为谁、或贫乏而行窃、亵渎我上帝之名、○",
      "10": "勿对主谤仆、恐彼诅尔、尔为有罪、",
      "11": "有人诅其父、不祝其母、",
      "12": "有人自视为洁、而实未涤其污、",
      "13": "有人仰其目、高其睫、",
      "14": "有人牙如剑、齿如刀、欲尽噬世上之困苦者、及人间之穷乏者、○",
      "15": "水蛭有二女、每呼曰予予、永无餍者有三、谓不足者有四、",
      "16": "即阴府之所、不妊之胎、渗水未足之地、燃烧不止之火、○",
      "17": "侮慢其父、藐视背逆其母者、其目必为谷鸦所啄、鹰雏所噬、○",
      "18": "奇妙之事、我所莫测者有三、我所未知者有四、",
      "19": "即鹰飞于天、蛇行于磐、舟行于海、男女交合之道、",
      "20": "淫妇之行亦然、食毕拭口、则曰我未行恶、○",
      "21": "震动寰宇者有三、寰宇不能堪者有四、",
      "22": "即奴隶为王、愚者饱食、",
      "23": "丑女适人、婢继主母、",
      "24": "在地有四物、虽微而甚慧、",
      "25": "即蚁族无力、夏时备食、",
      "26": "沙番弱物、营窟于磐、",
      "27": "蝗虫无王、分队而出、",
      "28": "守宫行以掌、居处于王宫、○",
      "29": "行而有仪者有三、动而有威者有四、",
      "30": "即狮为百兽长、无所回避、",
      "31": "猎犬、牡山羊、无敌之王、○",
      "32": "尔若自高而妄为、或怀恶念、当以手掩口、",
      "33": "摇乳则成酪、扭鼻则出血、动怒则致争、"
    },
    "31": {
      "1": "玛撒王利慕伊勒之真言、其母所训者、",
      "2": "曰、我子欤、我胎所产、我许愿而得之子欤、我何言乎、",
      "3": "勿耗精力于妇女、勿费经营于害王躬者、",
      "4": "利慕伊勒欤、王饮清酒、牧伯问醇醪之所在、皆非所宜、",
      "5": "恐饮酒忘法、枉断困苦者之狱、",
      "6": "当以醇醪饮濒死者、以清酒饮苦心者、",
      "7": "纵彼饮之、使忘其贫、不忆其苦、",
      "8": "当为喑哑者启口、为孤独者伸冤、",
      "9": "启口秉公判断、为贫苦者辨屈、○",
      "10": "孰得贤妇、价愈珍珍、",
      "11": "其夫恃之、得利无匮、",
      "12": "终妇之身、有益无损、",
      "13": "求绒与枲、乐于操作、",
      "14": "譬彼商舟、远运食物、",
      "15": "未明而起、供食家人、颁工婢女、",
      "16": "度田亩而购之、以手所获、植葡萄园、",
      "17": "以力束腰、而健其臂、",
      "18": "知贸易之获利、其灯终夜不熄、",
      "19": "手执绩轴、掌持纺具、",
      "20": "舒手以济贫、举手以振困、",
      "21": "不虑家人遇雪、因其皆衣紫衣、",
      "22": "自制华毯、服枲与绛、",
      "23": "其夫与邑中长老、同坐邑门、为众所识、",
      "24": "彼制枲衣而鬻之、售绅于商贾、",
      "25": "势力威仪为其服、念及将来则喜笑、",
      "26": "智慧发于口、慈训达于舌、",
      "27": "勤家政、不素餐、",
      "28": "其子起而祝之、其夫赞之、",
      "29": "曰、贤女甚多、惟尔为冠、",
      "30": "美姿属伪、艳色为虚、惟寅畏耶和华之妇、必得称扬、",
      "31": "以其操作之果效归之、愿其工作于邑门荣之、"
    }
  },
  "Ecc": {
    "1": {
      "1": "耶路撒冷王大卫子、传道者之言、○",
      "2": "传道者曰、虚空之虚空、虚空之虚空、万事虚空、",
      "3": "人于日下所劳力之操作、何益之有、",
      "4": "一代既往、一代又来、大地永存、",
      "5": "日出日入、速返其所出、",
      "6": "风向南吹、转而北行、回旋无息、返其原道、",
      "7": "诸川汇海、而海不盈、川流所出、复归其处、",
      "8": "万物困乏、言之不尽、目睹之而不餍、耳闻之而不盈、",
      "9": "事既有、必复有之、事既为、必复为之、日下无有新事、",
      "10": "人岂能指一事曰、试观此乃新事、我侪以前之世、已有之矣、",
      "11": "已往之世、无记忆者、将来之世、后亦不记忆之、○",
      "12": "我传道者、在耶路撒冷为以色列王、",
      "13": "专心用智考察天下所为之事、则知此为苦任、乃上帝畀于世人、以之为务、",
      "14": "我见日下所为之事、悉属虚空、莫非捕风、",
      "15": "曲者不能直、缺者不能数、",
      "16": "我心自谓、我获大智、胜于先我在耶路撒冷者、我心多历智识、",
      "17": "我复专心以明智慧、而知狂妄愚蒙、乃觉亦属捕风、",
      "18": "盖智慧多、则愁苦亦多、知识增、则忧戚亦增也、"
    },
    "2": {
      "1": "我心自谓、其来、我以逸乐试尔、可享福祉、斯亦虚空、",
      "2": "我谓嬉笑为狂、逸乐何益、",
      "3": "我心思维、酌酒以快我身、而心仍为智慧所导、又思持守愚拙、知天下人毕生所行、孰为美善、",
      "4": "我兴巨工、为己建屋、植葡萄园、",
      "5": "治园囿、而植诸果于其中、",
      "6": "凿池沼、以灌树木而养之、",
      "7": "购仆婢、亦有生于我家者、复有牛羊成群、胜于先我在耶路撒冷者、",
      "8": "且积金银、及诸王诸州之珍宝、又得伶人歌女、及人所悦者、姬妾众多、",
      "9": "我寖昌大、胜于先我在耶路撒冷者、而我之智慧尚存、",
      "10": "我目所欲者、我不阻之、我心所悦者、我不禁之、我所劳者、我心乐之、此即由劳所获之值也、",
      "11": "我观我手所作诸工、及劳力之操作、乃知悉属虚空、莫非捕风、于日下无所裨益、○",
      "12": "我转观智慧、狂妄愚蒙、后乎王而至者、将何能为、仅循所曾为者而为之耳、",
      "13": "我知智愈于愚、犹光愈于暗、",
      "14": "智者明于目、愚者行于暗、我知其终、所遇一也、",
      "15": "我心自谓、愚者所遭、我亦将遭之、我虽多智、有何益哉、我心自谓、斯亦虚空、",
      "16": "智者愚者、永不见忆、盖至来日、皆必遗忘、噫、智者之死、曷同于愚者哉、",
      "17": "我遂恶生、因于日下经营、乃为烦恼、悉属虚空、莫非捕风、",
      "18": "我恶我于日下劳力操作、盖所得者、必遗于我后也、",
      "19": "彼为智为愚、孰克知之、我于日下以智劳力操作者、彼必主之、斯亦虚空、",
      "20": "我遂转念、于日下劳力之操作、使心失望、",
      "21": "有以智识技能、劳而得者、遗于未劳者为业、斯亦虚空、害莫大焉、",
      "22": "人于日下身劳心烦、何所得耶、",
      "23": "毕生忧戚、所劳皆为愁苦、夜不心安、斯亦虚空、○",
      "24": "人式食式饮、享福于操作、无善于此、依我观之、亦由上帝手也、",
      "25": "论食与享、孰能胜于我乎、",
      "26": "彼所悦者、锡以智慧、知识欢乐、惟以忧劳加于罪人、使其所收所积、归于上帝所悦者、斯亦虚空、乃为捕风、"
    },
    "3": {
      "1": "凡事各有其时、天下诸务、咸有厥期、",
      "2": "生有其时、没有其时、植有其时、拔所植者、亦有其时、",
      "3": "杀有其时、医有其时、毁有其时、建有其时、",
      "4": "哭有其时、笑有其时、哀有其时、舞有其时、",
      "5": "掷石有其时、积石有其时、怀抱有其时、不抱有其时、",
      "6": "寻有其时、失有其时、存有其时、弃有其时、",
      "7": "裂有其时、缝有其时、默有其时、言有其时、",
      "8": "爱有其时、恶有其时、战有其时、和有其时、",
      "9": "操作者之劳力、何益之有、○",
      "10": "我见上帝畀人苦任、以之为务、",
      "11": "彼造诸物、皆适其时、无不美善、置悠久之念于人心、然其所为、自始至终、人莫能测、",
      "12": "我知世人毕生欢愉行善、无愈于此、",
      "13": "人式食式饮、享福于操作、亦上帝所赐也、",
      "14": "我知上帝所作、皆必永存、无能益之、亦无能损之、上帝行此、使人畏之、",
      "15": "今所有者、昔已有之、后将有者、前已有之、既往之事、上帝复索之焉、○",
      "16": "我观日下、公庭有不公、义所有不义、",
      "17": "我心自谓、义者恶者、上帝必鞫之、盖诸事百工、各有其时、",
      "18": "言及世人、我心自谓、上帝欲试之、使知其与兽无异、",
      "19": "人所遇者、兽亦遇之、人与兽所遇惟一、此之死犹彼之死、同一气之呼吸、人无所愈于兽、悉属虚空、",
      "20": "俱归一所、俱出于土、俱归于土、",
      "21": "人之神或升于上、兽之魂或降于地、其谁知之、",
      "22": "我见世人乐于其操作、无愈于此、盖斯为其值、身后之事、孰能使之反见哉、"
    },
    "4": {
      "1": "我转观日下所行之虐、见受虐者流涕、慰藉无人、行虐者有权、受虐者不得慰藉、",
      "2": "故我称已死者、甚于尚生之人、",
      "3": "且以未生之人、未睹日下所作之恶者、较斯二者为尤愈也、○",
      "4": "我见人因劳力、及诸巧工、为邻所嫉、斯亦虚空、乃为捕风、",
      "5": "愚者敛手、而食厥肉、",
      "6": "得一握而安恬、愈于得两握、而劳力捕风焉、○",
      "7": "我转观日下之虚空、",
      "8": "有人孤独无侣、无子嗣、无昆弟、而劳力不息、货财不餍于目、自谓为谁劳力、不享福祉、斯亦虚空、乃苦任也、",
      "9": "两人胜于一人、盖同劳必获嘉赉、",
      "10": "苟有倾跌、可相扶持、惟孤身而倾跌、无扶持者、祸哉其人、",
      "11": "二人同寝则暖、独寝焉得温乎、",
      "12": "一人为敌所败、二人可抵御之、三合之绳、不易断也、○",
      "13": "贫而有智之少者、愈于愚而拒谏之老王、",
      "14": "盖少者在其国生而贫乏、出狱而为王焉、",
      "15": "我见日下奔走之众、惟嗣位之少者是从、",
      "16": "其所辖之民众、不可胜数、而后人不之悦、斯亦虚空、乃为捕风、"
    },
    "5": {
      "1": "诣上帝室、慎尔步履、盖前而听、愈于愚人献祭、以其不知所行乃恶也、",
      "2": "尔于上帝前、勿造次启口、勿心急出言、缘上帝在天、尔在地、故宜寡言、",
      "3": "多事致梦、多言致愚、",
      "4": "许愿于上帝、宜偿之勿缓、盖彼不悦愚者、所许者必偿之、",
      "5": "许愿不偿、宁不许愿、",
      "6": "勿纵尔口陷身于罪、勿于使者前曰、乃错误也、曷使上帝闻尔声而怒、败尔手之所为、",
      "7": "梦多词繁、内有虚空、惟当寅畏上帝、○",
      "8": "若在州中见贫者受虐、或见强者夺公义、勿以为异、盖有居位较高者鉴之、又有更高者在焉、",
      "9": "且地利属众庶、即王亦受田畴之供、○",
      "10": "好金者、得金而不知足、好富者、获利而不知餍、斯亦虚空、",
      "11": "货财增、食之者亦增、其主有何益哉、惟目睹之而已、",
      "12": "工人食无多寡、俱得安眠、富者以其丰裕、不得寝睡、○",
      "13": "我于日下见有大患、乃人存积货财、反自害也、",
      "14": "猝遭祸患、货财俱亡、如其生子、手无所有、",
      "15": "其出母胎、裸体而来、亦必如是而逝、劳而得者、手无可携、",
      "16": "若何而来、亦若何而去、斯为大患、劳而捕风、有何益哉、",
      "17": "毕生饮食于暗、且多烦恼、遘疾逢怒、○",
      "18": "我所见为善为美者、人在上帝所赐有生之期、饮食而享于日下劳而得者、此乃其值也、",
      "19": "凡蒙上帝赐以资财富有、俾能享受、而取其值、乐其所劳、此乃上帝之赐也、",
      "20": "彼不多念其在世之日、盖上帝应其中心之乐也、"
    },
    "6": {
      "1": "我于日下见有一患、为重负于人、",
      "2": "有人焉、上帝赐之资财、富有尊荣、致其心之所欲、一无所缺、惟上帝使不得享、而他人享之、斯为虚空、亦为剧病、",
      "3": "人苟生百子、享寿高、历年久、而心不得享福、身不获安葬、我谓未盈期而生者、较彼尤愈、",
      "4": "以其虚而来、暗而去、厥名掩于幽暗、",
      "5": "未睹日光、无有知觉、较为安泰也、",
      "6": "其人生存、虽历千年而倍之、未尝享福、其终非同归一所乎、",
      "7": "人之勤劳、皆为其口、而不能餍其欲、",
      "8": "智者较愚者有何愈、贫者较达者有何愈、",
      "9": "目之睹、胜于欲之纵、斯亦虚空、乃为捕风、○",
      "10": "既有之人、早命以名、知其为人、不能与强于己者争、",
      "11": "增虚之事既多、于人有何益哉、",
      "12": "人之毕生、虚度之日如影、何者有益于彼、孰其知之、逝世之后、日下将有何事、孰能告之、"
    },
    "7": {
      "1": "令名愈于宝膏、死日愈于生日、",
      "2": "入居丧之家、愈于入筵宴之家、盖死为众人之终、生者必心藏之、",
      "3": "忧戚愈于嬉笑、盖面有忧、致心正焉、",
      "4": "智者心在居丧之家、愚者心在欢乐之家、",
      "5": "聆智者之谴责、愈于听愚者之讴歌、",
      "6": "愚者之笑、犹釜底焚荆棘之声、斯亦虚空、",
      "7": "智者勒索、则成为愚、贿赂败人明哲、",
      "8": "事之终愈于事之始、心忍愈于心骄、",
      "9": "心勿遽怒、盖怒乃愚者所怀、",
      "10": "勿谓今不如古何耶、询此、乃不智也、",
      "11": "智之美同于业、有益于凡睹日光者、",
      "12": "智为护庇、金钱亦然、惟智能保人之生命、其益尤著、",
      "13": "当考上帝之作为、彼所曲者、孰能直之、",
      "14": "亨通之日宜喜乐、患难之日宜思维、上帝使二者互至、俾人不得料其后、○",
      "15": "有义人行义而陨没、有恶人行恶而长久、我于虚空之日、皆见之矣、",
      "16": "勿过于义、勿过于智、何为自取败亡耶、",
      "17": "勿作极恶、勿为愚昧、何为未及期而死耶、",
      "18": "有事可为、持此为美、彼亦勿舍、寅畏上帝者、必脱于诸难、○",
      "19": "智慧使哲人有能、愈于邑中十有司、",
      "20": "义者恒行善、而绝未干罪、世无其人、",
      "21": "人所言者、勿悉听之、免闻尔仆之诅、",
      "22": "盖尔屡诅人、尔心自知之、○",
      "23": "凡此诸事、我尝以智验之、自谓我将得智、惟智远我、",
      "24": "凡所有者、其理玄远深邃、孰能测之、",
      "25": "我转而决志究察智慧、与万事之原由、欲知恶之为愚、愚之为妄、",
      "26": "察知有妇、心为罟擭、手为绳索、较死尤苦、上帝所悦者、得以避之、惟罪人为其所陷、",
      "27": "传道者曰、我既一一察之、究其理之所以、则有得焉、",
      "28": "我心所求、犹未遇者、千男之中、我得其一、众女之中、不得其一、",
      "29": "我察而知、上帝造人、本为正直、而人所谋、机巧百出、"
    },
    "8": {
      "1": "孰如智者、孰达事理乎、人有智慧、光辉见于其面、厉色变更、",
      "2": "我曰、当守王命、因指上帝而誓矣、",
      "3": "事王勿急退、勿怙恶、盖王所悦者则行之、",
      "4": "王言有权、孰能语之曰、尔何为哉、",
      "5": "守命之人、不遇祸患、智者之心、识时知鞫、",
      "6": "事有其时、鞫有其期、以人之重负难堪也、",
      "7": "未来之事、彼不之知、其事之终、孰能告之、",
      "8": "人无权以制生气、亦无权以制死日、临陈不得幸免、行恶不能自救、○",
      "9": "此皆我所见者、专心详察日下所作诸事、见操权者、有时使人受害、",
      "10": "又见作恶者葬而归墓、行正者离乎圣地、见忘于邑中、斯亦虚空、",
      "11": "行恶定罪、而不即罚、人则决志为恶、",
      "12": "罪人作恶百次、而享遐龄、然我深知寅畏上帝者、必获福祉、",
      "13": "惟彼恶者、不获福祉、不享遐龄、其日如影、以其不畏上帝也、",
      "14": "世有虚空之事、有义人所遭、依恶人所作、有恶人所遇、依义人所为、我谓斯亦虚空、",
      "15": "我遂揄扬喜乐、盖饮食欢愉、人在日下无愈于此、上帝使人生于日下、此福恒在勤劳之中、○",
      "16": "我专心欲明智慧、而察世间之事、有昼夜不寐者、",
      "17": "我见上帝之经纶、知人不能测日下所为之事、虽劳而求之、终不能得、智者虽欲知之、亦不能得也、"
    },
    "9": {
      "1": "凡此诸事、我决志详察之、则知义者与智者、及其作为、咸在上帝之手、或蒙爱、或见恶、人不之知、悉在其前、",
      "2": "众之所遭、初无或异、义者、恶者、仁者、洁者不洁者、祭者不祭者、所遇惟一、善人如何、罪人亦如何、发誓者如何、畏誓者亦如何、",
      "3": "众之所遇皆同、此乃日下诸事之患、人心充盈于恶、毕生狂妄为怀、后惟死者是归、",
      "4": "得与生人并列、犹有望焉、盖生之犬、愈于死之狮也、",
      "5": "生者知必死、而死者无所知、不复获赏、不见记忆、",
      "6": "所好所恶所妒嫉、早已消亡、彼于日下所经营、永不与焉、○",
      "7": "其往乐意以食饼、欢心以饮酒、盖上帝悦尔所为也、",
      "8": "尔衣当恒洁白、尔首勿缺香膏、",
      "9": "上帝所畀尔于日下生存之期、咸属虚空、当与所爱之妻、欢然度日、此为尔于日下毕生操作、所得之值也、",
      "10": "尔手可为者、当尽力为之、缘尔将至之阴府、无工作、无筹画、无知识、无智慧、○",
      "11": "我转观日下、疾趋者未必先至、力战者未必获胜、智者未必得食、达者未必得财、有技能者未必蒙恩宠、凡事皆由时势而成、",
      "12": "人不自知其时、鱼入于网、鸟罹于罗、患难猝临之日、世人陷于其中、亦若是也、○",
      "13": "我于日下、见有智慧、且以为大、",
      "14": "有一小邑、其人鲜少、有一大王至而围之、筑高垒以攻之、",
      "15": "邑有贫而智者、用智以拯其城、而无人记忆之、",
      "16": "我则曰、智愈于力、然贫者之智、为人蔑视、言不见听、",
      "17": "智者之言、静而听之、愈于魁愚人者之喧呼、",
      "18": "智慧愈于战具、仅一罪人、能败诸善、"
    },
    "10": {
      "1": "死蝇使制香者之膏、发其恶臭、人之愚妄虽小、足败智慧尊荣、",
      "2": "智者之心在右、愚者之心在左、",
      "3": "愚者行于途、适形其无智、乃谓众曰、尔愚人也、",
      "4": "执政者怒尔、勿去位、盖柔顺可免大过、",
      "5": "我于日下、见有一患、似出于执政者之错误、",
      "6": "即置愚者于高位、坐富者于下座也、",
      "7": "又见奴仆乘马、牧伯徒行如仆、",
      "8": "掘阱者、必自陷其中、穴墙者、必为蛇所啮、",
      "9": "移石者必受伤、劈木者必遭险、",
      "10": "斧钝不砺其锋、则费力尤多、惟智慧使人获益、",
      "11": "未施术而蛇啮人、则术士无所裨、",
      "12": "智者之口出惠言、愚者之口吞乎己、",
      "13": "其口所言、始则愚昧、终则狂妄、",
      "14": "愚者多言、将来之事、人所不知、身后之事、孰能预告、",
      "15": "愚者之劳致惫、不识入邑何由、○",
      "16": "王为幼稚、牧伯晨宴、斯邦祸矣、",
      "17": "王出世胄、牧伯饮食以时、以补精力、不致沉湎、斯邦福矣、",
      "18": "人惰则榱陷、手懈则屋漏、",
      "19": "人为欢乐而设宴、酒可娱其生、金可应诸用、",
      "20": "毋于内心诅君王、毋于卧室诅富人、盖飞鸟必扬尔声、羽族必述其事也、"
    },
    "11": {
      "1": "投尔粮于水面、历多日必得之、",
      "2": "分给于七人八人、以尔不知将有何灾降于地也、",
      "3": "云充以雨、则注于地、树向南或向北而倒、终在所倒之处、",
      "4": "占风者不播种、瞻云者不刈获、",
      "5": "风之由来、孕妇之胎、其骨如何而长、尔既不知、则成万事之上帝、其所经营、尔亦不知也、",
      "6": "朝宜播尔种、夕勿罢尔手、缘尔不知彼此孰茂、或二者俱佳、",
      "7": "光诚美矣、目睹日华、甚可悦焉、",
      "8": "人享遐龄、皆宜喜乐、惟当念及幽暗之日必多、将来之事、悉属虚空、○",
      "9": "维尔少者、幼时其欣喜、中心欢忭、行尔心所欲、视尔目所悦、惟当知上帝必为此诸事鞫尔、",
      "10": "故当心屏忧愁、身去邪恶、因稚齿与英年、悉属虚空、"
    },
    "12": {
      "1": "时当少壮、困苦之日未临、所谓不悦之年未至、宜念造尔之主、",
      "2": "即在日月星辰之光、未及晦冥、雨后之云、未及复起、",
      "3": "维时、守宅者必战栗、有力者必伛偻、旋磨者稀而止、窥牖者昏而暗、",
      "4": "临街之门将闭、旋磨之声渐微、禽鸟起鸣、歌女音低、",
      "5": "登高则恐惧、行路则悚惶、杏树放葩、蝗虫体重、酸豆失其补力、人归永居之所、吊者往来于衢、",
      "6": "银索断、金盂毁、水瓶破于泉旁、辘轳折于井上、",
      "7": "尘返于地、神归于赋之之上帝、",
      "8": "传道者曰、虚空之虚空、万事虚空、○",
      "9": "传道者既智、则以知识诲民、寻思考察、广序箴言、",
      "10": "传道者搜索嘉言、循正直而书实语、",
      "11": "智者之言若刺、会师之言、其牢若钉、皆为一牧所赐、",
      "12": "我子、且当受劝、多著终无底止、多学必致身惫、○",
      "13": "事之要义、尚其听之、寅畏上帝、守其诫命、此乃人所当行、",
      "14": "盖人之所为、及诸隐微之事、或善或恶、上帝必鞫之、"
    }
  },
  "Son": {
    "1": {
      "1": "诸歌之雅者、所罗门所作也、○",
      "2": "耶路撒冷女论所罗门曰愿彼以口吻我、因尔爱情、愈于酒醴、",
      "3": "尔膏香而美、尔名如膏之倾注、故众女爱汝、",
      "4": "书拉密女谓其良人曰王携我入宫闱、尔其为我先导、我则随尔疾趋、耶路撒冷女曰我侪因尔而欢乐、叙尔爱情、愈于酒醴、众女之爱汝宜也、○",
      "5": "书拉密女曰耶路撒冷诸女欤、我颜虽黑、犹为佳丽、即黑如基达之幕、美如所罗门之帱、",
      "6": "勿因我颜微黑、为日所暴、而加睨视、同母之子怒予、使守其葡萄园、而己之园、则未守焉、",
      "7": "我心所爱者、尔牧羊于何所、亭午息之于何方、请以告我、我于尔同俦群羊之侧、何为如蒙面者乎、",
      "8": "耶路撒冷女曰诸女之美者、如尔不知、宜踵群羊之迹、牧尔山羊之羔于牧人幕侧、○",
      "9": "所罗门曰我之嘉偶、我视尔若法老驾车之骏马、",
      "10": "尔之两颊、因发辫而秀美、尔项炫以贯珠、",
      "11": "我必为尔制金链、间以银星、",
      "12": "书拉密女思其良人曰王坐于榻、我之那达发其芬芳、",
      "13": "我所爱者如没药囊、恒在我怀、",
      "14": "我所爱者如凤仙花、在隐基底之葡萄园、",
      "15": "所罗门曰我之嘉偶、尔乃美好、尔诚美好、尔目如鸽、",
      "16": "书拉密女思其良人曰我所爱者、尔乃美好、可慕可悦、我侪之榻、其色青青、",
      "17": "我侪之室、香柏为梁、松木为椽、"
    },
    "2": {
      "1": "我乃沙仑之水仙花、谷中之百合花、",
      "2": "所罗门曰我之嘉偶、在众女间、如荆棘中之百合花、",
      "3": null,
      "4": "彼引我入宴所、以爱为旗、在于我上、",
      "5": null,
      "6": "愿彼左手枕我首、右手抱我身、",
      "7": "耶路撒冷诸女欤、我以獐及野鹿嘱尔、勿挑拨爱情、待其自发、",
      "8": "又曰听之、乃我所爱者之声、彼逾山越陵而来、",
      "9": "我所爱者、如獐如鹿、立于壁后、向牖而望、由棂而窥、",
      "10": "我所爱者言曰、我嘉偶、我美人、其起与我偕往、",
      "11": "冬已过、雨已止、",
      "12": "遍地花开、治园之时已届、鸠声闻于我境、",
      "13": "无花果树稔其实、葡萄舒蕊吐其香、我嘉偶、我美人、其起与我偕往、",
      "14": "我之鸽欤、尔于磐之隙中、岩之隐处、俾我见尔容、闻尔声、尔声柔和、尔容秀美、",
      "15": "女乃歌曰为我捕狐、即毁葡萄之小狐、因我葡萄已舒蕊矣、",
      "16": "又曰我所爱者属我、我亦属彼、彼牧羊于百合花间、",
      "17": "我所爱者、迨凉风起、日影逝时、尚其转而来归、如獐如鹿、在于溪峡、"
    },
    "3": {
      "1": "深夜在床、求我心所爱者、求之不得、",
      "2": "自谓我必兴、遍行邑中、于通衢大道、求我心所爱者、求之不得、",
      "3": "遇巡城之卒、问之曰、我心所爱者、汝见之乎、",
      "4": "我甫离之、则遇我心所爱者、执之不令去、导入我母家、至生我者之室、",
      "5": "耶路撒冷诸女欤、我以獐及野鹿嘱尔、勿挑拨爱情、待其自发、",
      "6": "自野而来、状如烟柱、薰以没药乳香、及商贾之芳品、伊何人乎、",
      "7": "旁立者曰乃所罗门之轿、四周有以色列之武士六十、",
      "8": "皆执兵刃、而娴战鬬、腰各悬刀、以防夜警、",
      "9": "所罗门王以利巴嫩之木、为己作轿、",
      "10": "以银制柱、以金作底、以紫罽为座、铺以耶路撒冷众女之爱情、",
      "11": "郇之众女欤、其出而观所罗门王、彼冠冕旒、乃于婚宴之日、心喜之时、其母冠之、"
    },
    "4": {
      "1": "所罗门曰我之嘉偶、尔乃美好、尔诚美好、目在帕内、显露若鸽、发若山羊群、卧于基列山麓、",
      "2": "齿若甫剪毛之群羊、上自浴沼、俱有双生、无一丧子、",
      "3": "唇如红线、口甚美好、额在帕内、见若裂榴、",
      "4": "领如大卫之台、为贮戎器所建、上悬千盾、咸为武士之干、",
      "5": "乳若麀鹿孪生之子、啮刍于百合花间、",
      "6": "我且适没药之山、乳香之冈、迨凉风起、日影逝时、",
      "7": "我之嘉偶、尔纯美好、绝无玷疵、",
      "8": "书拉密女之良人曰我新妇欤、与我由利巴嫩偕行、由利巴嫩与我偕行、自亚玛拿示尼珥黑门之巅、狮穴豹岩而下、",
      "9": "我姊妹、我新妇、尔夺我心、以美目一盼、项链一挂夺我心、",
      "10": "我姊妹、我新妇、尔之爱情、何其美好、尔之爱情、愈于酒醴、尔膏之馨、逾诸芳品、",
      "11": "我新妇欤、尔唇滴蜂房之蜜、舌下有蜜有乳、尔衣之香、若利巴嫩、",
      "12": "我姊妹、我新妇、乃为关锁之园、有禁之溪、有封之泉、",
      "13": "尔之所植、乃石榴园、中有佳果、并有凤仙花、那达树、",
      "14": "那达水仙、菖蒲桂树、及诸乳香、没药沉香、与芳品之最者、",
      "15": "尔乃园中之泉、活水之井、自利巴嫩涌出之川、",
      "16": "书拉密女曰北风其起、南风其来、吹拂我园、使发芬芳、愿我所爱者入其园、食其嘉果、"
    },
    "5": {
      "1": "良人曰我姊妹、我新妇、我入我园、采我没药与香品、食我蜂房与甘蜜、饮我酒醴及乳酪、友朋其食之、良朋其饮之、且多饮之、",
      "2": "书拉密女曰我身寝而心寤、闻我所爱者之声、叩门曰、我姊妹、我嘉偶、我鸽、我完人欤、为我启门、我首蒙露、我发为夜露所霑、",
      "3": "我曰、我已解衣、焉能复衣、我已濯足、焉可再污、",
      "4": "我所爱者、伸手入于门隙、我则为之心动、",
      "5": "遂起、为所爱者启门、手滴没药、指滴没药之汁、沾濡门楗、",
      "6": "我为所爱者启门、惟彼已退而去、彼言时、我则魂消、求之不得、呼之莫应、",
      "7": "巡城之卒遇我、击而伤我、守垣者夺我帔、",
      "8": "耶路撒冷诸女欤、如遇我所爱者、我嘱尔告之、言我因爱致疾、",
      "9": "耶路撒冷女曰诸女之美者欤、尔所爱者、较他人所爱者、何所愈乎、尔所爱者、较他人所爱者何所愈、尔乃嘱我若此、",
      "10": "对曰我所爱者、色白而红、冠乎万人、",
      "11": "首若精金、发密而卷、色黑如鸦、",
      "12": "目若溪滨之鸽、洗涤以乳、止于满溢之溪、",
      "13": "颊若香花畦、又如香草垄、唇若百合花、且滴没药汁、",
      "14": "手若金管、嵌以黄玉、身若象牙、饰以碧玉、",
      "15": "胫若白石之柱、置于精金之座、形状如利巴嫩、秀美如香柏木、",
      "16": "其口甚甘、其人全体可爱、耶路撒冷诸女欤、此为我之所爱、我之良朋、"
    },
    "6": {
      "1": "耶路撒冷女曰诸女之美者欤、尔所爱者何往、尔所爱者、转而归于何所、我与汝共寻之、",
      "2": "对曰我所爱者、乃入其园、至彼香花畦畔、牧群羊于诸园、且采百合之花、",
      "3": "我所爱者属我、我亦属彼、彼牧羊于百合花间、",
      "4": "所罗门曰我之嘉偶、尔美好如得撒、艳丽如耶路撒冷、威仪如张帜之军、",
      "5": "尔目惊我、求尔转盼、尔发如山羊群、卧于基列山麓、",
      "6": "齿如群羊、上自浴沼、俱有双生、无一丧子、",
      "7": "额在帕内、见若裂榴、",
      "8": "后妃六十、嫔嫱八十、侍女无数、",
      "9": "我鸽我完人、则惟一焉、其母所独生、为生之者所珍爱、众女见之、称其有福、后妃嫔嫱、亦加揄扬、",
      "10": "显著如晨光、美如月、朗如日、威仪如张帜之军、斯何人哉、",
      "11": "书拉密女曰我下至胡桃园以观谷中鲜绿之植物、而知葡萄萌芽否、石榴着花未、",
      "12": "不意我心之欲、导我至民长之车间、",
      "13": "众曰、书拉密女欤、归哉归哉、归而使我观汝、曰、何为欲观书拉密女如观玛哈念之舞蹈乎、"
    },
    "7": {
      "1": "宫女曰王女欤、尔足著履、何其美好、尔股丰润如玉、巧工所制、",
      "2": "腰若圆盂、不缺调和之酒、腹若积麦、环以百合之花、",
      "3": "乳若麀鹿孪生之子、",
      "4": "领若象牙之台、目若巴特拉并门旁之希实本沼、鼻若大马色相对之利巴嫩楼、",
      "5": "首若迦密、鬈发曼鬋、其色维紫、王为所系、",
      "6": "爱情在于诸乐、何其美好、可悦之甚、",
      "7": "所罗门曰尔之躯干有如棕树、乳若其果之累然、",
      "8": null,
      "9": "口若旨酒、书拉密女曰为使我所爱者畅饮、流入寝者之口、",
      "10": "我属我所爱者、彼亦恋我、",
      "11": "我所爱者其来、尔我同往田野、宿于凤仙花间、",
      "12": "诘旦夙兴、适葡萄园、观葡萄萌芽舒蕊否、石榴着花未、在彼陈我爱情、",
      "13": "我所爱者、风茄吐香、门上有诸嘉果、新陈俱备、乃我为尔所蓄者、"
    },
    "8": {
      "1": "愿尔为我兄弟、哺我母乳、遇尔于外、则可吻尔、无人轻视、",
      "2": "我必导尔、入我母家、受其训诲、饮尔以香醪、即我石榴之汁、",
      "3": "左手枕我首、右手抱我身、",
      "4": "耶路撒冷诸女欤、我嘱尔、勿挑拨爱情、待其自发、",
      "5": null,
      "6": "女曰请尔怀我于心如印、置我于臂如章、爱情强若死亡、妒忌酷如阴府、所发若火、其焰甚烈、",
      "7": "惟此爱情、多水不能灭之、诸河不能没之、人若倾家以易爱情、必见轻视、",
      "8": "女忆兄言曰我有小妹、尚未长乳、议婚之日、我将何为、",
      "9": "如彼为城垣、则必为之建银楼、如彼为门户、则必阑之以柏板、",
      "10": "女曰我乃城垣、我乳若楼、彼则视我如得安焉、",
      "11": "所罗门有葡萄园、在巴力哈们、租于守者、为其果实、必纳千金、",
      "12": "我之葡萄园仍在我前、所罗门欤、尔可得其一千、守果者得二百、",
      "13": "良人曰尔居园者、同俦欲闻尔声、请使我聆之、",
      "14": "女乃歌曰我所爱者、尔其疾趋、如獐如鹿、在于芬芳之山、"
    }
  },
  "Isa": {
    "1": {
      "1": "犹大国乌西雅、约坦、亚哈斯、希西家、相继为王时、亚摩斯子以赛亚、所得论犹大与耶路撒冷之启示、○",
      "2": "天其听之、地其侧耳、盖耶和华言曰、我抚养诸子、而彼背逆我、",
      "3": "牛识其主、驴识主槽、惟以色列不识、我民不思、",
      "4": "噫、干罪之邦、负咎之民、作恶之辈、妄行之子、离弃耶和华、轻视以色列之圣者、疏而远之、",
      "5": "曷仍为逆、致复受挞、首尽病、心尽疲、",
      "6": "自顶至踵、体无完肤、惟创与瘀、及新伤痕、未合未裹、未润以油、",
      "7": "尔地荒芜、尔邑焚毁、尔之土壤、外人吞于尔前、为其倾覆、遂致荒凉、",
      "8": "锡安女见遗、犹葡萄园之庐、瓜田之舍、被围之邑、",
      "9": "如万军之耶和华、不为我侪少留遗民、则必若所多玛、犹蛾摩拉矣、○",
      "10": "尔所多玛之牧伯、其听耶和华之言、尔蛾摩拉之人民、侧耳聆我上帝之训、",
      "11": "耶和华曰、尔献祭品众多、与我何与、牡羊之燔祭、肥畜之脂膏、我已厌之、犊血羔血、与牡山羊之血、我不悦之、",
      "12": "尔来觐我、践我院宇、谁命之者、",
      "13": "虚有之礼物、勿复献之、馨香我所憎、月朔安息集会为可恶、作恶而守肃会、我不容之、",
      "14": "尔之月朔节期、我心恶之、以为重负、倦于担荷、",
      "15": "尔举手、我则掩目、尔多祷、我不俯听、尔手盈以血也、",
      "16": "尔其洗涤自洁、去尔恶行于我目前、",
      "17": "止息行恶、学习行善、寻求公义、惩治强暴、为孤子伸冤、为嫠妇辨屈、○",
      "18": "耶和华曰、尔曹其来、尔我互辩、尔罪虽丹如朱、将白如雪、虽红若绛、将白若毛、",
      "19": "如尔愿之而顺从、则可食地之美产、",
      "20": "如尔不愿而悖逆、则为刃所吞、耶和华口言之矣、○",
      "21": "噫、忠信之邑、变为妓矣、昔盈公正、义处其中、今则杀人者居焉、",
      "22": "尔银为滓、酒杂以水、",
      "23": "尔之牧伯悖逆、党于盗贼、好贿赂、索苞苴、不伸孤子之冤、不理嫠妇之讼、○",
      "24": "缘此、万军之主耶和华、以色列之能者曰、噫嘻、我将泄忿于我仇、报复于我敌、",
      "25": "措手于尔、尽链尔渣滓、悉去尔杂质、",
      "26": "复尔士师如初、谋臣如昔、厥后尔必称为公义之城、忠信之邑、",
      "27": "锡安必见赎以公、其归正者见赎以义、",
      "28": "悖逆与获罪者同亡、离弃耶和华者被灭、",
      "29": "尔必因所悦之橡而羞惭、为所择之园而愧怍、",
      "30": "盖尔必似枯叶之橡、无水之园、",
      "31": "强者如乱麻、所作如火星、相遇必焚、无人扑灭、"
    },
    "2": {
      "1": "亚摩斯子以赛亚、所得论犹大与耶路撒冷之预言、○",
      "2": "越至末日、耶和华室之山必坚立、为众山之冠、超乎诸岭、万邦汇之、",
      "3": "众民将往而言曰、其来、我侪登耶和华之山、诣雅各上帝之室、彼将教我以其道、我将履于其途、盖法律自锡安而出、耶和华之言、由耶路撒冷而来、",
      "4": "彼将行鞫于列邦、解决于众民、俾其以剑制犁、以戈制镰、国不兴戎相攻、人不复习战、○",
      "5": "雅各家其来、共行于耶和华光辉之中、",
      "6": "盖尔民雅各家、充乎东方之俗、效非利士人为巫觋、且与异邦结盟、故尔弃之、",
      "7": "其地满以金银、货财无算、盈以马匹、车乘无数、",
      "8": "其地偶像充斥、崇拜己手所作、己指所造、",
      "9": "贱者屈、尊者降、尔勿赦之、",
      "10": "宜入于磐岩、匿于尘土、以避耶和华之威烈、及其赫赫之荣光、",
      "11": "是日也、人之高视必降、人之骄矜必卑、惟耶和华独见崇高、",
      "12": "盖万军之耶和华、将有一日临及骄矜者、狂傲者、自高者、降之为卑、",
      "13": "亦临及利巴嫩高大之香柏、巴珊之橡树、",
      "14": "暨诸崇山峻岭、",
      "15": "崇高之台榭、巩固之城垣、",
      "16": "他施之舟、可悦之物、",
      "17": "是日也、人之高志必降、人之骄矜必卑、惟耶和华独见崇高、",
      "18": "凡诸偶像、尽归消亡、",
      "19": "耶和华兴起震动大地之时、人将入于岩之窟、地之穴、以避耶和华之威烈、及其赫赫之荣光、",
      "20": "是日也、人之金银偶像、为崇拜而造者、必投之鼹鼠蝙蝠、",
      "21": "耶和华兴起、震动大地之时、人将入于岩之穴、磐之隙、以避耶和华之威烈、及其赫赫之荣光、",
      "22": "勿恃世人、彼之生气、仅在鼻中、何足算哉、"
    },
    "3": {
      "1": "万军之主耶和华、将去耶路撒冷及犹大之梃与杖、即其所恃之粮、所赖之水、",
      "2": "除其勇士、战士、士师、先知、卜人、长老、",
      "3": "五十夫长、贵介、谋士、良工、术士、",
      "4": "我将使童稚为其长、孩提主其治、",
      "5": "人民相虐、邻里相残、少凌长、卑侮尊、",
      "6": "或在父家持其兄弟曰、尔有衣、可为我长、此倾覆者、归尔掌握、",
      "7": "维时、其人扬声言曰、我不为医、我家无粮无衣、不可立我为民长也、",
      "8": "耶路撒冷颓败、犹大倾覆、因其所言所行、逆耶和华、触厥威荣之目、",
      "9": "彼之容貌、自为之证、犹所多玛自著其罪、而不之掩、祸哉其人、自取其害、",
      "10": "宜语义者福矣、必食其行之果、",
      "11": "祸哉恶人、必遘凶殃、将依其手所为而受报也、",
      "12": "至于我民、童稚虐之、妇女治之、噫嘻我民、导者诱尔、毁尔蹊径、○",
      "13": "耶和华将起而辩论、立而审鞫斯民、",
      "14": "耶和华将诘其民长与牧伯曰、吞噬葡萄园者尔也、掠贫民之物、藏于尔室、",
      "15": "万军之主耶和华曰、尔曹压制我民、挫折贫人之面、果何为哉、○",
      "16": "耶和华又曰、锡安女骄傲、行而延颈、送目流盼、碎步袅娜、足音铿锵、",
      "17": "故主必使其顶结痂、耶和华必露其下体、",
      "18": "是日也、主必除其足钏之饰、及其髻网、月筓、",
      "19": "耳环、手钏、面帕、",
      "20": "冠巾、足链、文绅、香盒、符箓、",
      "21": "指环、鼻环、",
      "22": "吉服、长袍、帔肩、荷囊、",
      "23": "手镜、衵服、缠头之巾、被身之布、",
      "24": "以臭代香、以索代绅、以童首代重发、以麻布代华服、以烙印代姿容、",
      "25": "尔之丁男仆于锋刃、武士死于战陈、",
      "26": "邑门悲哀号啕、锡安女寂寞、而坐于地焉、"
    },
    "4": {
      "1": "是日也、七妇持一男曰、我侪衣食自给、惟许我称以尔名、其洒我耻、○",
      "2": "是日也、耶和华之萌蘖、既美且荣、其地所产、于以色列免难者为嘉物、",
      "3": "凡遗于锡安、存于耶路撒冷、在耶路撒冷录于生籍者、得称为圣、",
      "4": "即在主藉公义之灵、毁灭之灵、涤锡安女之污、洗耶路撒冷之血时也、",
      "5": "耶和华必于锡安山遍地、及厥诸会、昼作云烟、夜烛火焰、盖荣光之上、将有覆帱、",
      "6": "且有幕为昼荫、以避暑热、又为庇所、以避飓风暴雨焉、"
    },
    "5": {
      "1": "我为良友而歌、论其葡萄园曰、良友有园、在彼山冈、其地膏腴、",
      "2": "垦地除石、以葡萄之嘉种、植于其中、建台凿醡、冀结佳果、反生野果、",
      "3": "耶路撒冷居民、及犹大人欤、今可在我与葡萄园之间、辨其是非、",
      "4": "我于葡萄园所为者、又何加焉、冀结佳果、反生野果何也、",
      "5": "今我示尔、我葡萄园、何以处之、我必撤其篱、俾见吞噬、毁其垣、俾遭蹂躏、",
      "6": "使之荒芜、不治不锄、荆棘蒺藜滋长、命云不雨、",
      "7": "夫万军耶和华之葡萄园、即以色列家、其所悦之树、乃犹大人也、冀其公、反见暴虐、冀其义、反有哀号、○",
      "8": "增其第宅、广其田畴、致无隙地、独居于中、祸哉其人、",
      "9": "万军之耶和华附我耳曰、诚哉、许多第宅、将为荒芜、虽广且美、无人居之、",
      "10": "葡萄园三十亩、将产酒一罢特、谷种一贺梅尔、仅产谷一伊法、",
      "11": "夙兴纵饮醇醪、迨及昏夜、沉湎于酒、祸哉其人、",
      "12": "筵间备有琴瑟鼗笛、加之以酒、不顾耶和华之工、不思其手所作、",
      "13": "是以我民因无知而被虏、尊者饥困、庶民燥渴、",
      "14": "阴府大纵其欲、孔张厥口、彼之尊荣、与其众庶繁华、及宴乐者、俱陷于中、",
      "15": "贱者屈、尊者卑、目高者降、",
      "16": "惟万军之耶和华以公而崇高、维圣之上帝以义而见圣、",
      "17": "斯时羔羊啮刍、如在己苑、富厚者之荒田、旅人食其所产、○",
      "18": "以虚伪为绳引邪恶、如以曳车之索牵罪戾、祸哉其人、",
      "19": "彼曰、愿其速成厥功、俾我见之、愿以色列圣者所谋速临、俾我知之、",
      "20": "谓善为恶、谓恶为善、以光为暗、以暗为光、以苦为甘、以甘为苦、祸哉其人、",
      "21": "自视为智、自以为慧、祸哉其人、",
      "22": "勇于饮酒、能调醇醪、",
      "23": "受贿而义恶人、夺义人之义、祸哉其人、",
      "24": "故若禾稿焚于火、枯草销于焰、其根将朽、其花飞扬若尘、因其废弃万军耶和华之律、藐视以色列圣者之言、",
      "25": "故耶和华之烈怒、及于其民、伸手击之、山岳震动、尸如街衢之粪土、然其怒未息、其手尚伸焉、",
      "26": "彼将建纛、以招远邦、自地极而号召之、则疾趋而至、",
      "27": "其中无惫者、无踬者、不寝不寐、腰带弗解、履带弗断、",
      "28": "其矢既利、其弓悉张、马蹄如火石、车轮如旋风、",
      "29": "其吼若牝狮、其鸣若稚狮、咆哮攫食、曳之而去、莫之能救、",
      "30": "是日也、敌向之咆哮、若海涛澎湃、人望其地、则见幽暗艰苦、其光晦于密云、"
    },
    "6": {
      "1": "乌西雅王崩之年、我见主坐于崇高之位、衣裾充满殿宇、",
      "2": "撒拉弗侍立其侧、各有六翼、以二翼蔽面、二翼覆足、二翼飞翔、",
      "3": "交相呼曰、圣哉、圣哉、圣哉、万军之耶和华、其荣充乎寰宇、",
      "4": "门阈之基、因呼者之声而震动、室盈以烟、",
      "5": "我曰、祸哉我也、亡矣、我乃唇秽之人、居于唇秽民中、而目睹大君、万军之耶和华也、",
      "6": "撒拉弗之一、飞而就我、手执爇炭、以钳取诸坛者、",
      "7": "著于我口、曰、斯著尔口、尔愆已除、尔罪巳赦矣、",
      "8": "我闻主声曰、予将谁遣、孰为我侪往、我曰、我在此、其遣我、",
      "9": "曰、往告斯民云、尔其听之而不悟、视之而不明、",
      "10": "使斯民心顽、耳聋、目瞆、免以目视、耳听、心悟、转移而得医焉、",
      "11": "我曰、主欤、将至何时、曰、迨诸邑荒凉、无有居者、室庐阒寂、田亩荒芜、",
      "12": "耶和华远徙其民、斯土遂极萧条、",
      "13": "假令其中尚存什一、亦被焚毁、若栗与橡、经伐留干、其干乃圣裔也、"
    },
    "7": {
      "1": "当犹大王乌西雅孙、约坦子亚哈斯时、亚兰王利汛、以色列王、利玛利子比加、上攻耶路撒冷、不克、",
      "2": "或告大卫家曰、亚兰与以法莲结盟、王与众民、中心战栗、若林木为风所摇、○",
      "3": "耶和华谕以赛亚曰、尔与尔子施亚雅述、出迎亚哈斯于上沼之沟头、漂工田之大路、",
      "4": "谓之曰、尔其谨慎静谧、勿因此余烬、有烟之二炬、利汛亚兰、及利玛利子之烈怒、畏惧心怯、",
      "5": "亚兰与以法莲、及利玛利子、同谋害尔、",
      "6": "曰、我侪其往犹大、扰而破之、立他比勒子为王、",
      "7": "主耶和华曰、此谋不立、不成、",
      "8": null,
      "9": "盖亚兰之首为大马色、大马色之首为利汛、以法莲之首为撒玛利亚、撒玛利亚之首为利玛利子、六十五年之内、以法莲必败、不复为国、如尔弗信、则不坚立、○",
      "10": "耶和华又谕亚哈斯曰、",
      "11": "尔其求兆于尔上帝耶和华、或在深渊、或在高处、皆可、",
      "12": "亚哈斯曰、我不求之、不试耶和华、",
      "13": "以赛亚曰、大卫家、其听之、尔以劳人为细事乎、亦将劳我上帝乎、",
      "14": "主自以兆予尔、将有处女怀妊生子、命名以马内利、",
      "15": "彼将食酪与蜜、迨知弃恶择善、",
      "16": "盖此子未知弃恶择善之先、尔所疾之二王、其国为墟、",
      "17": "耶和华必使患难之日临尔、与尔民众、及尔父家、自以法莲叛离犹大、未有若此者、即亚述王为祸也、○",
      "18": "是日也、耶和华必号召埃及河流远界之蝇、与亚述地之蜂、",
      "19": "彼必咸至、集于荒谷、岩穴棘篱、与诸牧地、○",
      "20": "是日也、主以所赁河外之刀、即亚述王、薙其首足之毛、去其髭须、○",
      "21": "是日也、人畜犊一羊二、",
      "22": "因乳多而食酪、凡遗于境内者、食酪与蜜、○",
      "23": "是日也、昔有葡萄千株、值银一千之处、将生荆棘疾藜、",
      "24": "人执弓矢而至、因其地遍满荆棘蒺藜也、",
      "25": "凡邱阜之处、以锄治之者、因惧荆棘蒺藜、莫之敢往、第为牛牧羊践之区、"
    },
    "8": {
      "1": "耶和华谕我曰、其取大简、以人通用之文、书玛黑珥沙勒哈施罢斯、",
      "2": "余召忠信之证、祭司乌利亚、与耶比利家子撒迦利亚记之、",
      "3": "于是我与先知妇同室、怀妊生子、耶和华谕我曰、命名玛黑珥沙勒哈施罢斯、",
      "4": "盖此子未识呼父呼母之先、大马色之货财、撒玛利亚所掠之物、被虏于亚述王、○",
      "5": "耶和华复谕我曰、",
      "6": "斯民厌弃西罗亚缓流之水、而悦利汛与利玛利之子、",
      "7": "故主必使亚述王、及其威势、如大河之水、汹涌涨溢、出川逾岸、",
      "8": "流入犹大、泛滥及项、以马内利欤、彼展其翼、遍于尔地、○",
      "9": "列邦欤、任尔喧哗、终归糜烂、远人欤、尔其倾听、任尔束腰、而遭糜烂、任尔束腰、而遭糜烂、",
      "10": "任尔共谋、终归无成、任尔发言、终必不立、因上帝偕我侪也、",
      "11": "耶和华持我、示我勿蹈斯民之途、",
      "12": "曰、斯民谓结盟、尔勿谓之、勿畏其所畏、勿视为可惧、",
      "13": "当以万军之耶和华为圣、为尔所畏所惧、",
      "14": "彼将为圣所、惟于以色列二家为踬石、为碍磐、于耶路撒冷居民为网罗、为机槛、",
      "15": "多人因之颠仆而见折、陷于机槛而被获、○",
      "16": "尔其束证词、缄法律、授我门人、",
      "17": "耶和华掩面于雅各家、我仍徯而望之、",
      "18": "我与耶和华所赐之子、为兆为征于以色列、乃由于居锡安山、万军之耶和华也、○",
      "19": "或谓尔曰、巫觋术士、其声绵蛮微细、尔其求之、夫民岂不当求其上帝乎、讵为生者求死者哉、",
      "20": "宜循法律与证词、若不依此而言、则不见晨光、",
      "21": "彼必艰苦饥饿、经历斯土、饥则烦躁、咒其君王、诅其上帝、",
      "22": "仰观于上、俯视于地、无非患难昏黑、及痛苦之幽暗、必被驱入晦冥矣、"
    },
    "9": {
      "1": "昔受痛苦者、将免幽暗、上帝昔使西布伦与拿弗他利地受辱、后将使沿海之路、约但河外、列邦之境得荣、",
      "2": "处暗之民、得见大光、居阴翳之域者、有光照之、",
      "3": "尔昌厥民、而益其乐、彼乐于尔前、如获稼之欢、犹分赃之喜、",
      "4": "因其负重之轭、挞背之杖、暴者之梃、尔已折之、若于米甸之日、",
      "5": "战士鼓噪之时、所擐之甲、及沾血之衣、俱必为薪、火焚之柴、",
      "6": "盖有婴孩为我而生、有子锡予于我、其肩负荷国政、其名称为奇士、谋主、全能之神、恒久之父、和平之君、",
      "7": "其政治与和平、有加无已、在于大卫之位、治理其国、以公以义建立之、保定之、自今迄于永远、万军耶和华之热中、将成此焉、○",
      "8": "主发一言、及于雅各、临于以色列、",
      "9": "维此众庶、以法莲与撒玛利亚居民将知之、彼心骄气傲、曰、",
      "10": "砖既圮、我以凿石建之、桑既伐、我以香柏易之、",
      "11": "故耶和华起利汛之敌以攻之、并激其仇、",
      "12": "东有亚兰、西有非利士、张口吞噬以色列、然其怒未息、其手尚伸焉、○",
      "13": "斯民仍未转向击之者、不寻求万军之耶和华、",
      "14": "故一日之间、耶和华断以色列之首尾、棕枝与芦苇、",
      "15": "长者尊者、首也、传妄语之先知、尾也、",
      "16": "导民者诱入迷途、受导者沦胥以亡、",
      "17": "故主不悦其丁男、不恤其孤寡、因皆亵慢作恶、众口言妄、然其怒未息、其手尚伸焉、○",
      "18": "夫恶如火之燎、焚毁荆棘蒺藜、燃乎丛林、烟柱上腾、",
      "19": "因万军耶和华之震怒、斯土被毁、民如柴薪、不相顾恤、",
      "20": "有夺于右者而仍饥、有食于左者而不饱、各啮己臂之肉、",
      "21": "玛拿西吞噬以法莲、以法莲吞噬玛拿西、二者同攻犹大、然其怒未息、其手尚伸焉、"
    },
    "10": {
      "1": "立不义之律、录乖戾之词、",
      "2": "屈枉贫乏、不予公断、夺我穷民之理、攘夺嫠妇、劫掠孤儿、祸哉其人、",
      "3": "当受罚之日、灾祸遥临、尔将何为、求拯济于何人、置货财于何处、",
      "4": "惟伏于被俘者之中、仆于见杀者之下、然其怒未息、其手尚伸焉、○",
      "5": "亚述为我震怒之梃、其手所持、乃我忿恚之杖、",
      "6": "我遣之攻亵慢之邦、令其击我所恚之民、虏之掠之、且蹂躏之、若街衢之泥涂、",
      "7": "惟其意不如是、其心不思此、乃欲肆行败坏、翦灭多邦、",
      "8": "曰、我之牧伯、非皆为王乎、",
      "9": "迦勒挪非若迦基米施乎、哈马非若亚珥拔乎、撒玛利亚非若大马色乎、",
      "10": "我手已及偶像之国、其雕像、越于耶路撒冷与撒玛利亚之偶像、",
      "11": "我所行于撒玛利亚、与其偶像者、岂不亦行于耶路撒冷、与其偶像乎、○",
      "12": "主于锡安山、及耶路撒冷、既毕乃事、必讨亚述王心骄之行为、目高之狂傲、",
      "13": "彼曰、我之所为、乃以己手之力、己心之智、我固聪慧、曾移列国之界、虏其货财、犹如强者倾覆居位之人、",
      "14": "我得列国之货财、若取诸巢、我略全地、若拾遗卵、无有鼓翼、启口鸣噪者也、○",
      "15": "夫斧岂对用斧而斫者自伐乎、锯岂对运锯者自矜乎、是犹梃运彼举之者、杖举夫非木者、",
      "16": "缘此、万军之主耶和华、将使肥者为瘠、其货财之下、如爇火而焚、",
      "17": "以色列之光为火、其圣者为焰、一日之间、毁其荆棘蒺藜、",
      "18": "爇其茂林腴田之荣华、身心俱灭、势如病者日渐衰颓、",
      "19": "其林遗木无几、童稚可记录之、○",
      "20": "是日也、以色列之遗民、与雅各家免难之人、不复恃击之者、惟诚赖以色列之圣者耶和华、",
      "21": "维彼遗民、即雅各之遗民、将归于大能之上帝、",
      "22": "以色列乎、尔民虽如海沙、而旋归者仅遗民耳、毁灭已定、由于公义之洋溢也、",
      "23": "盖万军之主耶和华、必行毁灭于全地、斯乃所预定焉、○",
      "24": "万军之主耶和华曰、我居锡安之民欤、虽亚述击尔以梃、加尔以杖、仿乎埃及、尔勿惧之、",
      "25": "历时无几、我息怒于尔、则迁怒而灭之、",
      "26": "万军之耶和华、将举鞭击彼、如昔于俄立磐击米甸人、将举梃击之、如昔于海击埃及人、",
      "27": "是日也、其负离乎尔肩、其轭释于尔项、厥轭见折、肥壮故也、○",
      "28": "敌至亚叶、过米矶仑、屯辎重于密抹、",
      "29": "越乎险隘、宿于迦巴、拉玛震惊、扫罗之基比亚人奔逃、",
      "30": "迦琳女乎、尔其大声而呼、莱煞人乎、尔其侧耳而听、哀哉亚拿突乎、",
      "31": "玛得米那奔溃、基柄居民逃匿、",
      "32": "是日驻军于挪伯、挥手向锡安女之山、即耶路撒冷之冈也、○",
      "33": "万军之主耶和华、必以威烈伐其枝、雄干见斫、高者降卑、",
      "34": "以铁斩其丛林、利巴嫩为力士所毁、"
    },
    "11": {
      "1": "耶西之干、将生萌蘖、其枝结实、由于其根、",
      "2": "耶和华之神必临之、即智慧明哲之神、谋略才能之神、知识与寅畏耶和华之神也、",
      "3": "彼以寅畏耶和华为悦、不依目见而鞫、不依耳闻而拟、",
      "4": "秉公义以鞫贫乏者、持中正以拟世之谦卑者、以口杖击斯土、以唇气杀恶人、",
      "5": "义以束腰、信以束身、",
      "6": "狼与羔羊同居、豹与山羊同卧、稚狮与牛犊肥畜共处、幼童牵之、",
      "7": "牛熊同食、其子共伏、狮将啮刍若牛、",
      "8": "乳哺之婴、戏玩于蝮穴、方断乳者、置手于虺窟、",
      "9": "在我圣山、悉无伤害、盖知耶和华之知识、充乎寰区、若水弥漫于海、○",
      "10": "是日也、耶西之根、立为万民之纛、异邦归附、其驻跸之所、必有荣焉、○",
      "11": "是日也、主复举手、救其遗民、使自亚述、埃及、巴忒罗、古实、以拦、示拿、哈马、及诸海岛而归、",
      "12": "向列邦建纛、集以色列之被逐者、自地四极、聚犹大之离散者、",
      "13": "以法莲之妒必泯、犹大之敌必绝、以法莲不妒犹大、犹大不扰以法莲、",
      "14": "二国西击非利士之境、虏东方之民、加手于以东及摩押、亚扪族亦顺服焉、",
      "15": "耶和华将竭埃及海股、挥手河上、加以烈风、击之分为七川、使人著屦以涉、",
      "16": "俾归自亚述之遗民、得有大路、若以色列出埃及然、"
    },
    "12": {
      "1": "是日也、尔将曰、耶和华欤、我称谢尔、昔尔怒我、今怒已息、且慰藉我、",
      "2": "上帝为我之拯救、我恃之而无恐、盖主耶和华、为我能力、为我歌颂、为我之拯救也、",
      "3": "尔曹将于拯救之泉、欣然汲水、",
      "4": "是日尔曰、当称谢耶和华、呼吁其名、宣其所为于列邦、称其名为崇高、",
      "5": "歌颂耶和华、因其所为烜赫、宜播扬于寰区、",
      "6": "锡安之居民欤、尔其大声欢呼、盖以色列之圣者、于尔中为大也、"
    },
    "13": {
      "1": "亚摩斯子以赛亚、所见论巴比伦之预示、○",
      "2": "建纛童山、扬声挥手而招之、俾入显者之门、",
      "3": "我已命我所区别者、召我骄乐之杰士、以泄我忿、",
      "4": "山中喧哗、若民熙攘、诸国会集、厥声轰阗、万军之耶和华、核数军旅以战、",
      "5": "彼众来自远方、至自天涯、乃耶和华与其忿恚之具、尽灭斯土、○",
      "6": "尔其号泣、盖耶和华之日伊迩、殄灭自全能者而来、",
      "7": "故众手将弱、人心俱怯、",
      "8": "彼必惊惶、痛楚愁惨、其痛苦也、若临产之妇、相顾骇愕、面如火焰、",
      "9": "耶和华之日将至、其势残酷、具有忿恚震怒、以致斯土荒芜、罪人灭于其中、",
      "10": "天星列宿、其光不著、日出而暗、月不扬辉、",
      "11": "我必缘邪慝而罚斯世、因罪愆而惩恶人、止骄者之傲、抑暴者之高、",
      "12": "使人寡于兼金、较俄斐之精金尤少、",
      "13": "万军之耶和华忿恚震怒之日、我必使天震动、使地摇撼、离乎其所、",
      "14": "人如被逐之麀、无牧之羊、各归其族、各奔其地、",
      "15": "遇敌者必被刺、见执者亡于刃、",
      "16": "婴孩被掷而碎、彼所目击、其室见劫、其妻被玷、○",
      "17": "我激玛代人攻之、彼不视银为贵、不以金为悦、",
      "18": "其弓击杀少壮、不恤胎孕、其目不惜孩提、",
      "19": "巴比伦乃列国中之尊荣、迦勒底人所夸之华美、将若所多玛蛾摩拉、为上帝所倾覆、",
      "20": "永无人迹、代无居民、在此、亚拉伯人不张其幕、牧者不卧其羊、",
      "21": "野兽伏于斯、鸱鸮盈其室、鸵鸟栖止于斯、野羊踊跃于斯、",
      "22": "豺狼嗥于第宅、野犬鸣于华宫、其时伊迩、其日不延、"
    },
    "14": {
      "1": "耶和华必恤雅各、复选以色列、置于故土、羇旅附之、与雅各家相契合、",
      "2": "列邦引之旋归、以色列家于耶和华之地、将得之为仆婢、昔虏之者、为其所虏、昔制之者、为其所制、○",
      "3": "耶和华赐尔绥安、脱尔忧患困苦、及人迫尔之重役时、",
      "4": "尔将对巴比伦王作歌曰、残虐者奚绝乎、强暴者奚息乎、",
      "5": "耶和华折恶人之梃、断霸者之杖、",
      "6": "彼曾以怒攻诸民、而击之不已、以恚迫列邦、而莫之能止、",
      "7": "举世平靖、扬声讴歌、",
      "8": "松树与利巴嫩之香柏、因尔而喜曰、自尔倾覆、无人上而伐我、",
      "9": "阴府在下、缘尔震动、迓尔来临、幽魂即世间之显者、因而骚然、列邦诸王、离座而起、",
      "10": "佥谓尔曰、尔亦荏弱似我乎、尔与吾侪相若乎、",
      "11": "尔之威势琴音、堕于阴府、尔则下铺以蛆、上被以虫、",
      "12": "启明之晨星欤、何自天而陨乎、屈抑列邦者欤、何见斫于地乎、",
      "13": "尔心自谓、我将升天、设位于上帝诸星之上、坐于北极聚会之山、",
      "14": "腾越云霄、与至上者比拟、",
      "15": "然尔必下阴府、堕于至深之坑、",
      "16": "凡见尔者、必注目谛视曰、使大地震撼、列国耸动、",
      "17": "寰区荒落、城邑倾圮、不令俘虏返故土者、乃斯人耶、",
      "18": "列国诸王、各有陵寝、既没犹荣、",
      "19": "惟尔见掷、不入于墓、若被弃之枝、以被刺而死、下于石坑者为衣、若被践之尸、",
      "20": "尔不与诸王同葬、因尔败尔国、杀尔民、恶人之裔、其名永不称焉、○",
      "21": "缘先人之愆、备戮厥子孙、免其兴起而据地、建邑于普世、",
      "22": "万军之耶和华曰、我将起而攻之、灭绝巴比伦之名、与其遗民、及其子孙、耶和华言之矣、",
      "23": "使其地为猬所据、变为水泽、扫以灭亡之帚、万军之耶和华言之矣、○",
      "24": "万军之耶和华誓曰、我所思者必成、我所谋者必验、",
      "25": "破亚述于我国、蹂躏之于我山、除民之轭、脱负于肩、",
      "26": "是乃所定之旨、行于天下、是乃所伸之手、加于列邦、",
      "27": "万军之耶和华、既定其旨、谁能废之、既伸厥手、谁能挽之、○",
      "28": "亚哈斯王崩之年、有斯预示、○",
      "29": "非利士全地欤、勿以击尔之杖已折而喜、盖蛇必生虺、虺生飞火蛇、",
      "30": "至贫者得食、穷乏者安卧、惟我以饥歼尔种类、尔之遗民、必见杀戮、",
      "31": "门其号啕、邑其呼喊、非利士全地欤、尔消亡矣、盖将有烟自北而来、无离其行伍者、",
      "32": "此国之使、何以答之、曰、耶和华建锡安、其贫民托庇于斯焉、"
    },
    "15": {
      "1": "论摩押之预示、○一夕之间、摩押之亚珥、倾覆沦亡、一夕之间、摩押之基珥、倾覆沦亡、",
      "2": "彼众上巴益、往底本、陟崇邱而啼哭、摩押人缘尼波与米底巴而号啕、尽髡其首、悉薙其须、",
      "3": "在衢中束麻、在屋顶广区号啕、涕零不已、",
      "4": "希实本与以利亚利哀呼、声闻于雅杂、故摩押之武士叫号、中心战栗、",
      "5": "我心为摩押而悲哀、其显者逃往琐珥、遁至伊基拉施利施亚、登鲁希阪而哭泣、在何罗念路、因败亡而举哀、",
      "6": "宁琳之水将竭、草枯菜绝、无有青葱之物、",
      "7": "故携其所得之财、所藏之宝、以济柳溪、",
      "8": "哀哭遍于摩押四境、号啕之声、闻于以基莲、及于比珥以琳、",
      "9": "底们之水盈以血、我必益底们之灾、使狮击摩押之免难者、及其地之遗民、"
    },
    "16": {
      "1": "尔其以羔羊纳于斯地之主、自西拉达旷野、至于锡安女之山、",
      "2": "摩押诸女、在亚嫩之津、将若乱飞之鸟、离巢之雏、",
      "3": "尔其设谋行义、亭午施荫若夜、见逐者当藏匿之、逃遁者勿发觉之、",
      "4": "摩押被逐之人、容与尔居、尔于残贼者前、为其庇所、盖攘夺之人亡、毁灭之事息、蹂躏者灭于斯土、",
      "5": "将有一位、以仁慈而坚立、在大卫幕以忠信坐之者、施行讯鞫、求乎公、急于义、○",
      "6": "摩押骄矜太甚、我尝闻之矣、亦闻其狂妄、骄矜忿怒、彼之夸诩、乃虚伪也、",
      "7": "故摩押为摩押而号啕、必皆号啕、为吉珥哈列设之葡萄饼而哭泣、忧伤不胜、",
      "8": "盖希实本之田亩疲弊、西比玛之葡萄萎落、昔其嘉枝、延及雅谢、蔓于旷野、越乎盐海、今为列国之主所毁、",
      "9": "故我将体雅谢之哭泣、而哀西比玛之葡萄、希实本与以利亚利乎、我将以泪濡尔、盖尔夏获秋收之际、鼓噪之声猝至、",
      "10": "欢欣喜乐息于沃壤、讴歌欢呼绝于葡萄园、酒醡无人践之、收果之讙、我已止之、",
      "11": "是以我肠为摩押而鸣、我衷为基珥哈列设而响、有如琴瑟、",
      "12": "摩押觐见、困惫于崇邱、诣其圣所祈祷、亦不蒙允、○",
      "13": "昔耶和华有论摩押之言、",
      "14": "今则曰、三年之内、若佣人之年、摩押之荣、及其众庶、必见凌辱、所遗无几、不足算也、"
    },
    "17": {
      "1": "论大马色之预示、○大马色被废、不复为邑、必为邱墟、",
      "2": "亚罗珥诸邑被弃、为群羊牧所、羊卧其中、无人惊之、",
      "3": "以法莲之保障、大马色之国祚、亚兰之遗民、俱必灭绝、若以色列之荣然、万军之耶和华言之矣、○",
      "4": "是日也、雅各之荣消减、丰腴之躯瘦瘠、",
      "5": "势如获者敛穑、以手刈穗、如人拾遗于利乏音谷、",
      "6": "然尚有遗余、若摇橄榄、树杪遗二三颗、茂树之远枝、遗四五枚、以色列之上帝耶和华言之矣、",
      "7": "是日也、人将望造之者、其目瞻以色列之圣者、",
      "8": "不望己手所筑之坛、不瞻己指所造之物、或木偶、或日像、",
      "9": "是日也、其坚城见弃、若昔于以色列人前、林中山上所遗之处、地尽荒芜、",
      "10": "盖尔忘施救之上帝、不忆尔有力之磐石、是以树艺嘉种、植以异枝、",
      "11": "栽培之时、藩之以篱、侵晨使华、惟于忧深痛极之日、其果云亡、○",
      "12": "噫、众民喧哗、若海涛之漰渤、列邦冲突、若大水之奔腾、",
      "13": "诸国冲突、若多水之奔腾、惟彼叱之、使之远遁、如山上之秕糠、为风驱逐、又如尘土、随风转旋、",
      "14": "暮遭恐怖、未及黎明、已归无有、是乃劫我者之所得、虏我者之所获、"
    },
    "18": {
      "1": "噫、古实河外、鼓翼薨薨之地、",
      "2": "遣使渡海、以苇为舟、浮水而往、曰、尔曹轻捷之使、宜适某国、其人身伟肤润、立国以来、有威可畏、其民英勇、蹂躏敌国、其地河派分流、",
      "3": "凡尔居世处地者乎、建纛于山之时、尔其观之、吹角之际、尔其听之、",
      "4": "耶和华已谕我曰、予在我之居所、安坐静观、如日光之炎熇、秋热之云雾、",
      "5": "收获之先、花时已过、葡萄将熟、彼必以镰删其枝条、翦其藤蔓、",
      "6": "遗与山之鸷鸟、地之野兽、鸷鸟以之度夏、野兽以之御冬、",
      "7": "是时、其人身伟肤润、立国以来、有威可畏、其民英勇、蹂躏敌国、其地河派分流之邦、具礼奉于万军耶和华寄名之所、即锡安山也、"
    },
    "19": {
      "1": "论埃及之预示、○耶和华乘云、迅临埃及、埃及之偶像、必震动于其前、埃及之人民丧胆、",
      "2": "我将激埃及人攻埃及人、兄弟攻兄弟、邻里攻邻里、邑攻邑、国攻国、",
      "3": "埃及人心志衰颓、其谋为我所败、必询于偶像、与持咒者、巫觋及术士、",
      "4": "我将委埃及人于残忍之主、使强暴之王制之、万军之主耶和华言之矣、○",
      "5": "海水将绝、河涸而干、",
      "6": "诸川秽臭、河渠耗竭、芦苇枯槁、",
      "7": "尼罗河滨草苑、及其田亩、悉遭旱干、一无所有、",
      "8": "渔人叹息、垂约于河者伤悲、施罟于水者颓败、",
      "9": "制细枲、织白布者、俱蒙羞耻、",
      "10": "柱石见碎、佣人心忧、○",
      "11": "琐安之牧伯愚甚、法老有智之谋士、所谋愚蠢、何谓法老曰、我乃哲人之后、前王之胤耶、",
      "12": "尔之智者安在、万军之耶和华为埃及所定者、任其知之以告尔、",
      "13": "琐安之牧伯为愚、挪弗之牧伯见惑、埃及支派之屋隅石、引其民于迷途、",
      "14": "耶和华以悖戾之意、杂于其中、俾埃及所为乖谬、若醉人哇吐之际、步履蹁跹、",
      "15": "埃及首尾、棕枝芦苇、无一事之可为、○",
      "16": "是日也、埃及有如妇女、因万军之耶和华挥手其上、恐惧战栗、",
      "17": "犹大国必为埃及所畏、因万军耶和华所定之谋、凡闻道及之者、无不惴恐、○",
      "18": "是日也、埃及将有五邑言迦南方言、且指万军之耶和华而誓、其中一邑、称曰亡城、或译日城○",
      "19": "是日也、埃及中央必有一坛、以祭耶和华、边陲必有一柱、以志耶和华、",
      "20": "于埃及地、为万军耶和华之兆与证、盖众因遭强暴、必呼吁耶和华、彼将遣救者勇者以拯之、",
      "21": "是日也、耶和华必见知于埃及、埃及人识耶和华、以祭以礼而事之、许愿于耶和华而酬之、",
      "22": "耶和华必击埃及、击之而复医之、众则归附耶和华、彼必听其所祈而医之、○",
      "23": "是日也、必有大道、自埃及达亚述、亚述将往埃及、埃及将往亚述、埃及亚述共崇拜焉、○",
      "24": "是日也、以色列埃及亚述、并列为三、造福斯世、",
      "25": "盖万军之耶和华祝之曰、我民埃及、我手所造之亚述、为我业之以色列、咸蒙福祉、"
    },
    "20": {
      "1": "亚述王撒珥根、遣他珥探往亚实突、攻而破之、",
      "2": "是时耶和华谕亚摩斯子以赛亚曰、往哉、释尔腰之麻、解尔足之履、彼乃遵命、裸体跣足而行、",
      "3": "耶和华曰、我仆以赛亚三年裸体跣足而行、为预兆异迹于埃及古实、",
      "4": "如是、亚述王必将埃及之俘囚、古实之俘虏、引之而去、无论老幼、裸体跣足、显露其臀、以辱埃及、",
      "5": "彼尝以古实为望、以埃及为荣、必皆惊惧惭怍、",
      "6": "是日也、濒海之民必曰、我所瞻望、奔赴求助、冀得脱于亚述王者、今乃若此、我侪焉能逃免哉、"
    },
    "21": {
      "1": "论海滨原野之预示、○其来也、自旷野可畏之地、势如南方之狂风、猛然扫过、",
      "2": "惨澹之象、见示于我、欺者行其欺、残者行其残、以拦欤、尔其往哉、玛代欤、尔其围之、凡彼嗟叹、我尽息之、",
      "3": "我腰痛甚、劬劳若临产之妇、痛苦而耳无闻、惊惧而目无见、",
      "4": "我心震惊、威烈使我恐怖、黄昏之望、变为战栗、",
      "5": "设筵席、置守望、式饮式食、牧伯乎、起而膏盾、",
      "6": "主谕我曰、往置守望、有所见、则以告、",
      "7": "若见军旅乘马耦行、并有驴驼成群、则谛听之、",
      "8": "其人呼声若狮、曰、主欤、我旦昼常立于戍楼、永夜见置于巡地、",
      "9": "适有军旅、乘马耦行而来、语曰、巴比伦倾圮矣、倾圮矣、其神之雕像、悉毁于地矣、",
      "10": "我被碾之禾、场上之谷乎、我所闻于万军之耶和华、以色列之上帝者、已告尔矣、○",
      "11": "论度玛之预示、○有自西珥呼我曰、守望者欤、夜如何其、守望者欤、夜如何其、",
      "12": "守望者曰、旦将至、夜亦至、欲问则问、其复来乎、○",
      "13": "论亚拉伯之预示、○底但结队之商旅、尔将宿于亚拉伯之丛林、",
      "14": "提玛居民携水迎渴者、以饼迓逃亡、",
      "15": "盖彼逃于锋刃、拔出之刀、张挽之弓、兵戎之灾、",
      "16": "主谕我曰、期年之内、如佣人之年、基达之荣尽绝、",
      "17": "其执弓之勇土、所遗无几、以色列之上帝耶和华言之矣、"
    },
    "22": {
      "1": "论异象谷之预示、○尔登屋巅、果何为乎、",
      "2": "充以呼号扰攘之邑、欢乐之城、尔之见杀者、非戮于锋刃、非亡于战陈、",
      "3": "尔之民长俱逃、弃弓而遭缚、尔中远遁而见获者、悉为俘囚、",
      "4": "故我曰、尔勿我顾、我将痛哭、勿为我民女遭灭、强慰藉我、",
      "5": "是乃万军之主耶和华、使异象谷起纷扰、遭蹂躏、迷乱之日、城垣倾圮、呼声彻于山岳、",
      "6": "以拦属櫜鞬、戎车骑士随之、吉珥露盾、",
      "7": "车盈尔之美谷、骑士列于邑门、",
      "8": "犹大之蒙已发、是日尔惟林库之械是望、",
      "9": "尔见大卫城垣多有缺处、遂使下沼之水、汇于一区、",
      "10": "核数耶路撒冷之第宅、毁其屋宇、葺其城垣、",
      "11": "凿池于城郭之间、以蓄旧沼之水、然尔未仰望行此事者、未瞻视自昔定此事者、",
      "12": "是日也、万军之主耶和华、诏人哭泣哀号、薙发束麻、",
      "13": "乃见欣喜欢忭、宰牛杀羊、食肉饮酒、曰、毋宁式饮式食、盖明日死矣、",
      "14": "万军之耶和华附耳示我曰、此罪诚不得赎、迨至于死、万军之主耶和华言之矣、○",
      "15": "万军之主耶和华曰、尔往见掌库家宰舍伯那曰、",
      "16": "尔在此何为、又有何人、致尔凿墓于高处、为己凿墓于磐中、镌琢居所、",
      "17": "耶和华必奋力掷尔于外、加以束缚、",
      "18": "转尔若丸、投诸广漠之域、尔贻主室之羞、必死于彼、尔之荣车、亦同在焉、",
      "19": "我将褫尔职、黜尔位、",
      "20": "是日也、我将召我仆希勒家子以利亚敬、",
      "21": "衣以尔衣、束以尔带、以尔政付其手、使为耶路撒冷居民、与犹大家之父、",
      "22": "以大卫家之钥、置于其肩、彼启则无人闭之、彼闭则无人启之、",
      "23": "安之如钉、钉于坚处、其位必为父家之荣、",
      "24": "父家之荣、子息胤嗣、与凡器之小者、自杯至樽、悉悬其上、",
      "25": "万军之耶和华曰、是日也、钉于坚处之钉不牢、被击而坠、悬于其上者见绝、耶和华言之矣、"
    },
    "23": {
      "1": "论推罗之预示、○他施群舟、尔其号啕、推罗荒芜、罔有第宅、无处可入、自基提地显之矣、",
      "2": "海滨居民、西顿航海商贾富之者、尔其寂默、",
      "3": "西曷之谷、尼罗之穑、自海而运、为其所入、彼乃列邦辐辏之区、",
      "4": "西顿欤、尔其愧怍、盖海之保障曰、我未劬劳、我未生产、未养壮男、未育幼女、",
      "5": "埃及闻此风声、必因之而痛悼、",
      "6": "尔其迁往他施、海滨居民、亦当号啕、",
      "7": "此乃尔喜乐之邑、建于上古、民之足迹、及于远方者乎、",
      "8": "推罗尝赠人以冕、其贾为牧伯、其商为世之显贵、今遇斯事、谁定之者、",
      "9": "万军之耶和华定之、以污诸尊荣、而辱斯世之显者、",
      "10": "他施女欤、尔其遨游四方、如尼罗四溢、无所约束、",
      "11": "耶和华举手于海、震动列国、定命毁迦南之保障、",
      "12": "曰、西顿被虐之处女欤、尔不复欢欣、起往基提、在彼亦不获安、",
      "13": "试观迦勒底地、无有居民、亚述人使为野兽之所、建筑戍楼、毁其宫室、使为邱墟、",
      "14": "他施舟欤、尔其号啕、尔之保障倾圮矣、",
      "15": "是时推罗为人遗忘者七十年、若一王之期、越七十年、推罗则如妓歌、",
      "16": "为人遗忘之妓欤、取琴游城、巧弹叠唱、令人追忆、",
      "17": "既越七十年、耶和华必眷顾推罗、使复其利、纵欲于天下诸国、",
      "18": "其货与利、将为圣于耶和华、不藏不积、为居于耶和华前者所用、俾得饱食、而衣盛服、"
    },
    "24": {
      "1": "耶和华使大地空虚荒芜、倾而覆之、散其居民、",
      "2": "庶人与祭司、仆与主、婢女与主母、购者与售者、贷人者与贷于人者、取利者与纳利者、无不若是、",
      "3": "地将空旷、遍处荒凉、此言耶和华已言之矣、",
      "4": "地悲哀而衰残、世颓败而落寞、民中位高者亦颓败、",
      "5": "地为居民污蔑、以其犯法律、违典章、背厥永约、",
      "6": "故地亡于咒诅、处其上者干咎、居民被毁、所余无几、",
      "7": "新酿悲哀、葡萄衰残、心欢愉者、无不慨叹、",
      "8": "播鼗之音息、欢忭之声寂、鼓琴之乐歇、",
      "9": "不复饮酒而歌、饮者以醇醪为苦、",
      "10": "荒凉之邑倾毁、第宅尽闭、无人得入、",
      "11": "人因乏酒、号呼于衢、喜乐俱晦、境内之欢娱已杳、",
      "12": "城中荒凉、邑门破坏、",
      "13": "地上诸民、将若橄榄之被撼、如摘葡萄之所遗、",
      "14": "彼必扬声而呼、缘耶和华之威、自海大声而呼、",
      "15": "是以尔在东隅、当尊荣耶和华、在海中诸岛尊荣以色列上帝耶和华之名、○",
      "16": "自地之极、我侪闻歌曰、尊荣归于义者、惟我曰、吾衰矣、吾衰矣、祸哉我也、欺者行其欺、欺者肆其欺、",
      "17": "地上居民欤、惊骇坎阱机槛、悉临于尔、",
      "18": "逃于惊骇之声者、必陷于坎阱、出于坎阱者、必罹于机槛、盖天启其牖、地震其基、",
      "19": "地尽破坏、地悉崩裂、地大震撼、",
      "20": "若醉人之蹁跹、如悬榻之动摇、负咎甚重、必遭倾覆、而不复起、○",
      "21": "是日也、耶和华罚居高之诸军于天、惩在世之列王于地、",
      "22": "咸被拘集、如囚聚于囹圄、禁于监狱、历日既久、则必受罚、",
      "23": "维时、月愧怍、日羞惭、因万军之耶和华王于锡安山、在耶路撒冷、于长者前显其荣焉、"
    },
    "25": {
      "1": "耶和华欤、尔为我之上帝、我尊崇尔、颂美尔名、因尔以信以诚、施行奇事、乃尔自古所拟定者、",
      "2": "尔使卫城为瓦砾、坚城为邱墟、外族之宫、不复为邑、永不再建、",
      "3": "是以强盛之民将尊尔、暴国之邑将畏尔、",
      "4": "在强者肆行残暴、如狂风冲突墙垣之时、尔为贫穷者之坚城、困乏者难中之保障、狂风中为避所、炎热时为荫庇、",
      "5": "尔将息外族之喧哗、若去炎蒸于旱地、止强暴之凯歌、若散酷热于云影、",
      "6": "万军之耶和华、将于此山、为兆民设肥甘之宴、旨酒之筵、肥甘髓满、旨酒澄清、",
      "7": "又于此山、尽除蔽万民之巾、蒙列邦之帕、",
      "8": "灭绝死亡、爰及世世、主耶和华必拭众面之泪、去其民之辱于天下、耶和华言之矣、○",
      "9": "是日也、将有人曰、此乃我之上帝、我素望之、彼必援我、此乃耶和华、我素望之、因其拯救、欢欣喜乐、",
      "10": "耶和华将按手于此山、惟摩押遭蹂躏、若草芥被践于粪池、",
      "11": "彼将舒手其中、如泅者舒手以游、惟耶和华必抑其骄傲、去其手之机巧、",
      "12": "毁城垣之高台、覆而下之、至于尘埃、"
    },
    "26": {
      "1": "是日也、在犹大地、人将歌曰、我有坚城、主以拯救为城为郭、",
      "2": "其辟诸门、俾守信之义民入焉、",
      "3": "心志坚者、因尔是赖、尔保佑之、备极平康、",
      "4": "宜恒赖耶和华、盖主耶和华为永久之磐、",
      "5": "曾降居高之人、毁崇高之邑、覆之于地、堕之于尘、",
      "6": "人足将践之、贫穷困乏者之步履蹂躏之、",
      "7": "义人之路正直、正直之主、尔平义人之途、",
      "8": "耶和华欤、我于尔行鞫之道企望尔、我心慕尔名与尔志、",
      "9": "夜间我心恋慕尔、我衷切求尔、盖尔行鞫于地时、居世之人学义焉、",
      "10": "恶人虽蒙恩施、犹不学义、在于正直之地、尚复横行、不顾耶和华之威、",
      "11": "耶和华欤、尔手高举、而彼不视、惟尔为民热中、彼将视之而愧、火必毁灭尔敌、",
      "12": "耶和华欤、尔为我备平康、我之所为、皆尔为我为之、",
      "13": "耶和华我上帝欤、尔之外、曾有他主辖我、今惟依尔、称道尔名、",
      "14": "彼乃死而不苏、为幽魂不复起、尔临而灭之、泯没其志、",
      "15": "尔增益斯民、耶和华欤、尔增益斯民、自获尊荣、恢廓斯土之境、",
      "16": "耶和华欤、彼于难中寻求尔、受尔惩罚、则奉祈祷、",
      "17": "妊妇临产痛苦、劬劳而号呼、我侪在尔耶和华前、亦犹是耳、",
      "18": "怀妊劬劳、所产若风、未行拯救于地、未生居世之民、",
      "19": "尔之死者将苏、我之尸身尽起、居尘土者、其醒而歌、因尔之露、乃光泽之露也、地将出其幽魂焉、○",
      "20": "我民其来、入尔室、阖尔门、藏匿须臾、以待忿怒之过、",
      "21": "盖耶和华出于其所、以罚地上居民之罪、地将暴露其血、被杀之人、不复掩盖、"
    },
    "27": {
      "1": "是日也、耶和华以其坚刚且巨之刃、罚彼鳄鱼、即滑汰之蛇、罚彼鳄鱼、即蟠屈之蛇、并戮海中之龙焉、○",
      "2": "是日也、酿酒之葡萄园、尔其歌之、",
      "3": "我耶和华为其守者、时加灌溉、昼夜守之、免遭损害、",
      "4": "我不怀怒、任彼荆棘蒺藜、与我为敌、我往击之、聚而焚之、",
      "5": "莫若倚我之力、与我和好、尚其与我和好、",
      "6": "日后雅各盘根、以色列萌芽舒蕊、结实充盈于世、○",
      "7": "耶和华击之、岂若击彼击之者乎、其见杀也、岂若杀之者之见杀乎、",
      "8": "昔尔迁之、谴责从轻、东风大作之日、尔以烈风驱之、",
      "9": "雅各之愆得宥、其罪见除之果、在于使坛石糜烂如灰、木偶日像、不复树立、",
      "10": "坚城荒落、为见弃之居所、阒寂无人、犹如旷野、牛犊牧于其处、偃卧而啮条肄、",
      "11": "枝枯被折、妇至燃之、斯民不慧、造之者不加矜恤、成之者不施恩惠、○",
      "12": "是日也、耶和华剥其果实、自大河至埃及溪、尔以色列人、一一见拾、",
      "13": "是日也、将吹大角、流亡于亚述境、驱逐于埃及地者、咸来崇拜耶和华、在耶路撒冷之圣山、"
    },
    "28": {
      "1": "祸哉、以法莲醉者高傲之冠冕、及其美饰之残花、在膏腴山谷之上、其民沉湎于酒、",
      "2": "耶和华备强有力者、若烈雹狂风、大水四溢、力掷之于地上、",
      "3": "以法莲醉者高傲之冠冕、被践于足下、",
      "4": "其美饰之残花、在膏腴山谷之上者、若夏前初熟之无花果、见者观之、摘于手即啖之、",
      "5": "是日也、万军之耶和华、为其遗民之荣冕美冠、",
      "6": "为居位行鞫者公义之神、为邑门拒敌者之力、",
      "7": "斯人也、以清酒而摇曳、以醇醪而蹁跹、祭司先知、亦以醇醪而摇曳、皆困于酒、以醇醪而蹁跹、见异象则谬解、行审判则颠蹶、",
      "8": "哇吐盈几、无地清洁、",
      "9": "彼曰、此人教谁以智、晓谁以道、岂甫断乳而离怀者耶、",
      "10": "盖诫加诫、诫加诫、例加例、例加例、在此些须、在彼些须、○",
      "11": "耶和华将以异唇异舌、语于斯民、",
      "12": "昔谓之曰、抚绥困惫、是乃尔之安息、尔之清爽、惟彼不听、",
      "13": "故耶和华之言、于彼必诫加诫、诫加诫、例加例、例加例、在此些须、在彼些须、致彼仰踬而见折、陷机而被擒、○",
      "14": "尔曹侮慢、而治耶路撒冷居民者、其听耶和华之言、",
      "15": "尔曰、我与死亡结约、与阴府订盟、凶灾流行、不及我身、我恃乎欺诳、匿于虚伪、",
      "16": "主耶和华曰、我置石于锡安以为基、乃经验宝贵之隅石、其址巩固、信之者不惊惶、",
      "17": "我将以公为绳、以义为准、欺诳之避所、雹必毁之、虚伪之匿所、水必淹之、",
      "18": "尔与死亡所结之约必废、尔与阴府所订之盟、必不坚立、凶灾流行之时、尔被蹂躏、",
      "19": "每届流行、必及于尔、朝朝流行、无间昼夜、明晓斯道、惟有悚惶、",
      "20": "榻短不能舒体、被狭不能蔽身、",
      "21": "盖耶和华兴起、如在毗拉心山、震怒如在基遍谷、以行其事、其事非常、且成其功、其功奇异、",
      "22": "故勿侮慢、恐缧绁加严、盖我闻毁灭之命、将行于天下、由于万军之主耶和华焉、○",
      "23": "宜倾听我声、静聆我言、",
      "24": "耕而播种者、岂日服于耕乎、岂恒垦而耙其土乎、",
      "25": "既平其地、岂不播小茴香、布大茴香、岂不种小麦于陇、麰麦于畦、粗麦于畔乎、",
      "26": "盖其上帝示以随宜、而教诲之、",
      "27": "小茴香非扑以利器、大茴香非碾以车轮、乃以梃击小茴香、以杖打大茴香、",
      "28": "若夫五谷、岂轧而碎之乎、非也、不恒扑之、虽以车轮碾之、马蹄践之、亦不之碎、",
      "29": "此亦出自万军之耶和华、其谋奥妙、其智超奇、"
    },
    "29": {
      "1": "噫、亚利伊勒、亚利伊勒、大卫张幕之邑欤、任尔年复一年、节期周流、",
      "2": "我必困苦亚利伊勒、使有哀哭悲惨、然于我仍为亚利伊勒、",
      "3": "我将立营围尔、筑垒困尔、建台攻尔、",
      "4": "尔必卑降、自地而言、语音喃喃、出于尘埃、有若巫觋、自土地尘埃中、唧唧而语、",
      "5": "尔敌之众、将如纤尘、强暴之多、将如飞糠、其事成于俄顷、",
      "6": "万军之耶和华、将以霹雳、地震轰声、旋风狂飇、焚毁之火临之、",
      "7": "凡列邦之众、击亚利伊勒、攻其保障而苦之者、将如梦寐、若夜间之幻象、",
      "8": "又如饥者梦食、醒而枵腹、渴者梦饮、醒而困惫、其心仍有所欲、列邦之众攻锡安山者、亦若是也、○",
      "9": "尔其愕然惊异、瞀然目盲、沈醉不因清酒、蹁跹非以醇醪、",
      "10": "盖耶和华以沉睡之神注尔、闭尔之目、即先知也、蒙尔之首、即先见也、",
      "11": "所有启示、于尔则为缄封之书、或付于识字者曰、请读之、曰、不能、缄封故也、",
      "12": "或付于不识字者曰、请读之、曰、我不识字也、○",
      "13": "主曰、斯民以口亲我、以唇尊我、而心则远我、彼之畏我、乃从人所授之命耳、",
      "14": "故我将行奇事于斯民、奇之最奇、智者亡其智、聪者蔽其聪、○",
      "15": "深匿其谋于耶和华前、行事于暗者曰、谁见我、谁识我、祸哉斯人、",
      "16": "异哉、尔之乖戾也、岂可视陶人若泥乎、受造之物、岂可论造之者曰、彼未造我、被抟之器、岂可论抟之者曰、彼无聪明、○",
      "17": "历时无几、利巴嫩非变为良田、良田非称为丛林乎、",
      "18": "是日也、聋者得闻书言、瞆者之目、自幽暗晦冥而得见、",
      "19": "卑微之辈、因耶和华而增欢欣、贫乏之人、缘以色列之圣者而得喜乐、",
      "20": "盖强暴者已灭、侮慢者已亡、乘机为恶者尽绝、",
      "21": "彼以言罪人、设机槛以陷邑门督过者、以虚事屈义人、",
      "22": "是以赎亚伯拉罕之耶和华、论雅各家曰、雅各今不怀惭、其容亦不失色、",
      "23": "惟彼诸子、见我手所作于其中、则必以我名为圣、尊崇雅各之圣者、敬畏以色列之上帝、",
      "24": "中心昏谬者得聪慧、怨尤者受教诲焉、"
    },
    "30": {
      "1": "耶和华曰、悖逆之子、设谋不由我意、结约不依我神、致罪加罪、",
      "2": "起往埃及、未请示于我口、惟以法老为保障、托埃及之荫庇、祸哉其人、",
      "3": "法老之保障、必为尔之羞辱、埃及之荫庇、必为尔之愧耻、",
      "4": "彼之牧伯已在琐安、使者已至哈内斯、",
      "5": "必因其民不能裨益、而怀羞耻、斯民不为辅助、不为裨益、乃为愧为辱也、○",
      "6": "论南方牲畜之预示、○经历艰难困苦之域、其地出牝狮牡狮、蝮蛇飞火蛇、载其辎重于驴背、负其货财于驼峰、以馈不能益己之民、",
      "7": "埃及之助、虚伪无益、故名之曰拉哈伯、兀坐不动、○",
      "8": "尔其往至民前、录之于简、笔之于书、以传于后、永世靡暨、",
      "9": "此乃悖逆之民、言诳之子、不听耶和华之训、",
      "10": "谓先见曰、无庸先见、谓先知曰、勿以正直相示、以婉言语我、以虚诞告我、",
      "11": "舍其路、离其途、使以色列之圣者、不复在于我前、",
      "12": "故以色列之圣者曰、尔轻视斯言、惟暴虐乖戾是恃、",
      "13": "尔之罪愆、若高垣将倾、凸而有隙、俄顷之间、突然而圮、",
      "14": "必见破坏、犹陶器之被毁、碎之弗惜、不得一片、用以取火于炉、汲水于井、",
      "15": "主耶和华、以色列之圣者曰、尔之得救、在于回转安处、尔之得力、在于宁静信赖、惟尔不欲、",
      "16": "尔曰、不然、我将乘马而奔、故尔必奔、又曰、我乘迅疾之骑、故追尔者亦迅疾焉、",
      "17": "一人叱咤、而千人逃、五人叱咤、而众人遁、迨尔所遗、如山巅之竿、岭上之旌、",
      "18": "然耶和华必姑待以惠尔、居崇高以恤尔、盖耶和华乃公义之上帝、凡望之者、咸蒙福祉、○",
      "19": "斯民必居于锡安、在耶路撒冷、不复哭泣、主必因尔呼吁、施恩于尔、有闻斯应、",
      "20": "主虽供尔以患难之饼、与艰苦之水、而尔师傅不复藏匿、尔必目睹之、",
      "21": "尔或偏于左、偏于右、耳中必闻有声、在尔后曰、此乃道路、尔其由之、",
      "22": "尔必蔑尔雕像所饰之银、铸像所包之金、掷之若秽物、谓之曰去、",
      "23": "尔播种于地、主必降雨、赐尔田产之粮、既阜且丰、是日尔之群畜、必牧于广苑、",
      "24": "耕田牛驴、必食佳谷、净以锹杈、加之以盐、",
      "25": "大行杀戮之日、台榭倾圮之时、高山峻岭、各有涧溪流川、",
      "26": "耶和华裹其民之创、医其扑伤之日、月光皎若日光、日光加以七倍、如七日之朗曜、○",
      "27": "耶和华之名自远方而来、烈怒炎炎、浓烟上腾、口盈忿气、舌如烈火、",
      "28": "其气如河涨溢、高及于项、以荡灭之筛筛万国、导诸民于迷途、若以勒钳其口、",
      "29": "尔将讴歌、如守圣节之夕、中心欢乐、如人吹笛而赴耶和华之山、诣以色列之磐、",
      "30": "耶和华必令人闻其威声、且见其臂力、及忿怒、烈火、暴雨、巨风、冰雹、",
      "31": "亚述因闻耶和华之声而恐惶、彼必以其杖击之、",
      "32": "耶和华每以所定之杖击之、人则击鼓弹琴、彼必挥拳、战而攻之、",
      "33": "盖陀斐特设自古昔、为王而备、深之广之、积多薪、蓄以火、耶和华之气、若硫磺之流而燃之、"
    },
    "31": {
      "1": "彼往埃及求助、恃其车马之众、骁骑之强、不仰望以色列之圣者、不寻求耶和华、祸哉其人、",
      "2": "然耶和华亦有明智、必降灾祸、不食其言、必兴起以攻作恶之家、与助恶之辈、",
      "3": "埃及族、人也、非神也、其马、肉也、非灵也、迨耶和华举手、则助者踬、受助者仆、同归灭亡、",
      "4": "耶和华谕我曰、譬彼壮狮稚狮、护食而吼、虽召群牧攻之、究不以其呼声而惧、不以其鼓噪而伏、如是、万军之耶和华必莅临、战于锡安山、及其峻岭、",
      "5": "譬彼飞鸟、回翔顾雏、如是、万军之耶和华、必扞卫耶路撒冷、护庇而拯救之、逾越而保存之、",
      "6": "以色列人欤、昔尔逆之已甚、今其归之、",
      "7": "是日也、人必各弃其金银之偶像、即己手所造、以干罪者、",
      "8": "亚述必见仆于刃、非由于人、被吞于刃、非由于众、彼必因刃而遁、而其少壮服役作苦、",
      "9": "其磐石因惊惶而废、其牧伯缘旌旆而惧、有火在锡安、有炉在耶路撒冷之耶和华言之矣、"
    },
    "32": {
      "1": "将有一王以义而王、牧伯以公为治、",
      "2": "其人若逃狂风之所、若避暴雨之区、若川流之水、在旱干之处、若巨磐之荫、在困人之地、",
      "3": "见者目不瞀、听者耳必聪、",
      "4": "心躁者通乎知识、口吃者畅于言辞、",
      "5": "愚鲁者不复称高明、悭吝者不复称慷慨、",
      "6": "盖愚鲁者出言愚昧、心怀妄为、致行邪僻、谬言以逆耶和华、使饥者枵腹、渴者绝饮、",
      "7": "悭吝之徒、其术邪恶、其谋诡谲、以诳言灭卑者、害正言之贫人、",
      "8": "惟高明者所谋高明、恒处高明、○",
      "9": "尔安逸之妇欤、起听我声、尔无虑之女欤、倾听我言、",
      "10": "历有年余、无虑之妇、必将惊扰、因葡萄无所获、谷实无可收、",
      "11": "安逸之妇、尔其战栗、无虑之女、尔其惊扰、解衣裸体、腰束以麻、",
      "12": "将因嘉美之田畴、繁实之葡萄、而椎厥胸、",
      "13": "我民之田、欢娱之邑、喜乐之第、遍生荆棘蒺藜、",
      "14": "宫阙荒凉、邑众离散、山庄戍楼、永为窟穴、野驴悦其地、群畜牧其间、",
      "15": "迨神自上临我、旷野变为良田、良田称为丛林、",
      "16": "正直处于旷野、公义居于良田、",
      "17": "义之功乃和、义之效乃安与信、迄于永世、",
      "18": "我民将居绥安之宅、稳固之室、清静憩息之所、",
      "19": "维彼丛林、必雨雹而摧之、维彼城邑、必尽毁而下之、",
      "20": "尔曹播种诸水之滨、驱牛驴于彼者、福矣、"
    },
    "33": {
      "1": "未被虐而虐人、未被欺而欺人、祸哉其人、尔虐人甫毕、则被虐、尔欺人甫毕、则被欺、",
      "2": "耶和华欤、施恩于我、我仰望尔、每晨为我臂助、难中为我拯救、",
      "3": "闻厥喧哗、众民逃遁、尔既兴起、列邦涣散、",
      "4": "尔之货财被掠、若螣食禾、人趋赴之、如蝗之跃、",
      "5": "耶和华乃至上、居于崇高、以公以义、遍满锡安、",
      "6": "尔之时日、必享绥安、拯救智慧、知识俱富、寅畏耶和华、为尔之宝、○",
      "7": "民中之杰、哀号于外、求成之使、哭泣悲伤、",
      "8": "通衢荒寂、行旅绝迹、敌爽盟约、藐视城邑、不顾人民、",
      "9": "此地愁惨颓败、利巴嫩惭怍枯槁、沙仑成为荒野、巴珊迦密、林木凋残、",
      "10": "耶和华曰、我今崛起、我今勃兴、我今高举、",
      "11": "尔将孕秕糠、产草芥、尔气乃火、焚毁己身、",
      "12": "列邦如被焚之灰、犹已刈之荆棘、见毁于火、○",
      "13": "我之行为、远者宜闻之、我之能力、近者宜识之、",
      "14": "锡安之罪人恐惧、不虔之辈战栗、曰、我侪孰能与烈火同居、与不灭之火并处、",
      "15": "惟行义而言正、鄙视悖入之利、挥手不受贿赂、塞耳不听流血之谋、闭目不睹邪恶之事、",
      "16": "其人必居崇高、磐石之固、为其保障、其粮不绝、其水不乏、○",
      "17": "君王之荣、尔将目睹、疆域之广、尔必见之、",
      "18": "尔追忆已往之危惧、意谓会计者安在、权衡者安在、核计戍楼者安在、",
      "19": "强悍之民、辞旨深邃、尔所不明、??舌之语、尔所不通、不复见之、",
      "20": "试观于锡安、我守节期之邑、尔目将见耶路撒冷为安居之所、不迁之幕、其橛永不拔、其索皆不断、",
      "21": "耶和华在彼显其威严、与我相偕、有若大河巨川、无舟楫往来、无艨艟经过、",
      "22": "盖鞫我者耶和华、授律者耶和华、君我者耶和华、彼必救我、",
      "23": "惟今尔舟之缆悉解、桅底不能固、风帆不能扬、掠物众多而被分、跛者取其财、",
      "24": "时至、居民不曰余病矣、寓其中者、愆尤得赦焉、"
    },
    "34": {
      "1": "列邦欤、尔其就而听之、万民欤、尔其聆之、世与充其间者、地与凡所产者、咸宜听焉、",
      "2": "盖耶和华怒乎列邦、忿其全军、俾归沦亡、付之杀戮、",
      "3": "死者见掷、尸腥上腾、血渍诸山、",
      "4": "天象俱消、天卷若卷、万象凋残、若葡萄叶之堕、若无花果树枯叶之陨、",
      "5": "我刃足饮于天、将临以东、及我所诅之民、而审鞫之、",
      "6": "耶和华之刃盈以血、润以脂、即羔羊山羊之血、牡羊肾之脂、缘耶和华有祀事于波斯拉、行大戮于以东地、",
      "7": "野牛与犊、以及牡牛、同就死地、其地因血而醉、其土因脂而腴、",
      "8": "盖耶和华有复仇之日、为锡安之故、有报施之年、",
      "9": "以东诸溪变为沥青、土壤化为硫磺、其地成为已燃之沥青、",
      "10": "昼夜不熄、恒久烟腾、历代荒芜、无人经过、迄于永世、",
      "11": "鹈鹕毛猬居之、鸱鸮乌鸦栖之、耶和华将于其上、施以混沌之绳、空旷之准、",
      "12": "召其显者嗣国、而乏其人、牧伯归于无有、",
      "13": "荆榛生于宫阙、蒺藜枳棘殖于坚城、为野犬之穴、鸵鸟之苑、",
      "14": "野兽与豺狼相遇、野羊呼其同侪、魑魅据为憩所、",
      "15": "箭蛇穴之、涵淹卵育、聚子腹下、鸷鸟群集、雌雄匹配、",
      "16": "尔其察耶和华之书而诵之、在此罔缺、无有不偶、耶和华口已命之、其神已集之、",
      "17": "耶和华为之掣签、亲手以绳分予之、永为彼有、历世居之、"
    },
    "35": {
      "1": "旷野旱地、必将欢乐、沙漠欣喜、若玫瑰之舒蕊、",
      "2": "其花茂盛、喜乐讴歌、必得利巴嫩之荣、迦密沙仑之美、将见耶和华之荣耀、我上帝之高美、○",
      "3": "宜坚痿弱之手、固颤动之膝、",
      "4": "告心怯者曰、强乃志、勿畏葸、尔之上帝、将以复仇而临、行上帝之复仇、彼必至而救尔、",
      "5": "维时、瞽者目启、聋者耳通、",
      "6": "跛者如鹿踊跃、喑者鼓舌讴歌、有水涌于旷野、有河流于沙漠、",
      "7": "炎热之沙碛、变为池沼、旱干之土宇、遍有源泉、野犬栖止之所、必有草莱芦苇、",
      "8": "将有大道、称为圣路、不洁之辈、弗克经行、惟为主民所备、行是路者、虽愚不迷、",
      "9": "在彼无狮、猛兽不登其上、人弗之遇、惟蒙赎者履之、",
      "10": "耶和华所救者必归、讴歌而至锡安、其首永戴喜乐、咸得愉悦欢忭、忧戚欷歔、悉归乌有、"
    },
    "36": {
      "1": "希西家王十四年、亚述王西拿基立、上攻犹大诸坚城取之、",
      "2": "遣拉伯沙基统率大军自拉吉至耶路撒冷、攻希西家王、立于上沼之沟旁、漂工田之大路、",
      "3": "希勒家子家宰以利亚敬、与缮写舍伯那、及亚萨子史官约亚、俱出见之、",
      "4": "拉怕沙基谓之曰、其告希西家、大王亚述王云、尔所恃者何耶、",
      "5": "尔言有谋有勇、足以为战、我则谓此乃虚语耳、尔今恃谁而叛我、",
      "6": "尔恃埃及、彼乃折苇之杖、人若赖之、必刺其手、凡恃埃及王法老者若是、",
      "7": "若告我曰、我恃我之上帝耶和华、希西家非废其崇邱与坛、命犹大及耶路撒冷人、于此一坛崇拜乎、",
      "8": "今请以质、予我主亚述王、若能备斯骑马者、我则予尔马二千、",
      "9": "不然、曷能御我主之仆、军长至微之一、岂恃埃及、得其车骑耶、",
      "10": "今我上攻此地而灭之、岂无耶和华之旨乎、耶和华乃命我曰、上攻此地而灭之、○",
      "11": "以利亚敬与舍伯那约亚、谓拉伯沙基曰、请以亚兰方言语尔仆、我侪识之、勿以犹大方言、使城上之民闻之、",
      "12": "拉伯沙基曰、我主遣我、岂以此言仅告尔主及尔乎、非亦告坐于城上、将同尔食己矢、饮己溺之人乎、",
      "13": "拉伯沙基遂立、用犹大方言、大声呼曰、尔曹其听大王亚述王之言、",
      "14": "王曰、勿为希西家所欺、彼不能救尔、",
      "15": "勿听希西家使尔恃耶和华曰耶和华必救我、此城必不付于亚述王手、",
      "16": "勿听希西家、盖亚述王曰、尔当与我修好、出而降我、则可各食己之葡萄、及无花果、各饮己井之水、",
      "17": "迨我来迁尔至一地、如尔故土、有谷有酒、有食品、有葡萄园、",
      "18": "尔其慎之、免受希西家之劝曰、耶和华必救我侪也、夫列邦之神、有一曾拯其国、脱于亚述王手乎、",
      "19": "哈马亚珥拔之神安在、西法瓦音之神安在、凡此、曾拯撒玛利亚脱于我手乎、",
      "20": "列邦之神、谁拯其国脱于我手、耶和华能拯耶路撒冷脱于我手乎、",
      "21": "众默然、不答一词、盖王命勿答之、",
      "22": "希勒家子家宰以利亚敬、与缮写舍伯那、及亚萨子史官约亚、自裂其衣、诣希西家、以拉伯沙基言告之、"
    },
    "37": {
      "1": "希西家王闻之、自裂其衣、披麻入耶和华室、",
      "2": "遣家宰以利亚敬、缮写舍伯那、及祭司之长者、俱披麻、往见亚摩斯子先知以赛亚、",
      "3": "谓之曰、希西家云、今乃急难谴责羞辱之日、子临产、而无力出之、",
      "4": "亚述王遣拉伯沙基侮维生之上帝、尔上帝耶和华或闻其言、加以谴责、请尔为此遗民祈祷、",
      "5": "希西家王之臣仆、遂诣以赛亚、",
      "6": "以赛亚谓之曰、其告尔主曰、耶和华云、尔闻亚述王臣仆侮我之言、勿惧、",
      "7": "我将以灵置于其衷、俾其闻风、而归故土、在彼使仆于刃、○",
      "8": "拉伯沙基闻亚述王已去拉吉、遂返、遇其适攻立拿、",
      "9": "亚述王闻古实王特哈加出、欲与之战、乃遣使见希西家曰、",
      "10": "当告犹大王希西家云、尔所恃之上帝、谓耶路撒冷必不付于亚述王手、尔勿为其所欺、",
      "11": "亚述列王之待诸国、施行翦灭、尔既闻之、而尔能得免乎、",
      "12": "我祖所灭之邦、若歌散、哈兰、利色、及居提拉撒之伊甸族、彼之诸神、曾救之乎、",
      "13": "哈马王、亚珥拔王、西法瓦音邑之王、希拿王、以瓦王、均安在哉、",
      "14": "希西家自使者手、接书读之、遂上耶和华室、展于耶和华前、",
      "15": "祷耶和华曰、",
      "16": "居基路伯上、万军之耶和华、以色列之上帝欤、天下万国、惟尔为上帝、天地为尔所造、",
      "17": "耶和华欤、侧耳而听、耶和华欤、启目而视、西拿基立遣使侮维生之上帝、请听其言、",
      "18": "耶和华欤、亚述列王毁灭列邦、荒其土地、诚有此事、",
      "19": "投其神于火、盖其神非神、乃木石、人手所造、故得而毁灭之、",
      "20": "我之上帝耶和华欤、拯我脱于其手、俾天下万国、咸知惟尔为耶和华、○",
      "21": "亚摩斯子以赛亚、遣人告希西家曰、以色列之上帝耶和华云、尔以亚述王西拿基立故、而祷于我、",
      "22": "耶和华指亚述王云、锡安之处子藐视尔、姗笑尔、耶路撒冷女向尔摇首、",
      "23": "尔所侮所谤者为谁、向谁扬尔声、高尔目、乃以色列之圣者也、",
      "24": "尔藉臣仆侮主、曰我率众车陟于山巅、至利巴嫩之深处、伐其香柏之高者、松木之美者、将入其境之极处、即腴壤之森林、",
      "25": "我已掘地而饮水、将以足掌涸竭埃及之河、",
      "26": "耶和华曰、尔岂未闻我于元始所为、上古所定、今则成之、使尔毁坚城为瓦砾、",
      "27": "故其居民力微、惊惶羞愧、如田草、如青蔬、如屋上之草、如未长之禾、",
      "28": "尔之居处、尔之出入、及向我之暴怒、我悉知之、",
      "29": "因尔向我暴怒、及尔狂傲之声、达于我耳、我必置钩于尔鼻、置勒于尔口、使循原途而返、",
      "30": "希西家乎、必有其征、今岁食田所自生者、明年食其所复生者、迨及三年、可稼可穑、植葡萄园、而食其果、",
      "31": "犹大家免难之遗民、必下盘根、而上结实、",
      "32": "将有遗民出自耶路撒冷、免难之人出自锡安山、万军之耶和华热中、必成斯事、",
      "33": "故耶和华指亚述王曰、彼必不至此城、不射一矢于彼、不执干至其前、不筑垒以攻之、",
      "34": "必循原途而返、不至此城、耶和华言之矣、",
      "35": "盖我为己、及我仆大卫故、必扞卫此城、以拯救之、○",
      "36": "维时、耶和华之使者出、在亚述营、击其人十八万五千、晨起视之、乃尸而已、",
      "37": "亚述王西拿基立遂去而返、居于尼尼微、",
      "38": "崇拜其神于尼斯洛庙时、其子亚得米勒与沙利色、以刃弑之、遁于亚拉腊地、其子以撒哈顿嗣位、"
    },
    "38": {
      "1": "维时、希西家遘疾濒死、亚摩斯子先知以赛亚来见之、曰、耶和华云、尔当处置家事、盖尔必死、不得生存、",
      "2": "希西家面壁、祷耶和华曰、",
      "3": "耶和华欤、求尔垂念、我在尔前、行为诚实、心志专一、行尔所悦、遂哭甚哀、",
      "4": "耶和华谕以赛亚曰、",
      "5": "往告希西家曰、尔祖大卫之上帝耶和华云、我已闻尔祷、见尔泪、必增尔寿十五年、",
      "6": "且救尔与此城、脱于亚述王手、扞卫此城、",
      "7": "耶和华必成所言、有其征焉、",
      "8": "亚哈斯日晷已进之影、我将使之退十度、于是已进之日、循晷而退十度、○",
      "9": "犹大王希西家遘疾既愈、乃笔之曰、",
      "10": "我尝自谓、我日当午、将入阴府之门、绝我余龄、",
      "11": "又曰、我将于生存之地、不复见耶和华、与幽魂同处、不再见世人、",
      "12": "我室被撤而迁移、若牧者之帐幕、我卷我生、若织者之卷布、尔必断我于机、旦夕终我之命、",
      "13": "我静默至旦、尔折我骨若狮、旦夕终我之命、",
      "14": "我之呢喃、如燕如鹤、我之哀鸣、有若班鸠、瞻望目疲、耶和华欤、我遭愁苦、尔其保余、",
      "15": "我尚何言、彼语我者、已成之矣、因我中心之苦、必以谦逊度我余年、",
      "16": "主欤、人之生也在此、我神之存在此、尔其医我、使我得生、",
      "17": "我遭痛苦、致获平康、尔因爱我魂、出我于沦亡之坑坎、掷我罪于尔后、",
      "18": "阴府不能颂美尔、死亡不能赞扬尔、入坑坎者、不得望尔之诚实、",
      "19": "惟生者始颂美尔、如我今日然、尔之诚实、父示于子、",
      "20": "耶和华将拯救我、故我侪毕生弦歌于耶和华室、○",
      "21": "以赛亚曾曰、取一无花果饼为膏、置于疮痍必愈、",
      "22": "希西家曰、我登耶和华室、有何征乎、"
    },
    "39": {
      "1": "维时、巴比伦王、巴拉但子米罗达巴拉但、闻希西家遘疾而愈、致书馈礼、",
      "2": "希西家因使者而悦、以其府库之宝物、金银、香品、宝膏、与武库之器械、及所藏之宝物、悉示之、凡宫闱暨全国所有者、无不示之、",
      "3": "先知以赛亚诣希西家王曰、斯人何言、奚自而来、希西家曰、来自远方、即巴比伦也、",
      "4": "曰、彼于尔室、所见何物、希西家曰、凡我室中所有、彼悉观之、我之宝藏、无不示之、",
      "5": "以赛亚曰、宜听万军耶和华之言、",
      "6": "其日将至、尔室中所有者、与尔列祖至今所积者、必迁至巴比伦、不遗一物、耶和华言之矣、",
      "7": "尔所生诸子中、必有被虏、在巴比伦王宫为宦竖、",
      "8": "希西家谓以赛亚曰、尔所传耶和华之言善矣、又曰、盖我尚存之日、必得绥安稳固、"
    },
    "40": {
      "1": "尔之上帝曰、尔其慰藉、慰藉我民、",
      "2": "以善言慰耶路撒冷、告以彼之战事已终、其罪已赦、因诸愆尤、倍受责罚于耶和华之手、○",
      "3": "有声呼云、在于旷野、备耶和华之道、在于荒墟、治我上帝之径、",
      "4": "诸谷填之、山阜卑之、崎岖平之、坎坷治之、",
      "5": "耶和华将显其荣、凡有血气者、皆得见之、耶和华口言之矣、",
      "6": "有声曰、当号呼、曰、我呼云何、曰、凡有血气者如草、其美容如田野之花、",
      "7": "草枯花凋、盖耶和华以气嘘之、斯民诚如草也、",
      "8": "草枯花凋、惟我上帝之言永存、○",
      "9": "以嘉音报于锡安者、其陟高山、以嘉音报于耶路撒冷者、其扬厥声、力扬之、勿畏葸、告犹大诸邑云、观尔上帝、",
      "10": "主耶和华将莅临、施厥大能、手握重权、加以赏赉、行其报施、",
      "11": "如牧饲羊、手集羔羊、而抱于怀、徐导哺乳之牝羊、○",
      "12": "谁掬掌以测海、布指以度天、斗量尘寰、权山衡岳、",
      "13": "谁度耶和华之心、为其谋士、而训迪之、",
      "14": "谁与参议、谁为其师、训以智慧、诲以公正之途、导以通达之路、",
      "15": "其视列国、若器中之滴水、若衡上之微尘、其移岛屿、若徙纤微之物、",
      "16": "欲献燔祭、利巴嫩林不足以焚、其中百兽不敷厥用、",
      "17": "在于其前、万国若无、视为空旷虚无、",
      "18": "如是、尔曹以谁比上帝、以何象像之、",
      "19": "工铸偶像、金工包之以金、为制银链、",
      "20": "惟彼贫乏、不能取此以献、则选不朽之木、而觅巧工、俾作雕像、坚立不移、",
      "21": "尔岂未知、岂未闻之、自元始岂未传尔、自舆地肇基时、尔岂未悟耶、",
      "22": "上帝坐于寰宇、视民若蟿、布天犹帱、张之若可居之幕、",
      "23": "使牧伯归乌有、地上之士师为虚浮、",
      "24": "彼也甫植甫种、其根甫盘于土、上帝吹之、则皆枯槁、旋风飘之、有若草芥、",
      "25": "圣者曰、尔以谁拟我、使之等我、",
      "26": "尔其仰观、凡此天象、为谁所造、谁核其数、而导之出、悉呼其名、因有大能大力、无不应命、○",
      "27": "雅各欤、曷言我之途隐于耶和华、以色列欤、曷言我之冤未见理于我上帝乎、",
      "28": "尔岂未知、岂未闻乎、永生之上帝耶和华、创造地极者、不倦不疲、其智莫测、",
      "29": "困惫者赐以力、荏弱者增其能、",
      "30": "少者必疲倦、壮者必颠踬、",
      "31": "惟仰赖耶和华者、必补其力、如鹰展翼而上、疾趋弗倦、奔走弗疲、"
    },
    "41": {
      "1": "岛屿之众、宜缄口于我前、列国之民、当补其力、进而致词、尔我共同辩论、",
      "2": "谁使一人起于东方、以义召之、至其足下、俾服列国、制列王、使其刃如尘埃、使其弓如草芥、",
      "3": "其人追敌、于彼足迹未经之途、安然而往、",
      "4": "谁为之、谁成之、谁自元始命定万代、我耶和华也、始我也、终亦我也、",
      "5": "岛屿之众、见之而惧、地极之民、无不战栗、咸来会集、",
      "6": "互相辅助、互相劝勉、曰壮乃心、",
      "7": "木工勉金工、司锤磨光者、勉击砧者、论焊工曰、焊则善矣、遂钉之以钉、使不动摇、○",
      "8": "我仆以色列、我所选之雅各、我友亚伯拉罕之裔欤、",
      "9": "我自地极援尔、自天涯召尔、谓曰、尔乃我仆、我已简尔、未尝遗弃、",
      "10": "勿畏葸、以我偕尔、勿恇怯、以我为尔上帝、我必巩固尔、辅助尔、以我公义之右手扶持尔、",
      "11": "憾尔者必蒙羞抱愧、敌尔者必若无物、而就灭亡、",
      "12": "攻尔者、尔将寻而弗得、鬬尔者、必归乌有、",
      "13": "我耶和华尔之上帝、必携尔右手、谓尔曰、勿惧、我辅助尔、",
      "14": "耶和华曰、若蚓之雅各、以色列人欤、勿惧、我必助尔、救赎尔者、乃以色列之圣者也、",
      "15": "我将使尔为打谷之新器、利而有齿、以打诸山、至成虀粉、使诸岗如秕糠、",
      "16": "尔必簸之、风必扬之、狂风散之、惟尔因耶和华而乐、为以色列之圣者而夸、",
      "17": "维被贫乏、求水不得、口渴舌燥、我耶和华必俞允之、以色列之上帝必不弃之、",
      "18": "我将浚河于童山、出泉于幽谷、使旷野成池沼、旱地为源泉、",
      "19": "在于旷野、我必植香柏木、皂荚木、冈拈木、橄榄木、在于沙漠、我必植松木、杉木、黄杨木、",
      "20": "使人见之而知、思之而悟、此乃耶和华之手所为、以色列之圣者所造也、○",
      "21": "耶和华谓偶像曰、呈尔之状、雅各之君曰、述尔之情、",
      "22": "陈述将遇之事、或以往事告我、俾我研究而知其终、或以未来之事示我、",
      "23": "试言未来之事、俾我知尔为神、或降祥、或降殃、令我见而骇异、",
      "24": "尔乃虚无、所行空旷、择尔者可恶也、○",
      "25": "我自北方兴起一人、呼吁我名、彼自日出之乡而至、将践牧伯如土、若陶人之躏泥、",
      "26": "谁自始宣之、俾我知之、谁自昔述之、使我韪之、然无有宣之、无有述之、无有闻尔言者、",
      "27": "先告于锡安者我也、曰观之观之、我将遣报嘉音者至耶路撒冷、",
      "28": "我观之、中无一人、亦无谋士、我诘之、无能答一词者、",
      "29": "彼乃虚无、所行空旷、所铸之偶、有若飘风、等于空气、"
    },
    "42": {
      "1": "试观我仆、我所扶翼、我所遴选、我心所悦者、我曾以我神赋之、彼将以公义示异邦、",
      "2": "彼不呼不喧、其声不闻于衢、",
      "3": "已伤之苇不折、燃余之炷不灭、必凭诚实、以宣公义、",
      "4": "不困惫、不恇怯、迨立公义于世、岛屿必仰其训、",
      "5": "耶和华上帝创造诸天、而展布之、铺张大地、及其土产、以生气赋亿兆、以神性畀行于地上之人、",
      "6": "曰、我耶和华以义召尔、必携尔手而护尔、使尔为与民立约之据、亦为列邦之光、",
      "7": "启瞽者之目、出囹圄之囚、处幽暗者、出之于狱、",
      "8": "我为耶和华、此我名也、不以我之荣光畀他神、不以我之声誉付雕像、",
      "9": "昔所预言、已悉应矣、今复告以新事、事尚未发、即示尔焉、○",
      "10": "航海之人、海中万物、岛屿与其居民、常讴新歌于耶和华、自地极颂美之、",
      "11": "旷野及其城邑、基达所居之乡、当扬厥声、西拉居民宜讴歌、自山巅而欢呼、",
      "12": "归荣于耶和华、宣扬其声誉于岛屿、",
      "13": "耶和华将出、有若力士、勇气奋扬、有若战士、喑呜叱咤、奋力击敌、",
      "14": "耶和华曰、我久缄默、寂然自抑、今则号呼、如临产之妇、气急而喘、",
      "15": "必使山冈荒芜、草木枯槁、江河为洲、池沼尽涸、",
      "16": "惟彼瞽者、我必携之于不识之途、导之于不识之径、在彼之前、使暗为光、使曲为直、我将行此、而不之弃、",
      "17": "凡恃雕像、对铸像云、尔为我神、必皆退而愧怍、○",
      "18": "尔曹聋者宜听、盲者宜视而明、",
      "19": "谁为瞽、非我仆乎、谁为聋、如我所遣之使乎、谁为瞽如我之同盟、谁为瞽如耶和华之仆乎、",
      "20": "尔多见而不悟、启耳而不闻、",
      "21": "耶和华为己之义、喜弘法律、而尊重之、",
      "22": "惟斯民被掠见夺、皆羁于穴幽于狱、被掠而无人施拯、见夺而无人曰返之、",
      "23": "尔中谁倾耳听此、嗣后闻而从之、",
      "24": "谁使雅各被掠、付以色列于盗非耶和华乎、我侪获罪于彼、不行其途、不遵其法、",
      "25": "故彼倾其烈怒、俾遇剧战、火灼四周、而彼不知、焚及其身、不以为意、"
    },
    "43": {
      "1": "肇造尔雅各、甄陶尔以色列之耶和华曰、勿惧、我已赎尔、呼尔以名、尔为我有、",
      "2": "尔涉于水、我必与俱、凭河不至淹没、经火不致焚毁、其焰不爇尔身、",
      "3": "我乃尔之上帝耶和华、以色列之圣者、尔之救主、以埃及赎尔、以古实西巴代尔、",
      "4": "我视尔为宝为贵、眷爱尔、故以他人易尔、以列邦代尔生命、",
      "5": "勿惧、我偕尔、必自东方携尔之裔、自西方集尔之众、",
      "6": "谓北方曰、当令旋返、谓南方曰、勿行拘留、携我诸子、还自远方、携我诸女、归从地极、",
      "7": "即以我名而称、我所肇造、以彰我荣、我所甄陶、成就者也、",
      "8": "有目而蒙、有耳而聩之民、当携之出、",
      "9": "集列邦、会万民、其中孰能言此、而示我以往事、当携证者、以征其言、使人闻之曰、诚是也、",
      "10": "耶和华曰、尔曹为我之证、为我所选之仆、俾尔知而信我、深悉我为上帝、在我之先、无他上帝、在我之后、亦无有焉、",
      "11": "惟我为耶和华、我外无他救主、",
      "12": "耶和华曰、我既宣告、我亦救援、我亦指示、尔中无有异族之神、故尔为我之证、我乃上帝、",
      "13": "自兹以往、我为上帝、无能夺于我手、我之所为、谁能阻之、○",
      "14": "赎尔之耶和华、以色列之圣者云、以尔之故、我将遣人至巴比伦、使逃亡之迦勒底人、乘其喜乐之舟而来、",
      "15": "我乃耶和华、尔之圣者、肇造以色列、为尔君王、",
      "16": "耶和华曾辟路于沧海、备途于巨浸、",
      "17": "使车马军旅勇士咸集、而倾覆之、不能复起、悉皆见灭、如熄余烬、",
      "18": "耶和华云、已往之事勿忆、畴昔之事勿思、",
      "19": "我今作有新事、将即出现、尔岂不知之、我必备途于旷野、浚川于荒墟、",
      "20": "野中百兽、野犬鸵鸟、必皆尊我、因我备水于旷野、浚川于荒墟、以饮我之选民、",
      "21": "即我为己所肇造者、使之扬我声誉、",
      "22": "惟尔雅各、不呼吁我、以色列厌我、",
      "23": "不以尔羊燔而献我、不以祭品尊我、我使尔奉礼物、非累尔也、命尔焚香品、非烦尔也、",
      "24": "尔不以金购之菖蒲奉我、不以牺牲之脂膏供我、乃以尔诸罪累我、以尔诸愆烦我、",
      "25": "惟我为己之故、涂抹尔愆、不念尔罪、",
      "26": "尔其使我追忆、互相辩论、陈尔之事、或可称义、",
      "27": "尔之始祖干罪、尔之师傅又复逆我、",
      "28": "故我必辱圣所之长、使雅各受诅、以色列被谤焉、"
    },
    "44": {
      "1": "我仆雅各、我所选之以色列欤、今其听之、",
      "2": "肇造尔、自胎甄陶尔、辅助尔之耶和华云、我仆雅各、我所选之耶书仑欤、勿惧、",
      "3": "盖我必注水于渴者、浚川于燥土、注我神于尔苗裔、降福祉于尔子孙、",
      "4": "彼将滋生于草中、若溪滨之柳、",
      "5": "将有人曰、我属耶和华、有以雅各之名自称、有手书归耶和华、自称为以色列、○",
      "6": "万军之耶和华、赎以色列而为其王者云、始我也、终亦我也、我外别无上帝、",
      "7": "自我肇造上古之民以来、谁能如我宣布之、预言之、陈述之、至于未来之事、必成之事、任其指示之、",
      "8": "尔勿畏葸、勿惊惶、我岂非自古宣示尔乎、尔为我证、我外岂有上帝乎、无有磐石、我不知其他也、",
      "9": "造雕像者、悉为虚妄、其所悦者无益、彼之证者不见不知、必致愧怍、",
      "10": "谁造神像、或铸无益之偶、",
      "11": "凡宗之者、咸生愧赧、造之之工、世人而已、任其聚会、屹立于此、必同战栗、而惭恧焉、",
      "12": "铁工炽炭锻之、以锤治之、竭一臂之力、而制造之、饥而疲乏、渴而困惫、",
      "13": "木工布绳、画之以笔、治之以铴、正之以规、象人之形、犹人之美、处之于室、",
      "14": "更伐香柏、亦取橡栎、皆林木之坚者、或植杉木、得雨露之养、",
      "15": "人取之为薪、用之暖体、燃之烘饼、或以之作神像、而崇拜之、雕偶像、而俯伏于其前、",
      "16": "半以燃火、半以炙肉、食之果腹、复暖其身、曰、噫、我既温暖、亦既观火、",
      "17": "尚有余木、用之造神、以为雕像、俯伏拜之、祷曰、尔其救予、盖尔为我神也、",
      "18": "维彼不知不思、其目障翳不见、其心蒙蔽不明、",
      "19": "无人想念、无知识、无聪明、不云材木之半、我已焚之以火、烘饼于炭、半以炙肉食之、岂可用其余者、而作可憎之物、俯伏以拜木干乎、",
      "20": "彼乃食灰、中心昏迷、使之离途、弗能自救、不知自言、我之右手所执、非虚诞乎、○",
      "21": "雅各以色列欤、其忆斯事、尔乃我仆、我甄陶尔、以为我仆、以色列欤、我不忘尔、",
      "22": "我抹尔愆、若散密云、我涂尔罪、如消阴雾、尔其归我、盖我赎尔、",
      "23": "诸天欤、尔其讴歌、耶和华已成之矣、下土欤、尔其大声而呼、群山茂林、及其中之百树欤、尔其发声而歌、缘耶和华已赎雅各、必彰其荣于以色列焉、○",
      "24": "赎尔之耶和华、自胎甄陶尔者云、我耶和华创造万物、独布诸天、而张大地、斯时偕我者谁耶、",
      "25": "我使诳者之兆不验、卜筮之辈颠狂、智者却退、其聪慧变为愚拙、",
      "26": "应我仆之言、成我使之谋、论耶路撒冷曰、必有居民、论犹大众邑曰、必再建造、荒芜之区、我必兴之、",
      "27": "命深渊竭、其河我则涸之、",
      "28": "论古列曰、乃为我牧、成我所悦、论耶路撒冷曰、必得建造、论圣殿曰、其基必立、"
    },
    "45": {
      "1": "耶和华膏古列、执其右手、服列国于其前、去诸王之腰束、启其邑门、俾不复闭、",
      "2": "谓之曰、我将为尔先导、平治崎岖、碎铜门、折铁楗、",
      "3": "锡尔贮于暗中之宝、藏于隐处之财、俾知以名呼尔者、乃我耶和华以色列之上帝也、",
      "4": "缘我仆雅各、暨我所选之以色列故、我以名呼尔、尔虽未识我、我已称尔名、",
      "5": "我乃耶和华、我外无他、别无上帝、尔虽未识我、我必束尔腰、",
      "6": "俾东方西方、咸知我外无他、我乃耶和华、别无他神、",
      "7": "我作光造暗、锡平康、降灾祸、我耶和华行此事焉、○",
      "8": "诸天其降雨泽、穹苍其沛公义、舆地坼裂、以萌拯救、而产公义、乃我耶和华所为、○",
      "9": "土壤瓦砾中之片瓦、与造之者争辩、其有祸矣、涂泥岂能谓陶人曰、尔何为乎、所造之物岂得曰、彼无手乎、",
      "10": "人谓父曰、尔何所生、谓母曰、尔何所产、其有祸矣、",
      "11": "以色列之圣者耶和华、肇造以色列者曰、论及未来之事、尔岂能诘我乎、论及我子、暨我手所为者、尔岂能命我乎、",
      "12": "我辟大地、造人居之、手布诸天、定其万象、",
      "13": "万军之耶和华曰、我依义兴起古列、平直其途、彼必建我城邑、释我俘囚、不望其值、不图其赏、○",
      "14": "耶和华又曰、埃及劳而得者、古实之货财、及雄伟之西巴族、俱必归尔、属尔从尔、系以铁索而来、俯伏于尔前、祷曰、上帝诚在尔中、其外无他上帝、",
      "15": "以色列之救者上帝欤、尔诚自隐之上帝也、",
      "16": "凡作偶像者、必蒙羞耻、同怀愧怍、",
      "17": "惟以色列必蒙耶和华之永救、不蒙羞、不抱愧、历世靡暨、○",
      "18": "耶和华上帝创造诸天、开辟大地、而奠定之、俾不混沌、以处烝民、其言曰、我乃耶和华、我外无他、",
      "19": "我未尝言于隐密幽暗之处、未尝谓雅各子孙曰、尔寻求我、乃徒然也、我耶和华言公义、宣中正、",
      "20": "列邦免难之民、其集而至、惟彼舁其木偶、祷于不能施救之神者、悉属无知、",
      "21": "尔其备具、而陈述之、彼此相议、谁自古示之、谁自昔告之、非我耶和华乎、我外无他上帝、我乃秉公施救之上帝、其外无他、",
      "22": "地极之民、其仰望我、以获拯救、我乃上帝、我外无他、",
      "23": "我既指己而誓、我之义命、出而不反、万膝必向我而跪、万口必指我而誓、",
      "24": "或曰、惟在耶和华、有义有力、人必诣之、凡怒之者、必蒙羞耻、",
      "25": "以色列之裔、在于耶和华、将得称义而夸耀焉、"
    },
    "46": {
      "1": "彼勒倾覆、尼波俯伏、其像负于牲畜、尔素所舁之物、成为重负、使牲畜困惫、",
      "2": "彼皆倾覆、同俯伏、不能救其重负、己亦为人所虏、○",
      "3": "雅各家、以色列之遗民欤、尔其听我、尔自初生、为我襁负、尔自出胎、为我怀抱、",
      "4": "迄尔耄耋、皓然白首、始终如一、我必负尔、我既创造、亦必扶持、且施拯救、",
      "5": "尔以谁譬我、俾能相若、以谁拟我、而得从同、",
      "6": "人倾囊出金、权衡其银、雇厥金工、以铸神像、俯伏而拜、",
      "7": "荷之于肩、携之而往、置诸其所、使之屹立、不离其处、人或呼之、而不能应、不能拯人于难、○",
      "8": "尔悖逆者、当记忆之、显为丈夫、而追念焉、",
      "9": "古昔之事、尔其追溯、我乃上帝、我外无他、我乃上帝、无能比拟、",
      "10": "我自始而示厥终、自昔而言未来之事、谓我所谋者必验、所悦者必行、",
      "11": "召彼鸷鸟、至自东方、成我谋者、来自远地、我既言之、亦必行之、我既定之、亦必成之、",
      "12": "刚愎厥心、远乎义者、其听我言、",
      "13": "我义伊迩、相距不远、我之拯救、不复迟延、我必为彰我荣之以色列、施拯救于锡安焉、"
    },
    "47": {
      "1": "巴比伦处子欤、尔其下、坐于尘埃、迦勒底女子欤、尔无位、坐于土壤、不复称为娇娆窈窕、",
      "2": "取磨磨粉、去尔帕、解尔裳、跣足涉溪、",
      "3": "必裸尔体、以暴尔丑、我必复仇、不恕一人、",
      "4": "赎我侪者、厥名万军之耶和华、以色列之圣者、",
      "5": "迦勒底女子欤、其默然而坐、入于幽暗、盖尔不复称为列邦之主母、",
      "6": "昔我震怒我民、玷污我业、付于尔手、尔不之恤、以尔重轭加于耆老、",
      "7": "自谓我必永为主母、不思此事、不虑厥终、○",
      "8": "尔宴乐安居、自谓有我、我外无他、必不孤坐为嫠、亦不丧子、尔其听诸、",
      "9": "一日之间、俄顷之际、二者临尔、为嫠丧子、在尔多行邪术、广施符咒之时、其灾必悉临尔、",
      "10": "尔恃己恶、自言无见我者、尔之智识诱尔、自谓有我、我外无他、",
      "11": "是故祸患必临尔、不知所由、灾难必及尔、无以禳之、殄灭突来、难以逆料、",
      "12": "尔今起立、施尔符咒、及诸邪术、即尔自幼所勤习者、试观其效、或能获益、或能慑敌、",
      "13": "尔因多谋、而致疲惫、维彼观天象、察星辰、每月预告将来之事者、今其起立、庶可救尔、免罹后患、",
      "14": "彼众必如草芥、被火焚毁、不能自救脱于烈焰、此火非炭足以暖体、可坐其前、",
      "15": "尔所勤劳之事、于尔将如是、自幼与尔贸易者、各归其所、无人援尔、"
    },
    "48": {
      "1": "雅各家、以以色列名而称、自犹大源而出者、其听我言、尔指耶和华之名而誓、称扬以色列之上帝、惟非以诚以义、",
      "2": "盖彼自称为圣邑之民、恃以色列之上帝、名为万军之耶和华也、",
      "3": "耶和华曰、昔我预言诸事、出之于口、昭示于人、猝然行之、俾底于成、",
      "4": "我素知尔刚愎、尔项乃铁、尔额乃铜、",
      "5": "故自畴昔、事尚未至、我先宣告、昭示于尔、免尔曰、此乃我之偶像所行、我之雕像铸像所命、",
      "6": "尔既闻之、今悉见之、尚不宣示乎、自今而后、我以新事示尔、即尔所未知之秘奥、",
      "7": "乃今新创、非昔所有、尔前此所未闻、免尔曰、我已知之矣、",
      "8": "尔实未闻未知、尔耳未通、我知尔甚行诈、自出母胎以来、称为悖逆者、",
      "9": "今缘我名、迟延我怒、为我声誉、忍怒不发、免尔灭绝、",
      "10": "我曾链尔、非若链银、试尔于患难之炉、",
      "11": "我为己故、必行所言、岂容我名受辱、不以我荣畀他神也、○",
      "12": "雅各我所选之以色列欤、尔其听我、我乃耶和华、始我也、终亦我也、",
      "13": "我手奠地基、右手布诸天、我一呼之、则皆立焉、",
      "14": "尔其咸集以听、诸神之中、孰曾言此、我耶和华所爱者、必成我所悦于巴比伦、其臂加于迦勒底人、",
      "15": "我既谕之、又复召之、导之而至、使其道途亨达、",
      "16": "尔其就我、以聆斯言、我自元始、不言于隐、自古我已在焉、先知曰今主耶和华遣我、及其神矣、",
      "17": "赎尔之耶和华、以色列之圣者曰、我乃尔之上帝耶和华、我训诲尔、俾尔获益、导尔于当行之途、",
      "18": "愿尔恪遵我命、则享绥安、若河水之流、且得仁义、若海涛之涌、",
      "19": "尔之后裔、多若尘沙、尔之所出、繁若砂砾、其名不没、不绝于我前、○",
      "20": "尔其出巴比伦地、避迦勒底人、讴歌宣扬、明示地极云、耶和华已赎其仆雅各、",
      "21": "导民经野、俾不烦渴、使石出泉、磐裂水涌、",
      "22": "耶和华曰、作恶之辈、不享平康、"
    },
    "49": {
      "1": "岛屿之众、尔其听哉、远方之人、尔其倾耳、自我出胎、耶和华召我、自离母腹、以名呼我、",
      "2": "使我口若利剑、庇我以手荫、俾我如明镞、藏我于其箙、",
      "3": "告我曰、以色列欤、尔乃我仆、我以尔荣、",
      "4": "惟我曰、我勤劳徒然、竭力成为虚空、然耶和华必理我冤、我之赏赉、在我上帝、",
      "5": "自我出胎、耶和华立我为其仆、使雅谷归之、以色列集之、盖我见重于耶和华前、我上帝为我之力、",
      "6": "彼谓我曰、尔为我仆、振兴雅各支派、使以色列蒙保全者、得以复返、此犹细故、我必立尔为列邦之光、施我拯救、迄于地极、",
      "7": "以色列之圣者耶和华、救赎以色列者、谓世人所藐视、此邦所憎恶、官长所奴隶者曰、列王必见而兴起、牧伯必进而崇拜、因选尔之以色列圣者、信实之耶和华故也、",
      "8": "耶和华又曰、我曾于见纳之时听尔、于拯救之日助尔、我必护尔、俾与庶民立约、复兴斯土、使民得荒芜之区以为业、",
      "9": "谓累系者曰、尔其出焉、谓处于幽暗者曰、尔其显焉、彼将行于道路而得食、居于童山而得刍、",
      "10": "不饥不渴、日不之暴、暑不之侵、矜悯之者必引之、导经水源、",
      "11": "我必使我冈陵成为康庄、道途修为高平、",
      "12": "有人自远方、自北自西、自秦国而至、",
      "13": "诸天其讴歌、大地其喜乐、众山其欢呼、盖耶和华既慰藉其民、亦将矜恤其困苦者也、○",
      "14": "锡安曰、耶和华弃我、主忘我、",
      "15": "夫妇岂能忘哺乳之婴、不慈所妊之子、彼或忘之、我不忘尔、",
      "16": "我曾以尔铭于我掌、尔之城垣常在我前、",
      "17": "尔之子女速归、毁灭尔、荒废尔者、必远离尔、",
      "18": "尔其举目四望、彼众咸集以归尔、耶和华曰、我指己生而誓、尔必以之为妆饰而佩之、束之如新妇之束带、",
      "19": "盖尔荒寂之区、倾毁之地、今有居民、成为狭隘、吞噬尔者将远尔也、",
      "20": "尔丧子时所生之子、将附耳语尔曰、壤地褊小、其恢廓之、俾我得居、",
      "21": "尔将自谓、我既丧子、孑然一身、见逐流离、若辈谁所诞育耶、且我独居、若辈何从而有耶、○",
      "22": "主耶和华曰、我将举手于列邦、张旆于诸民、彼必怀抱尔子、肩负尔女而来、",
      "23": "王为养父、后为乳母、面伏于地、拜于尔前、舐尔足尘、尔则知我乃耶和华、凡仰望我者、不致愧怍、",
      "24": "勇士所攘夺、岂能脱之乎、强者所俘获、岂能救之乎、",
      "25": "惟耶和华曰、勇士所俘获、必脱之、强者所攘夺、必救之、盖敌尔者、我必敌之、而拯尔子女、",
      "26": "使虐尔者自食其肉、自醉其血、若饮醇醪、凡有血气者、咸知我耶和华、乃救尔赎尔之主、雅各之全能者也、"
    },
    "50": {
      "1": "耶和华曰、我出尔母、离书安在、我鬻尔身、债主为谁、尔之见鬻、以尔罪故、尔母见出、以尔愆故、",
      "2": "我来无人在焉、我召无人应焉、何耶、我臂岂短、不能行赎乎、我岂无力、不能施救乎、我叱咤、则沧海涸竭、江河变为沙漠、鳞族失水、死而腥臭、",
      "3": "我衣穹苍以晦冥、蔽之以麻布、○",
      "4": "耶和华之仆曰主耶和华赐我以受教者之舌、能以言辅委靡之人、彼旦旦启迪我耳、使听其教、如弟子然、",
      "5": "主耶和华启迪我耳、我未违逆、亦未退避、",
      "6": "人杖我背、我任其杖、人拔我须、我听其拔、人辱我唾我、我不掩面、",
      "7": "主耶和华助我、故我不致羞赧、我坚厥颜、有如坚石、自知不至愧怍也、",
      "8": "义我者近矣、谁与我争、其偕我立、谁为我敌、其诣我前、",
      "9": "主耶和华助我、孰罪我乎、彼众将敝如衣、蠹必食之、○",
      "10": "尔中谁畏耶和华、而听其仆之声乎、行于幽暗、不得光明者、宜恃耶和华名、赖其上帝、",
      "11": "凡尔燃火、自环以火炬者、其行于尔之火焰、与所燃之火炬中、尔必惨然而卧、我手使然也、"
    },
    "51": {
      "1": "凡尔逐义、求耶和华者、尚其听予、尔所被凿而出之磐、被掘而出之坎、当追思焉、",
      "2": "且念尔祖亚伯拉罕、及生尔之撒拉、亚伯拉罕孑然一身、我选召之、锡以福祉、俾其昌炽、",
      "3": "盖耶和华慰藉锡安、及其荒芜之区、使其旷野若伊甸、沙漠若耶和华之囿、将见其中欢欣喜乐、而有称谢讴歌之声、○",
      "4": "我民欤、尚其注意、我国欤、尚其倾耳、盖有法律将自我出、我必立我公义、以为兆民之光、",
      "5": "我义伊迩、拯救既施、我必奋臂以鞫众民、岛屿将瞻望予、惟我臂力是恃、",
      "6": "尔其仰观上天、俯察下土、诸天必散若烟、大地必敝若衣、居民之死、有如蚊蚋、惟我之拯救永存、我之公义不废、○",
      "7": "请悉公义、服膺我法之民、尚其听予、勿畏人侮、勿惧人毁、",
      "8": "盖蠹将食之、如食衣服、虫将蛀之、如蛀氄毛、惟我之公义永存、我之拯救、历世弗替、○",
      "9": "耶和华之臂、尚其兴起、兴起、施展大力、如在古时昔世、昔脔拉哈伯、刺大龙者、岂非尔乎、",
      "10": "使沧海竭、巨浸涸、深渊为途、俾见赎之民得以经过、岂非尔乎、",
      "11": "耶和华所赎者必归、讴歌而至锡安、其首永戴喜乐、咸得愉悦欢忭、忧戚欷歔、悉归乌有、",
      "12": "主曰、慰藉尔者我也、尔何人斯、乃畏必死之世人、惧如草之人子、",
      "13": "而忘展布诸天、奠定地基、肇造尔之耶和华、终日因强暴者之怒而惧、以其图灭尔、其怒安在、",
      "14": "屈身之俘、得释必速、免死于阱、其粮不绝、",
      "15": "我乃尔之上帝耶和华、翻腾沧海、使波涛漰渤、万军之耶和华、乃我名也、",
      "16": "我以我言置于尔口、以手荫庇尔、我则展布诸天、奠定地基、且谓锡安曰、尔为我民、○",
      "17": "耶路撒冷欤、尔其兴起、兴起、耶和华手所给忿怒之杯、尔既饮之、致眩之爵、饮之而尽、",
      "18": "所生之子、无一导之、所育之子、无一扶之、",
      "19": "荒凉倾覆、饥馑干戈、尔遭此灾、谁为尔哀、我何以慰尔哉、",
      "20": "尔子疲惫、卧于街衢、有若野羊罹于罗网、盖大受耶和华之震怒、尔上帝之谴责、",
      "21": "故尔困苦、不饮酒而醉者、宜听之焉、",
      "22": "尔主耶和华、为其民伸冤之上帝曰、致眩之爵、所给忿怒之杯、我从尔手取之、俾不复饮、",
      "23": "我必以之置于虐尔者之手、彼曾谓尔云、曲尔躬、俾我逾越、尔遂伏地、任其践履、若行通衢、"
    },
    "52": {
      "1": "锡安欤、尔其兴起、兴起、而被以力、圣邑耶路撒冷欤、衣尔丽服、自今而后、凡未受割、及不洁者、不复入于尔中、",
      "2": "耶路撒冷欤、尔其兴起、去尔尘埃、安然而坐、被虏之锡安女欤、脱尔项索、",
      "3": "耶和华曰、尔昔见鬻、未尝得值、尔今见赎、亦不需金、",
      "4": "主耶和华曰、昔我民下埃及而寓之、亚述人无故虐遇之、",
      "5": "耶和华曰、我民既无因而被虏、辖之者哗然而呼、终日恒渎我名、我将何为乎、",
      "6": "我民必识我名、彼时必知出言者我、我在此也、○",
      "7": "在于山上、报嘉音、传和平、报福祉之嘉音、宣扬拯救、告锡安曰、尔之上帝为王矣、其人之足迹、何其美哉、",
      "8": "试听守望者之声、彼众同声讴歌、盖耶和华归锡安时、彼必觌面见之、",
      "9": "耶路撒冷荒芜之区、其欢声同歌、盖耶和华已慰藉其民、救赎耶路撒冷、",
      "10": "耶和华于列邦显其圣臂、地之四极、皆见我上帝之拯救焉、",
      "11": "去之去之、出离斯土、勿扪污蔑、尔携耶和华之器者、当自洁焉、",
      "12": "尔曹出时、不匆迫、非逃亡、盖耶和华必导于尔前、以色列之上帝必护于尔后、○",
      "13": "主曰、我仆必获亨通、必被高举上升、造乎其极、",
      "14": "彼曾面目憔顇、甚于世人、形容枯槁、逾于人子、令众骇异、",
      "15": "必使多民愕然而兴起、君王因之而箝口、未示之者、必得观之、未闻之者、必得悟之、"
    },
    "53": {
      "1": "所传于我侪者、有谁信之、耶和华之臂、向谁显之、",
      "2": "惟其仆也、有如条肄、生于其前、亦犹根株、盘于槁壤、无丰度、无威仪、我侪见之、无美可慕、",
      "3": "彼被藐视、为人厌弃、素历困苦、洞悉病患、犹人掩面所不欲睹、而鄙夷者、我侪不重视之、○",
      "4": "彼诚负我病患、任我忧苦、我以为彼受惩罚、上帝谴责、加以困苦、",
      "5": "惟彼因我罪而被创、缘我咎而受伤、彼遭谴责、俾我平康、彼见鞭扑、令我痊愈、",
      "6": "我侪如羊、行于歧路、各趋己途、耶和华以我众之愆尤、置于其身、○",
      "7": "彼被屈抑、遇苦而不启口、如羔牵就死地、若羊对翦毛者缄口无声、",
      "8": "彼受屈抑讯鞫、被取而去、于其时代、谁料其见绝于生人之地、乃因我民有罪、当受厥刑乎、",
      "9": "彼虽未行凶暴、口无诡谲、犹使之与恶人同穴、乃与富人共冢、○",
      "10": "耶和华愿损伤之、俾遘病患、彼献己生为赎罪祭、必见厥裔、其寿绵长、耶和华之志、藉其手而大成、",
      "11": "主曰、彼必见其艰苦之果、遂得满志、我之义仆、将以其知识、俾多人为义、而任其过、",
      "12": "我必使其与大人共业、与强者分财、以其倾厥生命、至于死亡、与罪人同列、实负多人之咎、为干罪者祈焉、"
    },
    "54": {
      "1": "不妊不产者欤、尔其讴歌、未劬劳者欤、尔其歌咏欢呼、盖独处者较有夫者、其子尤多也、",
      "2": "拓尔幕地、展尔室帏、毋限止焉、长尔索、固尔橛、",
      "3": "盖尔将蔓延左右、后裔得嗣列邦、荒凉之邑、有人居处、",
      "4": "勿畏惧、以无愧也、勿惭怍、以无辱也、盖必忘少时之耻、不复念嫠时之辱、",
      "5": "肇造尔者、乃尔之夫、名万军之耶和华、救赎尔者、乃以色列之圣者、必称为全地之上帝也、",
      "6": "耶和华召尔、如召被弃之妇、少时见出而心忧者、尔上帝言之矣、",
      "7": "我之弃尔、祇片时耳、必以鸿慈集尔、",
      "8": "我愤怒时、掩面须臾、必以永久之仁慈矜恤尔、赎尔之耶和华言之矣、",
      "9": "此犹挪亚之洪水、昔我誓云、不复使洪水汎滥于地、今亦誓云、不复怒尔、不复责尔矣、",
      "10": "山岳可迁、冈陵可移、惟我之仁慈不迁、我之和约不移、恤尔之耶和华言之矣、○",
      "11": "尔遭患难、飘于巨风、不得慰藉者、我将以丹砂砌尔之石、以青玉作尔之基、",
      "12": "以红玉建尔堞、以珊瑚造尔门、以宝石作尔疆域、",
      "13": "尔之子女、将蒙耶和华之教、众子大获平康、",
      "14": "尔因行义、必得坚立、远离暴虐、毋庸畏葸、恐怖不近尔身、",
      "15": "人或构衅、非我所使、凡构衅攻尔者、必缘尔而颠仆、",
      "16": "工人吹火制器、以为用者、乃我所造、施行殄灭之人、亦我所造、",
      "17": "凡为攻尔所制之器、必不利达、凡为鞫尔而动之舌、尔必罪之、斯为耶和华诸仆之益、亦为其义、乃本乎我、耶和华言之矣、"
    },
    "55": {
      "1": "凡口渴者、其来就水、无金者来购而食之、来沾酒乳、不需金、不索值、",
      "2": "不足为粮者、胡权金以市之、不能果腹者、胡勤劳以得之、其谨听我、而食嘉肴、且饫肥甘、致心悦怿、",
      "3": "侧耳就我、谛听我言、则可得生、我与尔立永约、即所许大卫之实惠、",
      "4": "我立之为列邦之证、俾作民长、而为其帅、",
      "5": "素所未识之邦、尔将召之、因尔上帝耶和华、以色列圣者之故、素不识尔之民、必趋就尔、盖耶和华已荣尔矣、○",
      "6": "耶和华可遇之时、尔其寻之、相近之日、尔其吁之、",
      "7": "作恶之辈、当离其途、不义之人、当易其念、归于耶和华、彼必恤之、归于我上帝、彼必普施赦宥、",
      "8": "耶和华曰、我之念非尔之念、我之途非尔之途、",
      "9": "我之途高于尔之途、我之念高于尔之念、如天高于地焉、",
      "10": "譬诸雨雪、自天而降、不返于上、润泽士壤、使之萌芽结实、以种与播者、以粮与食者、",
      "11": "我口出言亦若是、不徒返于我、必成我所悦、于我所命、必利达焉、",
      "12": "尔将欣然而出、安然而蒙引导、山冈扬声、讴歌尔前、田野林木、皆将鼓掌、",
      "13": "松柏挺生、以代荆棘、冈拈秀发、以代蒺藜、是为耶和华名之征、永为记志、终不灭绝、"
    },
    "56": {
      "1": "耶和华曰、尔当秉公行义、盖我之拯救伊迩、我之公义将显、",
      "2": "守安息而不亵慢、禁己手而不作恶、行此而坚执之、其人福矣、",
      "3": "附耶和华之异邦人、勿曰耶和华必别我于其民、阉者勿曰我乃枯木、",
      "4": "盖耶和华曰、凡为阉者、守我安息、择我所悦、守我盟约、",
      "5": "在我室中、于我垣内、我将赐彼记志、俾有名誉、较有子女为尤愈、且锡以永名、终不灭绝、",
      "6": "附耶和华之异邦人、供其役事、敬爱耶和华名、为之臣仆、守安息而不亵慢、坚守其盟约、",
      "7": "我必导之至我圣山、俾其欣喜于我祈祷之室、彼之燔祭及他祭、献于我坛、必蒙悦纳、盖我之室、将称为万民祈祷之室焉、",
      "8": "集以色列离散之民者、主耶和华曰、既集我民、此外、将集他族以归之、○",
      "9": "田野丛林之兽、其来吞噬、",
      "10": "彼之守望、瞽目无知、哑犬不吠、喜梦幻、好偃卧、贪寝睡、",
      "11": "斯犬饕餮、不知餍足、欺牧不明、各趋其途、悉求利己、",
      "12": "彼曰、其来、我将取酒、痛饮醇醪、明日同于今日、乐莫大焉、"
    },
    "57": {
      "1": "义者云亡、无人介意、仁者逝世、无人思及、善人脱于患难、",
      "2": "彼获平康、凡躬行正直者、必安寝于其柩、○",
      "3": "惟尔女巫之子、奸夫与妓之裔、其前而听、",
      "4": "尔戏谑谁乎、向谁张吻吐舌、尔曹岂非悖逆之子、诡诈之裔乎、",
      "5": "尔于茂橡绿树之下、纵厥淫欲、山谷石窟之间、杀戮子女、",
      "6": "溪中光石、乃尔所得、为尔之业、为之灌奠、而献素祭、尔既行此、我岂能不怒乎、",
      "7": "尔置床于高冈、陟之而献祭、",
      "8": "门与门柱之后、立尔记志、为人裸体而登、为之展床、与之订约、且顾厥林、而恋慕之、",
      "9": "以膏奉于摩洛、多加香品、遣使远方、而自屈辱、至入阴府、",
      "10": "道途迢递、不免困惫、然未言无望、手复得力、故不疲乏、",
      "11": "尔畏谁、因谁而惧、致尔诳言、不以我为念、不以此为意、尔不畏我、岂非因我历久无言乎、",
      "12": "尔之公义、我将宣之、尔之所为、无益于汝、",
      "13": "尔号呼之际、任尔所集者救尔、彼必为风所飘、为气所吹、惟托庇于我者、将承斯土、获我圣山为业、",
      "14": "将有言曰、修筑道路、平之平之、在我民前、去其窒碍、○",
      "15": "巍巍在上、永永其居、名为圣者曰、我居高而且圣之所、且与痛悔谦冲之人偕居、以苏谦冲者之神、而畅痛悔者之心、",
      "16": "我不常争辩、不恒忿怒、恐我所造之人困惫、神性疲弊、",
      "17": "缘其贪婪之咎、我则奋怒以击之、掩面而憾之、彼仍悖逆、任意而行、",
      "18": "彼之行径、我见之矣、我必医之、引导之、慰藉之、并慰藉其中之忧人、",
      "19": "耶和华曰、我造厥口之果、远者近者、愿其平康、我必医之、",
      "20": "惟彼恶人、若汹涌之海、不能恬静、厥水拥出泥秽、",
      "21": "我上帝曰、作恶之辈、不享平康、"
    },
    "58": {
      "1": "大声呼号、勿限止焉、扬声如角、以其罪咎告于我民、以其愆尤示雅各家、",
      "2": "彼日寻我、乐知我道、求我示以义律、悦亲上帝有若行义之民、未违上帝之律、",
      "3": "彼曰、我禁食、尔不顾、我苦心、尔不知、何也、曰、尔禁食时、尚营己事、苛虐佣人、",
      "4": "尔之禁食、致起争竞、凶拳殴击、此期禁食、尔声不得上闻、",
      "5": "我所选禁食之日、岂如是乎、令人苦其心志、俯首若芦、以麻与灰、布于身下、此岂称为禁食、为耶和华所悦纳之日乎、",
      "6": "我所选之禁食、岂非释凶恶之索、解人之负、纵受屈者自逸、而折诸轭乎、",
      "7": "岂非颁食于饥者、导流离之贫民、寓于尔室、见裸者而衣之、不掩面于骨肉乎、",
      "8": "若此、尔之辉光、必著若朝晖、尔之得医、将速见其效、尔之公义、显于尔前、我耶和华之荣光、卫于尔后、",
      "9": "尔祈祷、耶和华必应、尔吁呼、必曰我在斯、",
      "10": "尔若去人之轭、不指摘、不妄言、施仁慈于饥人、满困苦者之欲、尔之辉光、必见于暗、尔之晦冥、必若日中之明、",
      "11": "耶和华将恒导尔、在于旱干之地、俾尔满志、骨骸坚固、尔必如灌溉之园囿、若不竭之泉源、",
      "12": "自尔而出者、必筑历久荒芜之处、重立累代毁坏之基、人将称尔为补缺者、为修衢者、俾人居焉、",
      "13": "如尔于我安息圣日、防闲尔足、称为可喜可尊、于耶和华之圣日、不行己道、不营己事、不出虚言、",
      "14": "则必缘耶和华而乐、我将使尔驾行地之高处、俾享尔祖雅各之业、耶和华口言之矣、"
    },
    "59": {
      "1": "耶和华非手短而不能救、非耳聋而不能听、",
      "2": "惟尔之罪戾、使尔与上帝隔绝、尔之愆尤、俾其掩面、而不垂听、",
      "3": "尔手污于血、尔指染于恶、口出虚词、舌谈邪慝、",
      "4": "其人涉讼、不依公平、申诉不循真实、恃虚伪、言诞妄、怀残害、生邪慝、",
      "5": "煦妪蝮卵、组织蛛网、食其卵者必死、其卵被践、则蝮出焉、",
      "6": "其网不能为衣、其工不能自蔽、邪慝为其工、强暴在其手、",
      "7": "其足趋以行恶、急流无辜之血、衷存邪慝、所经之途、无不荒芜毁灭、",
      "8": "不识平康之路、所行不公、自辟曲径、行其中者、不获绥安、",
      "9": "故公平远我、仁义不及我躬、我望光明、仍处幽暗、我冀平旦、犹履晦冥、",
      "10": "循墙如瞽者、遍扪如盲人、日中颠趾、无异昏暮、在于健者之间、有若死人、",
      "11": "我吼若熊、哀鸣若鸠、望公义而不得、冀拯救而相远、",
      "12": "在于尔前、我咎孔多、我罪讼我、我咎偕我、自知我愆、",
      "13": "悖逆不认耶和华、违离不从我上帝、出暴戾叛逆之言、衷怀虚伪、口以宣之、",
      "14": "公平却退、仁义遥立、诚实颠于衢、正直不得入、",
      "15": "诚悫无存、去恶者被虏、耶和华鉴之、恶其无义、",
      "16": "彼见无人、异其无保、遂以己臂自行拯教、以己义自为扶持、",
      "17": "以公义为护胸、以拯救为兜鍪、以复仇为衵服、以热中为长衣、",
      "18": "依人所为、而加报施、震怒乎仇敌、降罚于岛屿、",
      "19": "耶和华之名、自西而见敬、其荣自东而见畏、盖耶和华必临、若急流之河、为其气所鼓也、",
      "20": "耶和华曰、有救赎者、将临于锡安、及雅各家改过之人、",
      "21": "我与斯人所立之约、即我赋尔之神、传尔之言、不离乎尔、及尔子孙之口、自今以迄永久、耶和华言之矣、"
    },
    "60": {
      "1": "尔其兴起炫耀、盖尔光已至、耶和华之荣著于尔上矣、",
      "2": "幽暗将蒙大地、晦冥将蔽兆民、惟耶和华必起而临尔、其荣显于尔中、",
      "3": "诸国将即尔光、列王就尔显著之耀、",
      "4": "尔其仰目环视、众会集而归尔、尔子来自远方、尔女藉人提抱、",
      "5": "沧海之珍宝、列邦之货财、俱归于尔、尔见之而色怡、心动而意舒、",
      "6": "米甸以法孤峰之驼成群、遍于尔境、示巴之众咸至、奉以黄金乳香、颂美耶和华、",
      "7": "基达群羊、必集于尔、尼拜约之牡羊、为尔所用、献于我坛、而见悦纳、我必使我圣室获荣、",
      "8": "如云飞集、如鸰归牖者、谁乎、",
      "9": "岛屿必瞻望我、他施之舟先至、载尔众子、来自远方、同携金银、奉尔上帝耶和华之名、及以色列之圣者、因其荣尔也、",
      "10": "异邦人将建尔城垣、其列王为尔供役、盖我既发怒责尔、今则施恩恤尔、",
      "11": "尔邑门必恒辟、昼夜不闭、使人携列国之货财、引其诸王而至、",
      "12": "凡民与国、不事尔者、其国必败、其民必亡、",
      "13": "利巴嫩之荣、松木、杉木、黄杨、运至尔处、以饰我圣所、我必荣我立足之地、",
      "14": "昔虐尔者、其裔必鞠躬于尔前、凡侮尔者、必俯伏于尔足下、称尔为耶和华之邑、以色列圣者之锡安、",
      "15": "昔尔见弃被恶、无人过之、我必使尔永久高美、为万代之喜乐、",
      "16": "将食列国之乳、为诸王所抚育、必知我耶和华、雅各之全能者、乃救尔赎尔之主也、",
      "17": "我必以金代铜、以银代铁、以铜代木、以铁代石、定和平为尔政、立公义为尔督、",
      "18": "尔地不复闻强暴、尔境不复见残毁、必称尔垣为拯救、尔门为赞颂、",
      "19": "昼不藉日为光、夜不藉月照耀、耶和华为尔永久之光、尔上帝为尔之荣、",
      "20": "尔之日不没、尔之月不亏、盖耶和华为尔永久之光、尔悲哀之日已终、",
      "21": "尔之民俱为义人、承斯土以为恒业、我栽之、手造之、以彰我荣、",
      "22": "今藐小者、必成千倍、今微弱者、必成强邦、届期、我耶和华必速成之、"
    },
    "61": {
      "1": "主耶和华之神临我、盖耶和华膏我、俾传嘉音于谦卑者、遣我医伤心者、宣自由于俘虏、告开释于系囚、",
      "2": "布告耶和华悦纳之年、及我上帝复仇之日、慰藉忧民、",
      "3": "凡在锡安哀悼者、赐以花冠、代其灰尘、沃以喜乐之膏、代其悲伤、被以颂美之服、代其忧戚、俾称为义树、乃耶和华所植、以彰其荣、",
      "4": "必复筑久荒之处、建夙毁之区、营累代倾圮之邑、",
      "5": "外人将起、牧尔群羊、异族将为尔耕田亩、治葡萄园、",
      "6": "惟尔称为耶和华之祭司、我上帝之役事、享列国之货财、得其荣显而夸诩、",
      "7": "倍膺赏赉、以代羞耻、大得喜乐、以代凌辱、在于故土、倍得产业、欢忭无穷、",
      "8": "我耶和华好公义、恶强夺及不义、必依诚实报之、且与之立永约、",
      "9": "其后裔见知于列邦、其子孙见知于亿兆、凡见之者、必认为耶和华锡嘏之民、○",
      "10": "我缘耶和华而乐甚、心缘我上帝而欣然、盖其被我以拯救、衣我以仁义、如新娶者冠以花冠、犹之新妇饰以珍宝、",
      "11": "譬诸土壤、百卉滋生、园囿之内、所种萌芽、主耶和华亦必使公义颂扬、发生于列国、"
    },
    "62": {
      "1": "我为锡安故、不默然无言、为耶路撒冷故、不安然而止、迨其公义显著如辉光、拯救如火炬、",
      "2": "列国将观尔公义、诸王将睹尔荣耀、尔必得新名、耶和华之口所命、",
      "3": "且为花冠、在耶和华之手中、为王冕、在尔上帝之掌上、",
      "4": "尔不复称为被弃者、地不复称为荒芜者、尔必称为我之所悦、地必称为有夫、盖耶和华悦尔、尔地必归之、",
      "5": "譬诸壮男、得厥处女、尔之子民、亦将归尔、尔之上帝将以尔为乐、如新娶者燕其新婚、○",
      "6": "耶路撒冷欤、我置戍卒于尔城垣、彼昼夜不缄默、提撕耶和华者、尚其无息、",
      "7": "俾不安然、待其建造耶路撒冷、使为全地所揄扬、",
      "8": "耶和华指己右手、及其有能之臂而誓、不复以尔之谷、给尔仇敌为食、尔所勤劳而得之酒、外人不复饮之、",
      "9": "惟获者得而食之、颂美耶和华敛者得而饮之、于我圣所之院、○",
      "10": "当出邑门、为民备路、筑甬道、去其石、为列邦立帜、",
      "11": "耶和华宣告于地极曰、普告锡安女、尔之拯救临至、加以赏赉、行其报施、",
      "12": "人将称斯民为圣民、耶和华所赎者、尔必称为寻获不弃之邑、"
    },
    "63": {
      "1": "来自以东、出自波斯拉、衣红衣、被丽服、具大力而行者、伊何人乎、我也、即依公义而言、有力施援者也、",
      "2": "尔衣维赭、尔服若践酒醡者、何也、",
      "3": "惟我独践酒醡、庶民无与偕者、我震怒而践之、我发愤而躏之、其血溅我衣、染我服、",
      "4": "盖复仇之日、在我意中、我救赎之年已届、",
      "5": "我观之、无人辅翼、我异其无人扶持、遂以己臂自行拯救、藉己愤自为扶持、",
      "6": "震怒践踏列邦、发愤使之酩酊、流其血于地、○",
      "7": "耶和华矜恤我侪、及以色列家、恩惠丰隆、我将宣扬其仁慈、而颂美之、",
      "8": "盖彼曰、斯乃我民、不行诈伪之子、故为其救主、",
      "9": "民遭困苦、彼亦共之、使侍其前之使救之、加仁爱矜恤以赎之、在古昔时、扶翼之、怀抱之、",
      "10": "惟民叛逆、使其圣神怀忧、故转为雠、而自攻之、",
      "11": "民乃忆及古昔、摩西与其众民、曰、导民与民之牧、出自海中、赋以圣神者、安在哉、",
      "12": "以其荣臂援摩西之右手、判海水于其前、丕显其名、永世弗替、",
      "13": "导民涉深渊、若马行原野、不致颠踬、",
      "14": "耶和华之神、使民绥安、若群畜之息于陵谷、尔导民如是、以彰尔荣名、",
      "15": "尚其自天垂顾、自圣且荣之所鉴观、尔之热衷大能、而今安在、尔之仁慈矜恤、靳不我施、",
      "16": "尔乃我父、亚伯拉罕虽不我知、以色列亦不我识、尔耶和华为我之父、自古名为救赎我者、",
      "17": "耶和华欤、何任我离尔道、刚愎厥心、不敬畏尔、缘尔仆尔所选之支派故、尚其复返、",
      "18": "尔之圣民得业未久、我敌蹂躏圣所、",
      "19": "我侪似未为尔所治、似未以尔名而称者、"
    },
    "64": {
      "1": "愿尔辟天而临格、使山震动于尔前、",
      "2": "犹火焚薪、使水腾沸、致敌知尔名、列邦战栗于尔前、",
      "3": "昔尔行可畏之事、出我意外、其时临格自天、山岳震动于尔前、",
      "4": "自古以来、世人未闻、耳未聆、目未睹、尔外未有何神、为望之者有所为也、",
      "5": "乐于行义、恒念尔道者、尔迎接之、惟我干罪、致尔震怒、如是已久、尚能得救乎、",
      "6": "我侪咸如不洁之人、所有之义、乃若污蔑之衣、我皆枯槁如叶、被罪驱逐、如风飘飖、",
      "7": "呼吁尔名、黾勉恃尔、无其人也、尔掩面弗顾、以我罪戾、使我消亡、",
      "8": "耶和华欤、尔乃我父、我乃泥涂、尔为陶人、我皆尔手所造、",
      "9": "耶和华欤、毋严加忿怒、毋恒念愆尤、我皆尔民、求尔垂顾、",
      "10": "尔之圣邑、尽成荒野、锡安荒芜、耶路撒冷邱墟、",
      "11": "我侪圣而且美之室、我祖颂尔之处、经火焚毁、我之乐土、悉变荒芜、",
      "12": "耶和华欤、势既如此、尔犹容忍乎、尔仍默然、重苦我侪乎、"
    },
    "65": {
      "1": "未求我者、今则访我、未寻我者、今则遇我、未吁我名之民、我则谓之曰、我在斯、我在斯、",
      "2": "我终日举手、招悖逆之民、彼行不轨、任意而为、",
      "3": "在于我前、恒激我怒、献祭于园、焚香于瓦、",
      "4": "居于冢墓、宿于秘所、而食豕肉、以可恶之物为汤、盛于器皿、",
      "5": "告人曰、尔其独立、勿近我前、我洁于尔、若辈为烟、在于我鼻、乃如终日常焚之火、",
      "6": "录于我前、我不静默、必行报施、偿于其身、",
      "7": "尔与乃祖在山焚香、在冈渎我、我必度其所为、偿于其身、耶和华言之矣、○",
      "8": "耶和华曰、葡萄累然、可酿新酒、或曰、勿坏之、福在其中、我缘我仆之故、亦必如是、免其尽灭、",
      "9": "必使后裔出自雅各、承我山者出自犹大、我之选民必嗣之、我之臣仆必居之、",
      "10": "求我之民、必得沙仑为牧羊之场、亚割谷为卧牛之地、",
      "11": "惟尔曹弃耶和华、忘我圣山、为司数者备筵、为司命者满注调和之酒、",
      "12": "我必命尔亡于锋刃、使尔屈身受戮、因我有命尔不应、有言尔不从、行我所恶、择我所不悦也、○",
      "13": "主耶和华曰、我仆必得食、惟尔饥饿、我仆必得饮、惟尔烦渴、我仆欢忭、惟尔愧怍、",
      "14": "我仆心乐而讴歌、尔则心忧而哭泣、神伤而号啕、",
      "15": "必遗尔名、为我选民藉以咒诅、主耶和华将翦灭尔、命其臣仆以新名、",
      "16": "凡在下土为己祈福者、必向诚实之上帝而祈、凡发誓者、必指诚实之上帝而誓、盖前难已忘、我目不复睹之、",
      "17": "我造新天新地、已往之事、不复记志、不萦于怀、",
      "18": "缘我所造、尔其恒久喜乐、盖我造耶路撒冷为乐土、其民为喜源、",
      "19": "我必为耶路撒冷而喜、为我民而乐、哭泣哀号之声、不复闻于其中、",
      "20": "在彼无夭殇之孩提、与不得考终者、寿至期颐、犹为幼稚、罪人百龄而没、犹为服诅、",
      "21": "民必建第而寓其中、植葡萄园而食其果、",
      "22": "非彼建造、他人居之、非彼树艺、他人食之、我民之寿、犹树之年、我所选者、恒享其功、",
      "23": "其所为者不徒劳、其所生者不遘祸、盖彼为耶和华锡嘏之裔、其子孙亦与共焉、",
      "24": "彼未祈、我已应之、尚言时、我已允之、",
      "25": "狼与羔共食、狮啮刍若牛、蛇以尘为食、遍我圣山、无有损害残灭、耶和华言之矣、"
    },
    "66": {
      "1": "耶和华曰、天乃我坐位、地乃我足几、尔将为我建若何之室、以何地为我安息之所乎、",
      "2": "又曰、凡此、皆由我手所造而有、惟谦冲心伤、缘我言而战栗者、我必顾之、",
      "3": "彼宰牛如杀人、供羔如折犬项、献祭如奉豕血、焚香如颂偶像者、皆自择其途、心悦可恶之事、",
      "4": "我必择其所受诱惑、以彼所惧加于其身、因我有命彼不应、有言彼不从、行我所恶、择我所不悦也、○",
      "5": "缘耶和华言而战栗者、尚其听之、尔兄弟憾尔、缘我名而逐尔、曰、愿耶和华获荣、俾我见尔之乐、若人必蒙羞耻、",
      "6": "自邑有喧哗之声、自殿有耶和华报敌之声、",
      "7": "维彼锡安女、不坼副而分娩、未劬劳而生男、若此之事、孰闻之、孰见之、",
      "8": "国岂能一日而成、民岂能一时而生、然锡安女方妊、遂产其子矣、",
      "9": "耶和华曰、我既使坼副、岂不使之产乎、尔之上帝曰、我既使生育、岂闭其胚胎乎、",
      "10": "凡爱耶路撒冷者、当与之同乐共欢、为之忧者、当与之偕喜、",
      "11": "致可食其慰藉之乳而饱、以其荣光之盛而乐、",
      "12": "耶和华曰、我必广赐平康、有若江河、畀以诸国之荣、有若泛溢之溪、尔可享之、为彼抱于肋劳、摇于膝上、",
      "13": "我必慰尔、若母慰子、尔在耶路撒冷、必得慰藉、",
      "14": "尔曹见之、心则喜乐、骸骨之丰、有如茂草、耶和华之手、必见于其臣仆、其怒加于仇雠、",
      "15": "耶和华必莅临于火、其乘辂若旋风、忿然发怒、以烈焰加谴责、",
      "16": "盖耶和华以火与刃、罚凡有血气者、为耶和华所戮者众、",
      "17": "自别自洁之人、入于园囿、而从其中一人、食豕与鼠、及可恶之物、彼必偕亡、耶和华言之矣、",
      "18": "其所思所为、我悉知之、届期、我必会集诸民诸族、彼必来瞻我之荣光、",
      "19": "我在其中将施异迹、遣彼免难之人、至于列邦、即至他施、普勒、张弓之路德、及土巴、雅完、与辽远之岛、未闻我名、未见我荣之处、彼将宣扬我荣于列邦、",
      "20": "耶和华曰、异邦人将携尔兄弟、乘马及车、肩舆骡驼、来自诸国、诣我耶路撒冷圣山、以献于我、若以色列族盛礼物于洁器、奉于我室、",
      "21": "我自其中、简人为祭司、为利未人、耶和华言之矣、",
      "22": "耶和华又曰、我所造之新天新地、常存于我前、尔之苗裔、及尔之名、亦必永存、",
      "23": "耶和华又曰、每值月朔安息日、凡有血气者、必诣我前崇拜、",
      "24": "彼必出见干罪于我者之尸、其虫不死、其火不灭、为凡有血气者所恶、"
    }
  },
  "Jer": {
    "1": {
      "1": "便雅悯地、亚拿突邑、祭司希勒家子耶利米之言、",
      "2": "犹大王亚们子约西亚、即位之十三年、耶和华谕之、",
      "3": "又谕之于犹大王约西亚子约雅敬时、迄约西亚子西底家十一年之末、是年五月、耶路撒冷被虏、○",
      "4": "耶和华谕我曰、",
      "5": "我未造尔于腹、我已识尔、尔未出胎、我已区别尔、立尔为列邦之先知、",
      "6": "我曰、噫、主耶和华欤、我乃小子、不知所言、",
      "7": "耶和华谕我曰、勿谓我乃小子、我使尔何往、尔必往焉、我命尔何言、尔必言焉、",
      "8": "勿缘之而惧、盖我与尔偕、以拯尔也、耶和华言之矣、",
      "9": "耶和华伸手扪我口、曰、我以我言置于尔口、",
      "10": "今日立尔于诸邦诸族之上、用以拔之毁之、灭之倾之、建之植之、○",
      "11": "耶和华又谕我曰、耶利米、尔何所见、曰、见杏树之枝、",
      "12": "曰、尔所见善矣、我必儆醒、守我言以成之、",
      "13": "耶和华复谕我曰、尔何所见、曰、见一沸鼎自北而倾、",
      "14": "耶和华曰、祸必自北而发、临于斯土众民矣、",
      "15": "我必召北方诸邦诸族咸至、各设其座于耶路撒冷邑门之场、环攻城垣、暨犹大诸邑、耶和华言之矣、",
      "16": "我必宣告惩罚于彼、以其离弃我、焚香于他神、崇拜己手所作者、肆行恶事、",
      "17": "尔其束腰而起、尽传我命、勿缘之恐惶、免我使尔恐惶于其前、",
      "18": "我是日使尔对于犹大通国、君王牧伯、祭司庶民、为坚城铁柱铜垣、",
      "19": "彼必攻尔而不胜、盖我与尔偕、以拯尔也、耶和华言之矣、"
    },
    "2": {
      "1": "耶和华谕我曰、",
      "2": "尔往、向耶路撒冷呼曰、耶和华云、我忆尔少年之恋慕、和亲之爱情、彼时尔从我于野、未经耕种之地、",
      "3": "以色列于耶和华为圣、乃土产之初实、凡噬之者、悉为有罪、灾必临之、耶和华言之矣、○",
      "4": "雅各家、以色列家诸族欤、宜听耶和华言、",
      "5": "耶和华曰、尔祖视我有何不义、而遐弃我、从事虚无、成为虚妄乎、",
      "6": "彼众未言导我出埃及之耶和华安在、彼引我历旷野、沙漠坎阱之区、旱干死亡之地、无人经行、无人居处之境、",
      "7": "我导尔入沃壤、俾食其果、暨厥佳品、惟尔入之、则污我地、使我业为可憎、",
      "8": "祭司未言耶和华安在、讲法律者不识我、民牧干罪于我、先知托巴力之名而预言、从无益之事、",
      "9": "耶和华曰、缘此、我必与尔争、亦必与尔子孙争、",
      "10": "可往基提岛而观之、遣人至基达而详察、有若斯之事否、",
      "11": "诸国之神非神也、岂有易之者哉、惟我民以己之荣、易无益之物、",
      "12": "耶和华曰、诸天欤、尔其缘此而骇愕、惊惶萧索、",
      "13": "我民作恶有二、我为活水之源、彼乃弃我、而自掘井、厥井破裂、不能蓄水、",
      "14": "以色列岂为厮仆乎、岂为家奴乎、何为被虏耶、",
      "15": "稚狮向之而咆哮、大发厥声、荒芜其地、焚毁其邑、俾无居民、",
      "16": "挪弗及答比匿人、碎尔之颠、",
      "17": "尔上帝耶和华导尔于途、而尔离之、岂非自召斯祸乎、",
      "18": "尔今何为在于埃及之道、以饮西曷之水、何为在于亚述之道、以饮大河之水乎、",
      "19": "尔之罪恶必自惩、尔之悖逆必自责、可知离弃尔上帝耶和华、不存寅畏之心、乃恶而且苦之事、万军之主耶和华言之矣、",
      "20": "昔尔折尔轭、断尔绳、曰、我不顺服、乃于诸高冈之上、各绿树之下、屈身行淫、",
      "21": "然我植尔为嘉葡萄、出于嘉种、尔奚变为异种葡萄之劣枝乎、",
      "22": "尔虽以碱、与多皂荚自濯、尔之罪迹尚在我前、主耶和华言之矣、",
      "23": "尔安得曰、我未染污蔑、未从巴力乎、观尔在谷之途、则知尔之所为、尔若捷足孤峰之驼、驰行其路、",
      "24": "又若野驴、习于野间、动情欲而吸风、其期既届、孰能使之转离哉、寻之者不劳、及期则遇之、",
      "25": "尔足勿跣、尔喉勿渴、惟尔曰、无望也、盖我慕外、必从之矣、",
      "26": "盗见获则愧耻、以色列家、与其君王牧伯、祭司先知、愧耻亦若是、",
      "27": "彼谓木曰、尔为我父、谓石曰、尔乃生我、且背我而不面我、惟遭患难、则曰起而援我、",
      "28": "尔所造之神安在乎、彼若能援尔于难、则任其起而为之、犹大欤、尔神之数、等于尔邑、○",
      "29": "耶和华曰、尔悉干罪于我、曷与我辩乎、",
      "30": "我责尔子、乃徒然也、彼不受教、尔刃如猛狮、吞噬尔先知、",
      "31": "斯世之人欤、当明耶和华之言、我于以色列族、岂为幽旷之野、杳冥之域乎、我民奚曰、我已放纵、不复诣尔、",
      "32": "处女能忘其妆饰、新妇能忘其美服乎、惟我民忘我、其日无从核数、",
      "33": "尔治道以求宠、何其孜孜、至诲恶妇循尔之途、",
      "34": "尔杀无辜贫人、其血见于尔裾、非因其穿窬、乃因其以此责尔也、",
      "35": "惟尔曰、我无罪焉、其怒转离我矣、因尔自谓未尝干罪、我必鞫尔、",
      "36": "尔何奔驰、改易尔途、昔缘亚述而蒙羞、今于埃及、亦必蒙耻、",
      "37": "尔必以手抱首、自彼而出、盖尔所恃者、耶和华弃之、尔不能因之得利达、"
    },
    "3": {
      "1": "有曰、人出其妻、妻离之而他适、前夫岂复纳之、若然、斯地非受污之甚乎、耶和华曰、惟尔相爱者众、与之行淫、犹思归我乎、",
      "2": "仰观荒邱、尔何在未受玷污、尔坐道旁以待、若亚拉伯人之伏于旷野、以尔淫乱邪恶、污蔑斯土、",
      "3": "故甘霖不降、春雨不零、惟尔具有淫妇之颜、不知羞愧、",
      "4": "自兹以往、尔岂不呼我曰、尔乃我父、为我少年之导、",
      "5": "彼岂含怒迄于永久、蓄忿至于终极乎、尔虽言此、而仍作恶、以成尔欲、○",
      "6": "当约西亚王时、耶和华谕我曰、悖逆之以色列、其所为者、汝见之乎、彼陟诸高冈、诣诸绿树、行淫于彼、",
      "7": "我曰、彼行此事、后必归我、惟彼不归、其诡谲之妹犹大见之矣、",
      "8": "悖逆之以色列、因其宣淫、为我所出、与以离书、其诡谲之妹犹大、仍不畏惧、往而行淫、我见之矣、",
      "9": "彼轻其淫乱、污蔑斯土、徇欲于木石、",
      "10": "其诡谲之妹犹大、仍不专诚归我、惟伪为耳、耶和华言之矣、○",
      "11": "耶和华谕我曰、悖逆之以色列、较诡谲之犹大、尚显其义、",
      "12": "尔其北往、宣斯语曰、耶和华云、悖逆之以色列欤、尔其归哉、我乃矜悯、不怒视尔、不永怀愤、耶和华言之矣、",
      "13": "尔干罪于尔上帝耶和华、奔驰诸路、在诸绿树之下、崇事他神、不从我言、当自认尔罪、耶和华言之矣、",
      "14": "耶和华曰、悖逆之子、尔其归哉、我为尔夫、必于尔中、每邑简一人、每家简二人、导尔至锡安、",
      "15": "以遂我心之牧者赐尔、使以智慧明哲养尔、",
      "16": "耶和华曰、其时尔昌炽繁衍于斯土、人不复言耶和华之约匮、不置于心、不记忆之、不诣其所、不制造之、",
      "17": "其时人必称耶路撒冷为耶和华之位、列邦必缘耶和华名、集于耶路撒冷、不复徇其恶念、刚愎而行、",
      "18": "是日也、犹大家、将与以色列家偕行、来自北方、诣我所锡尔祖为业之地、",
      "19": "我曾曰、我置尔于诸子中、锡尔乐土、列国中极美之业、又曰、尔必称我为父、不转而不从我、",
      "20": "以色列家欤、妇行诈以离其夫、尔如是行诈于我、耶和华言之矣、",
      "21": "今在荒邱、闻有人声、乃以色列人哀哭祈求、因行邪道、忘其上帝耶和华、",
      "22": "尔悖逆之子欤、尚其归我、我必医尔悖逆、曰、我归尔、缘尔为我之上帝耶和华也、",
      "23": "瞻仰冈陵、恃山上之喧阗、实属徒然、以色列之拯救、乃在我上帝耶和华、",
      "24": "自我少时、我之列祖劳力而得牛羊、及其子女、彼可耻之物、乃吞噬之、",
      "25": "我当蒙羞而卧、以耻蔽身、盖我与我列祖、自幼迄今、干犯我上帝耶和华、不从其言、"
    },
    "4": {
      "1": "耶和华曰、以色列欤、尔若返而归我、若于我前屏尔可憎之物、则不被迁移、",
      "2": "必以诚实公平仁义、指维生之耶和华而誓、列邦亦将以之自祝、以之为荣、○",
      "3": "耶和华谕犹大及耶路撒冷人曰、垦尔荒壤、勿播种于荆棘中、",
      "4": "犹大人及耶路撒冷居民欤、宜对耶和华自洁、祛除尔心之污、免我因尔所行之恶、发怒如火炎炎、无能扑灭、",
      "5": "宜宣于犹大、传于耶路撒冷曰、当于境内吹角、大声呼曰、集众而入巩固之邑、",
      "6": "向锡安树斾、逃难勿延、盖我降祸、自北而来、大施翦灭、",
      "7": "有狮出其丛林、残贼列国者、已启行出其所、将使尔地荒芜、尔邑邱墟、无人居处、",
      "8": "缘此、尔其束麻、哀哭号啕、盖耶和华之烈怒未转离我、",
      "9": "耶和华曰、是日君王牧伯、厥心沮丧、祭司惊奇、先知骇异、",
      "10": "我曰、噫、主耶和华欤、尔欺斯民、及耶路撒冷甚矣、谓之曰、尔曹必获安康、而刃乃害其命、",
      "11": "是时必告斯民、与耶路撒冷曰、炎熇之风、来自旷野之荒邱、向我民女而吹、非为簸之、非为洁之、",
      "12": "又有更大之风、为我而至、今我将行鞫于彼也、",
      "13": "敌将如云而上、车若飓风、马疾于鹰、祸哉我侪、吾其败矣、",
      "14": "耶路撒冷欤、尔其洗心去恶、庶可获救、尔怀恶念、伊于胡底、",
      "15": "有声自但而传信、自以法莲山而报灾、",
      "16": "当传示列邦、宣告耶路撒冷曰、围攻者来自远方、大声呼于犹大诸邑、",
      "17": "彼围攻耶路撒冷、若人之守田、以其逆我也、耶和华言之矣、",
      "18": "尔之行径作为、使遭斯事、此乃尔之恶报、其苦特甚、害及尔心、○",
      "19": "我魂欤、我闻角声、战鬬之警、我心痛哉、我心痛哉、中怀不安、不能缄默、",
      "20": "毁灭复加毁灭、呼报不绝、全国荒芜、我之帐幕坏于倏然、帷幄毁于俄顷、",
      "21": "我瞻旌斾、我闻角声、何时而止、",
      "22": "我民蒙昧、而不我识、愚蠢之子、罔有聪慧、行恶有智、行善无智、○",
      "23": "我观大地则虚旷混沌、我观诸天则无光、",
      "24": "观山岳则震动、观冈陵则摇撼、",
      "25": "复观四境无人、空中飞鸟悉去、",
      "26": "我又观之、见沃田成为荒野、诸邑毁于耶和华烈怒之前、",
      "27": "盖耶和华云、全地将成荒芜、然我不尽灭之、",
      "28": "因是大地哀号、诸天幽暗、盖我言之定之、不回厥志、亦不转而置之、",
      "29": "骑兵射者喧哗、诸邑因之而遁、入丛林、攀岩石、诸邑被弃、无一居人、",
      "30": "尔荒芜时、将何为乎、虽衣绛衣、饰金饰、以墨画目、如此修饰、俱属徒劳、恋爱尔者蔑视尔、索尔生命、",
      "31": "盖我闻有声、若临产之妇、若初产者之痛苦、是乃锡安女之声、喘息张手曰、祸哉我也、我魂亡于残杀者之前矣、"
    },
    "5": {
      "1": "尔其往来于耶路撒冷之衢、于其宽广之区察视之、索一行公义求信实者、若有之、我必宥斯邑、",
      "2": "彼虽指维生之耶和华而誓、犹为妄誓、",
      "3": "耶和华欤、尔目非顾信实乎、尔击之、彼不怀忧、尔灭之、彼不受教、惟自坚其颜、逾于磐石、不肯归诚、",
      "4": "我曰、此乃贫乏者、愚昧者、不识耶和华之道、不明其上帝之法、",
      "5": "我将诣显者与之言、彼识耶和华之道、明其上帝之法、惟彼同心折轭断绳、",
      "6": "是以丛林之狮必杀之、旷野之狼必噬之、豹必伺于邑外、凡出邑者、悉为所裂、盖其罪戾孔多、悖逆增甚、",
      "7": "我何能宥尔哉、尔之子女弃我、指彼非神者而誓、我使之饱食、彼则行淫、群集妓室、",
      "8": "彼若肥马得纵、各向其邻之妻嘶鸣、",
      "9": "耶和华曰、我岂不缘此而加谴责、岂不复仇于若是之国哉、○",
      "10": "尔登其垣而毁之、惟勿尽毁、可除其枝、盖非属耶和华也、",
      "11": "耶和华曰、以色列家与犹大家、待我诡诈维甚、",
      "12": "弗认耶和华、曰言者非彼也、灾难不临于我、刀兵饥馑、我不遇之、",
      "13": "先知为风、道不在于其中、彼之所言、必及己身、",
      "14": "故万军之上帝耶和华曰、为彼言是、我必使我言在尔口为火、斯民为薪而焚之、",
      "15": "耶和华曰、以色列家欤、远方有国、既强且古、尔曹不识其方言、不明其所语、我必导之攻尔、",
      "16": "其箙若既辟之冢、其人皆为勇士、",
      "17": "彼必食尔禾稼、及尔糇粮、即尔子女所当食者、并食尔牛群羊群、及葡萄无花果、以刃毁尔所恃之坚城、",
      "18": "惟其时我犹不尽灭尔、耶和华言之矣、",
      "19": "尔曹若云、我上帝耶和华何为以此加我、尔当语之曰、尔曹弃我、奉事他神于尔境、如是、亦必奉事外人于非尔之地、○",
      "20": "尔宜布告于雅各家、宣传于犹大曰、",
      "21": "愚昧无知之民欤、有目而不见、有耳而不闻、尔其听此、",
      "22": "耶和华曰、我立永命、以沙界海、不得逾防、虽波涛汹涌而不越、漰渤而不逾、尔不畏我、不战栗于我前乎、",
      "23": "惟斯民怀叛逆之心、背我而去、",
      "24": "彼不自谓、我当寅畏我上帝耶和华、彼降秋雨春雨、各适其时、为我定厥穑期、",
      "25": "尔之愆尤使尔失此、尔之罪戾阻尔获福、",
      "26": "盖我民中有恶人、隐伏如猎禽者、设机以陷人、",
      "27": "笼充以禽鸟、其室亦充以诡诈、因而昌盛富有、",
      "28": "彼体肥肤润、作恶太甚、不为孤子伸冤、使之利达、不为贫者折中、",
      "29": "耶和华曰、我岂不缘此而加谴责、岂不复仇于若是之国哉、",
      "30": "斯土有奇异可憎之事、",
      "31": "先知传虚伪、祭司藉以操权、我民咸以为悦、至终尔将若之何、"
    },
    "6": {
      "1": "便雅悯人欤、逃出耶路撒冷以求安、吹角于提哥亚、立斾于伯哈基琳、盖祸自北而著、毁灭甚巨、",
      "2": "美丽娇娆之锡安女、我必殄灭之、",
      "3": "牧者与其群羊必至、张幕于其四周、各于其地牧之、",
      "4": "尔其备战、我侪其起、乘午以上、祸哉、日已西斜、夕影长矣、",
      "5": "起哉、夤夜而上、毁其宫室、",
      "6": "万军之耶和华云、伐木筑垒、以攻耶路撒冷、其中充斥苛虐、乃宜罚之邑也、",
      "7": "彼肆行邪恶、如泉之涌水、强暴毁灭、闻于其间、疾病疮痍、常在我前、",
      "8": "耶路撒冷欤、尔宜受教、免我心厌尔、使尔地荒芜、无人居处、",
      "9": "万军之耶和华曰、人必尽拾以色列之遗民、若采葡萄、尔其反手、若采葡萄者攀枝而摘之、",
      "10": "我将与谁言以警之、使之闻乎、其耳未洁、致不能听、耶和华之言、彼视为辱、不以为悦、",
      "11": "故我充以耶和华之怒、疲倦难忍、可倾之于衢中之童、及少壮之会、夫妇耆老、及年迈者、必皆被执、",
      "12": "耶和华曰、我将伸手于此地之居民、其第宅田畴妻室、同归他人、",
      "13": "因其自尊逮卑、咸属贪婪、先知祭司、俱行虚诞、",
      "14": "彼医我民之伤、略而为之、曰、平康平康、实无平康、",
      "15": "彼行可恶之事、岂知耻乎、非也、毫不知耻、亦不赧颜、故必仆于仆者之中、我谴责之际、彼必颠踬、耶和华言之矣、○",
      "16": "耶和华曰、尔宜立道中而观、访其古道之善者而行之、如是、则心获安、惟彼曰、我弗由之、",
      "17": "予立守望者以警尔、命尔听其角声、惟彼曰、我弗听之、",
      "18": "列邦欤、宜听之、会众欤、宜知斯民将遇之事、",
      "19": "大地欤、其听之、我必降灾于斯民、为其图谋之果报、盖彼不从我言、而弃我律、",
      "20": "乳香来自示巴、菖蒲至自远方、而献于我、果何益哉、尔之燔祭、我不纳之、尔之素祭、我不悦之、",
      "21": "耶和华曰、我将置窒碍于民前、使父子同蹶、邻友皆亡、○",
      "22": "耶和华曰、有一族自北方而来、有大国自地极而兴、",
      "23": "执弓与戟、彼乃残忍、不加矜恤、声若海涛漰渤、锡安女欤、彼皆乘马列陈、如战士以攻尔、",
      "24": "我既闻其风声、手则弱焉、痛苦迫我、憯怛若临产之妇、",
      "25": "勿往于田、勿行于道、盖敌刃环绕、随在震惊、",
      "26": "我民女欤、尔其束麻、辗转灰尘、尔其举哀、号啕痛哭、若丧独子、盖残贼者将倏然临我、",
      "27": "主曰、我已立尔在我民中、为试者、为保障、使尔察知其途、",
      "28": "彼众悖逆特甚、随在诽谤、为铜为铁、悉行邪恶、",
      "29": "风箱猛烈、铅销于火、链之不已、终属徒劳、恶者未除也、",
      "30": "人必称为弃银、盖耶和华弃之矣、"
    },
    "7": {
      "1": "耶和华谕耶利米之言、",
      "2": "曰、立于耶和华室门、宣是言曰、凡属犹大、入此诸门、崇拜耶和华者、宜听其言、",
      "3": "万军之耶和华、以色列之上帝云、正尔行径、及尔作为、我则俾尔居于此地、",
      "4": "或曰、耶和华之殿、耶和华之殿、耶和华之殿即此、斯虚诞之词、尔勿恃之、",
      "5": "尔若至终正尔行径、及尔作为、且行公义于人、及其邻中、",
      "6": "不虐羇旅孤寡、不流无辜之血于斯、不从他神以自害、",
      "7": "我则俾尔居于斯土、即我自昔赐尔列祖之地、迄于永久、",
      "8": "惟尔恃无益之虚词、",
      "9": "攘窃杀戮、行淫妄誓、焚香于巴力、从事素所未识之他神、",
      "10": "且诣我寄名之室、立于我前曰、我得释矣、致尔行此可恶之事、",
      "11": "我寄名之室、尔乃视为盗穴乎、耶和华曰、我鉴之矣、",
      "12": "可往示罗、昔我寄名之所、视我为我民以色列邪恶、所行之事、",
      "13": "耶和华曰、尔既行此、我屡戒尔、夙兴与言、惟尔弗听、我呼尔而弗应、",
      "14": "故我于我寄名之室、尔所恃者、及我锡尔列祖与尔之地、必有所为、如昔在示罗然、",
      "15": "我必屏尔于我前、犹昔屏尔昆弟以法莲全族焉、○",
      "16": "勿为斯民祈祷、勿为之扬声呼吁、勿为之祈求于我、我不尔听也、",
      "17": "彼于犹大诸邑、及耶路撒冷街衢所行者、尔未见之乎、",
      "18": "子取薪、父举火、妇人抟面为饼、而奉天后、灌酒于他神、以激我怒、",
      "19": "耶和华曰、彼激我怒乎、岂非自激、致面有惭色哉、",
      "20": "故主耶和华曰、我必倾我忿怒于斯土、在其人民牲畜、田木土产、如火之烈、焚毁不熄、○",
      "21": "万军之耶和华、以色列之上帝曰、以尔燔祭加于他祭、而食其肉、",
      "22": "盖我导尔列祖出埃及时、未尝以燔祭及他祭命之、",
      "23": "惟命之曰、当听我言、我则为尔上帝、尔为我民、悉行我所命尔之道、必蒙福祉、",
      "24": "惟彼不从、不倾耳以听、乃行己谋、徇其恶心之刚愎、退却不前、",
      "25": "自尔列祖出埃及时、以迄于今、我日遣我仆诸先知诣尔、乃夙兴而遣之、",
      "26": "惟尔不从、不倾耳以听、乃强厥项、作恶甚于列祖、",
      "27": "尔将告以斯言、惟彼不听、尔将呼之、惟彼不应、",
      "28": "宜语之曰、斯乃不听其上帝耶和华之言、不受训诲之国、真实亡矣、绝于其口、○",
      "29": "耶路撒冷民欤、当剪发而掷之、举哀于荒邱、盖耶和华怒斯世、而弃之矣、",
      "30": "耶和华曰、犹大人行我所恶、以其可憎者、置于我寄名之室、俾染污蔑、",
      "31": "且建陀斐特崇邱、即在欣嫩子谷、焚其子女于火、此事非我所命、亦非我心所思、",
      "32": "故耶和华曰、时日将至、此地不复称陀斐特、亦不称欣嫩子谷、惟称杀戮谷、盖必葬死人于陀斐特、致无隙地、",
      "33": "空中飞鸟、地上野兽、将食斯民之尸、无人驱之、",
      "34": "维时、我必使犹大诸邑、及耶路撒冷街衢、无有欢欣喜乐之声、与新娶者及新妇之声、以斯土成为荒芜矣、"
    },
    "8": {
      "1": "耶和华曰、当是时、人必取犹大君王之骨、牧伯之骨、祭司之骨、先知之骨、耶路撒冷居民之骨、出于其墓、",
      "2": "陈于日月天象之下、即其所恋慕、服事顺从、寻求崇拜者、无人收而瘗之、将于地上同乎粪土、",
      "3": "此恶族之遗民、为我所逐、居于各处、宁求死、不求生、万军之耶和华言之矣、○",
      "4": "又告之曰、耶和华云、人蹶、岂不复起乎、人去、岂不旋归乎、",
      "5": "然则此耶路撒冷民、恒久悖逆何为乎、彼坚持诡谲、弗肯旋转、",
      "6": "我倾耳以听、彼不言正直、无人悔其恶行、曰、噫、我所为何事、彼各行其道、若马之奔驰于陈、",
      "7": "空中之鹤、识厥定期、班鸠燕雁、咸依当来之时、惟我民不识耶和华之法律、",
      "8": "尔曹奚曰、我乃智者、耶和华之法律在于我中、然文士虚伪之笔、使法律为虚伪、",
      "9": "智者愧耻、惊惶而被执、彼既弃耶和华之言、其智维何、",
      "10": "故我必以其妻室予他人、以其田畴付虏者、因其自尊逮卑、咸属贪婪、先知祭司、俱行虚诞、",
      "11": "彼医我民女之伤、略而为之、曰、平康平康、实无平康、",
      "12": "彼行可恶之事、岂知耻乎、非也、毫不知耻、亦不赧颜、故必仆于仆者之中、我谴责之际、彼必颠踬、耶和华言之矣、",
      "13": "耶和华曰、我必歼灭之、其葡萄树无葡萄、无花果树无无花果、厥叶变色、蹂躏之者、我已命之、",
      "14": "我侪静坐何为乎、其会集而入巩固之邑、陨亡于彼、我上帝耶和华饮我以毒水、使我陨亡、缘我干犯耶和华也、",
      "15": "我望平康、未得裨益、我期医治、而受恐惶、",
      "16": "敌马喷气、闻自但境、健马嘶鸣、震动全地、彼众已至、吞灭土壤、暨其所有、吞灭城邑、及厥居民、",
      "17": "耶和华曰、我必遣蛇入尔中、无术可制之、蝮必啮尔、○",
      "18": "深愿得慰、免我忧戚、我心疲惫、",
      "19": "有我民女哀号之声、来自远方、曰、耶和华不在锡安乎、厥王不在其中乎、曰、彼胡为以雕像、及异邦之虚物、激我怒耶、",
      "20": "穑时既逝、夏日已过、我侪犹未获救、",
      "21": "我民女受伤、我因之受伤、我乃哀恸、中怀惊骇、",
      "22": "在基列岂无乳香、岂无医士、我民女之疾、胡不得瘳耶、"
    },
    "9": {
      "1": "愿我首为水泉、我目为泪源、则可为我被戮之民女、旦夕哭泣、",
      "2": "愿我于野得有旅邸、则可离我民而去、以彼俱为淫乱之徒、诡诈之党、",
      "3": "彼弯舌如弓、以发诳言、在国中为强大、而不行信实、行恶有加无已、而不我识、耶和华言之矣、",
      "4": "尔曹各当谨防邻里、勿信昆弟、盖昆弟相欺特甚、邻里往来谗毁、",
      "5": "各迋其邻、不言诚实、舌习诳言、作恶致惫、",
      "6": "耶和华曰、尔居诡诈之中、彼缘诡诈、不肯识我、○",
      "7": "万军之耶和华曰、因我民女如是、我必陶镕之、煆炼之、否则何以处之、",
      "8": "其舌乃毒矢、而出诈言、对于邻里、口言平康、心伏残害、",
      "9": "耶和华曰、我岂不缘此而加谴责、岂不复仇于若是之国哉、○",
      "10": "我为山岳哭泣号啕、为旷野之草场悲哀、因其焚毁、无人经之、不闻牲畜之声、飞禽走兽、俱已逃亡、",
      "11": "我必使耶路撒冷为墟、作野犬之居所、犹大诸邑荒芜、无人居处、",
      "12": "孰为智者、克明斯事、耶和华与谁言、使之宣告、斯土何为被毁遭焚、有若旷野、无人经之、",
      "13": "耶和华曰、缘彼弃我所示之律、不听我言、不行我道、",
      "14": "惟徇己心之刚愎、从诸巴力、即其祖所教者、",
      "15": "故万军之耶和华、以色列之上帝曰、我必食斯民以茵陈、饮之以毒水、",
      "16": "散之于列邦、即彼与其祖所未识者、使锋刃随之、至于尽灭、○",
      "17": "万军之耶和华曰、尔其思之、召哀悼之妇、善哭之女至、",
      "18": "使其速为我举哀、俾我目堕泪、我眼流涕、",
      "19": "自锡安闻有号啕之声、曰、噫、我侪败矣、惭愧特甚、因离故土、我之第宅为敌所毁、",
      "20": "维尔诸妇、当听耶和华言、耳聆其口所出之词、其训尔女号啕、各诲尔邻哀哭、",
      "21": "盖死亡至于我牖、入于我宫、我子殄于外、少壮灭于衢、",
      "22": "当告之曰、耶和华云、人尸必若粪土、僵于田间、又如禾束、遗于刈者之后、无人拾之、○",
      "23": "耶和华曰、智者勿夸其智、勇者勿夸其勇、富者勿夸其富、",
      "24": "凡夸者、当夸其明哲、知我为耶和华、施行慈爱公平仁义于地、盖我以此为悦、耶和华言之矣、",
      "25": "耶和华曰、时日将至、彼受割而未洁者、我必罚之、",
      "26": "即埃及、犹大、以东、亚扪族、摩押、及凡薙须鬓、居旷野者、盖列邦俱未受割、以色列家、中心亦未受割也、"
    },
    "10": {
      "1": "以色列家欤、其听耶和华谕尔之言、",
      "2": "耶和华曰、勿习异邦之俗、勿惧天象之兆、斯乃列邦所惧也、",
      "3": "列邦之例虚伪、有人由林伐木、匠人以斧制之、",
      "4": "以银与金饰之、以锤与钉钉之、使不动摇、",
      "5": "依棕树之形旋之、彼不能言、亦不能行、须人舁之、不能作恶、无能行善、尔勿畏之、",
      "6": "耶和华欤、无如尔者、惟尔为大、尔名大有能力、",
      "7": "万国之王欤、孰不宜寅畏尔、此为尔所应得、列邦智者显厥尊荣、无如尔者、",
      "8": "彼皆冥顽无知、偶像之道、惟木而已、",
      "9": "有银运自他施、捣之成片、有金至自乌法、金匠制之、有蓝紫之布为衣、悉属巧工所制、",
      "10": "惟耶和华诚为上帝、乃维生之上帝、永久之王、震怒则大地颤动、发忿则列国莫当、○",
      "11": "宜告之曰、非造天地之神、必灭于地上、亡于天下、",
      "12": "耶和华以其能力创造大地、以其智慧奠定寰宇、以其明哲展布诸天、",
      "13": "彼发厥声、则穹苍之水鸣动、地极之云上腾、电随雨作、风自库出、",
      "14": "人皆冥顽无知、金匠因其雕像而羞惭、所铸之像、乃为虚伪、内无气息、",
      "15": "悉属虚无、惑人之工、谴责之际、俱必灭亡、",
      "16": "雅各之业非若是、彼造万物、以色列为其嗣业之族、万军之耶和华、乃其名也、○",
      "17": "尔处困者欤、收拾行囊、离乎斯土、",
      "18": "盖耶和华曰、我于此时、必掷斯土居民、以困苦之、俾其觉悟、○",
      "19": "民曰祸哉我也、我受残害、我受重伤、我曰、是诚我忧、我必承之、",
      "20": "我幕毁、厥绳断、我之子女离我无存、无人为我张幕立帷、",
      "21": "民牧冥顽、未寻求耶和华、故作事不智、其群四散、",
      "22": "风声传至、大乱来自北方、将使犹大诸邑荒芜、为野犬之居所、",
      "23": "耶和华欤、我知人之道途不由己、人行于世、不能自定其步履、",
      "24": "耶和华欤、从宽责我、毋加震怒、免我归于乌有、",
      "25": "其倾尔怒于不识尔之异邦、及不吁尔名之诸族、盖彼吞噬雅各、而歼灭之、令其居所荒芜、"
    },
    "11": {
      "1": "耶和华谕耶利米之言、",
      "2": "曰、当听此约之词、告犹大人、及耶路撒冷居民、",
      "3": "曰、以色列之上帝耶和华云、不听此约之言、其人必受诅、",
      "4": "此约、即我导尔列祖出埃及、脱铁鑪之日所谕者、曰、宜遵我言、循我所命而行、则可为我民、我为尔上帝、",
      "5": "俾践与尔列祖所誓之言、锡彼流乳与蜜之地、有如今日、我对曰、耶和华欤、诚所愿也、○",
      "6": "耶和华谕我曰、当宣斯言于犹大诸邑、及耶路撒冷街衢曰、宜听此约之言、而遵行之、",
      "7": "自我导尔列祖出埃及、以迄于今、我切戒之、即夙兴而戒之、曰、宜听我言、",
      "8": "彼乃不从、不侧耳以听、惟徇其恶心之刚愎而行、不遵我所命之约、故我以此约所言加之、○",
      "9": "耶和华谕我曰、犹大人及耶路撒冷居民中、有叛逆之谋、",
      "10": "厥祖不遵我言、彼效其尤、从他神而事之、以色列家与犹大家、背我与其祖所立之约、",
      "11": "故耶和华曰、我必降灾于彼、不能避之、彼呼吁我、我不垂听、",
      "12": "当时犹大诸邑、及耶路撒冷居民、将往呼吁其素所焚香之神、惟彼不拯之于难、",
      "13": "犹大欤、尔神之数、等于尔邑、耶路撒冷街衢若干、尔依其数、为可耻之物立坛、焚香于巴力、○",
      "14": "勿为斯民祈祷、勿为之扬声呼吁、彼遭难而呼吁我、我必不听、",
      "15": "我所爱者、尔既多行淫乱、在我圣室何为、圣胙岂能除尔罪恶、致尔得脱乎、",
      "16": "昔耶和华称尔名曰青橄榄树、美好而结嘉果、今在轰声之中、燃火焚之、枝条摧折、",
      "17": "万军之耶和华昔培植尔、今命灾祸击尔、因以色列家与犹大家行恶、为巴力焚香、以激我怒也、○",
      "18": "彼之所为、耶和华示我、我悉知之、",
      "19": "惟我若柔顺之羔、被牵而就死地、不知彼谋害我曰、我侪其毁厥树与果、绝之于生人之地、使其名不复见忆、",
      "20": "万军之耶和华欤、尔维秉公行鞫、鉴察人之心肠、我以我狱诉于尔前、必见尔复仇于其身、",
      "21": "耶和华曰、亚拿突人索尔生命、曰、勿托耶和华名而预言、免尔死于我手、",
      "22": "故万军之耶和华曰、我必罚之、少壮必亡于锋刃、子女必死于饥馑、",
      "23": "俾无遗民、盖谴责之年、我必降灾于亚拿突人、"
    },
    "12": {
      "1": "耶和华欤、我与尔辩、尔乃公义、然我犹欲与尔论之、恶人之道、何故亨通、行诈之流、奚为安泰、",
      "2": "尔栽植之、使之盘根、生长结实、其口则近尔、其心则远尔、",
      "3": "耶和华欤、尔知我、尔见我、试我向尔之心、惟彼恶人、当曳之出、如将宰之羊、别之以待杀期、",
      "4": "斯土悲哀、四境草木枯槁、伊于胡底、因其居民行恶、禽兽尽灭、众犹自谓、我之终局、彼必不及见之、○",
      "5": "尔与步卒同趋、尚犹疲惫、焉能与马角逐哉、在平康之地、尔可安泰、约但溢于丛林、尔将若何、",
      "6": "尔昆弟宗族、以诈待尔、大声呼于尔后、彼虽以善言语尔、勿信之、",
      "7": "我离我室、而弃我业、以我心所爱者付于敌手、",
      "8": "我业于我、若林中之狮、向我咆哮、故我恶之、",
      "9": "我业于我、岂成为斑鹰乎、凡鹰岂环而攻之乎、尔其往集田间之兽、俾至而噬之、",
      "10": "彼诸牧者、毁我葡萄园、践我业于足下、使我嘉业成为寂寞之野、",
      "11": "且为荒芜、向我悲哀、全地荒芜、无人介意、",
      "12": "残贼者陟旷野之荒邱、耶和华之刃吞噬斯土、自此至彼、凡有血气者、罔获绥安、",
      "13": "彼所播者麦、所获者荆棘、自苦无益、因耶和华烈怒、地之所产、尔必耻之、○",
      "14": "耶和华曰、我之恶邻、附于我赐我民以色列为业之地、我必拔之离乎其境、亦拔犹大家出于其中、",
      "15": "既拔之后、我必反而矜恤之、导之各复故业故土、",
      "16": "如彼勤学我民之道、以我名而誓曰、我指维生之耶和华而誓、若昔诲我民指巴力而誓、则必建立于我民中、",
      "17": "如其不听、我必拔其国、而毁灭之、耶和华言之矣、"
    },
    "13": {
      "1": "耶和华谕我曰、往购麻带、束于尔腰、毋置于水、",
      "2": "我循耶和华言、购带束腰、",
      "3": "耶和华复谕我曰、",
      "4": "持尔所购束腰之带、起往伯拉、藏于石隙、",
      "5": "我遵耶和华命、往伯拉河滨藏之、",
      "6": "历日既久、耶和华谕我曰、起往伯拉、取我命尔所藏之带、",
      "7": "我则往伯拉、自所藏处掘而出之、见带已坏而无用、",
      "8": "耶和华谕我曰、",
      "9": "耶和华云、我必若是败犹大之狂傲、及耶路撒冷特甚之狂傲、",
      "10": "惟此恶民、不听我言、徇厥心之刚愎而行、从他神而服事崇拜之、必若此带、归于无用、",
      "11": "耶和华曰、带附人腰、如是、我使以色列与犹大全家附我、致为我民我名、我誉我荣、惟彼不听、",
      "12": "故尔当告之曰、以色列之上帝耶和华云、诸瓶必盈以酒、彼将谓尔曰、我岂不知诸瓶必盈以酒乎、",
      "13": "尔则曰、耶和华云、我必使居斯土之众、即坐大卫位之列王、与祭司先知、暨耶路撒冷居民、尽皆沈醉、",
      "14": "耶和华曰、我必使其父子互相冲突、我不怜之、不惜之、不加矜悯而弗灭之、○",
      "15": "尔其倾听、毋狂傲、此乃耶和华之言也、",
      "16": "幽暗未至、尔足未踬于晦冥之山、所望之光、未变为死亡之阴翳、深沈之昏黑以先、当归荣于尔上帝耶和华、",
      "17": "如尔不听、我将为尔狂傲、背人而泣、我目流涕痛哭、以耶和华之群羊被虏也、",
      "18": "尔其告王与太后曰、宜自卑而下坐、盖尔头巾、即尔华冕坠矣、",
      "19": "南方诸邑既闭、无人启之、犹大被虏、全族被虏矣、○",
      "20": "尔其仰目而观、有自北而来者、昔所付尔嘉美之群羊、今安在哉、",
      "21": "尔所交之友朋、耶和华立之为首、以制尔时、尚有何词、岂不痛苦、若临产之妇乎、",
      "22": "如尔意谓、我遭斯事曷故、乃因尔之罪愆重大、尔裙被揭、尔踵受伤、",
      "23": "古实人能变其肤乎、豹能变其斑乎、若能之、则尔习于恶者可为善矣、",
      "24": "故我必散之、若草芥为野风所飘、",
      "25": "耶和华曰、此乃尔所应得、我所量与尔者、以尔忘我、惟虚伪是恃、",
      "26": "我必揭尔裙、以覆尔面、尔之耻辱显矣、",
      "27": "尔之淫乱嘶鸣、及徇欲之邪慝、凡在田野之山、所行可憎之事、我俱见之、祸哉、耶路撒冷欤、尔不自洁、尚有几时乎、"
    },
    "14": {
      "1": "耶和华论旱干、所谕耶利米之言、○",
      "2": "曰、犹大悲哀、邑门衰败、众衣墨绖、而坐于地、耶路撒冷号啕、升闻于上、",
      "3": "贵胃遣役取水、至井见其无水、乃携空器而返、含羞抱愧、而蒙其首、",
      "4": "地不得雨、土壤燥裂、耕者含羞、而蒙其首、",
      "5": "麀鹿产子于野、因无草而遗之、",
      "6": "野驴立于童山、喘若野犬、因无刍而目昏、○",
      "7": "耶和华欤、我之愆尤虽证我恶、愿尔缘尔名而施行、我屡悖逆、干罪于尔、",
      "8": "以色列之望、难中之救者欤、尔奚若羇旅于斯土、又若行人投止一宿哉、",
      "9": "奚若受惊之人、又若不能施援之勇士、耶和华欤、尔犹在我中、我以尔名为称、勿离弃我、○",
      "10": "耶和华论斯民曰、彼喜妄行、不禁厥足、故耶和华不纳之、今必念其愆尤、罚其罪戾、",
      "11": "耶和华谕我曰、毋为斯民祈福、",
      "12": "彼禁食时、我不听其呼吁、彼献燔祭素祭、我不纳之、惟以锋刃饥馑疫疠灭之、",
      "13": "我则曰、噫、主耶和华欤、诸先知语民曰、尔必不罹锋刃、不遭饥馑、耶和华必于斯土、锡尔久安、",
      "14": "耶和华谕我曰、诸先知托我名而妄言、我未遣之、未命之、未谕之、彼之所传、乃虚伪之启示、无凭之卜筮、妄诞之言词、己心之诡诈、",
      "15": "故耶和华论托其名而预言之先知曰、我未遣之、彼曰、锋刃饥馑、必不及于斯土、惟彼先知、必为锋刃饥馑所灭、",
      "16": "听其预言之民、暨厥妻室子女、必因锋刃饥馑、掷于耶路撒冷之衢、无瘗之者、我必以其罪恶归于其身、",
      "17": "尔其以是言语之曰、我目流涕、昼夜不息、我民处女、大见摧残、而受重伤、",
      "18": "我若往于田、则见为刃所戮者、我若入于邑、则见因饥而病者、先知祭司、游于未识之地、○",
      "19": "尔尽弃犹大乎、尔心厌恶锡安乎、奚为击我、无术可疗、我望平康、未得裨益、我期医治、而受恐惶、",
      "20": "耶和华欤、我侪认己之邪恶、与列祖之愆尤、以我获罪于尔也、",
      "21": "为尔名故、勿厌我、勿辱尔尊荣之位、记忆与我所立之约、勿废之、",
      "22": "异邦虚无之物、有能降雨者乎、天能自施甘霖乎、我之上帝耶和华欤、行此者非尔乎、故我仰望尔、盖此诸事、皆尔所为也、"
    },
    "15": {
      "1": "耶和华谕我曰、虽摩西撒母耳立于我前、我心不眷顾斯民、其逐之离我前、而使之出、",
      "2": "如彼询尔曰、我当何往、则告之曰、耶和华云、当死者就死、当刃者就刃、当饥者就饥、当虏者就虏、",
      "3": "耶和华曰、我定四者加之、刃以戮之、犬以裂之、飞鸟野兽噬而灭之、",
      "4": "我必因犹大王希西家子玛拿西、所行于耶路撒冷之事、播弃之于天下万国、",
      "5": "耶路撒冷欤、孰矜恤尔、孰为尔哀、孰转而问尔安、",
      "6": "耶和华曰、尔既弃我、背我而往、故我举手、攻尔灭尔、我之回意、屡而惫矣、",
      "7": "我于斯土诸邑之门、簸之以箕、丧其子女、毁灭我民、惟彼仍不转离其途、",
      "8": "其嫠妇多于海沙、残贼者日中而至、攻其少者之母、凄楚恐惶、倏然及之、",
      "9": "生七子之妇、身疲气断、尚在白昼、其日没矣、彼乃含羞抱愧、所遗之民、我将于敌前、付之于刃、耶和华言之矣、○",
      "10": "我母欤、祸哉我也、尔之生我、为全地喜争好竞之人、我未贷金于人、人亦未贷金于我、然彼皆诅我、",
      "11": "耶和华曰、我必释尔、使尔获福、尔敌遇祸遭难时、必求于尔、○",
      "12": "北方之铁与铜、人能折之乎、",
      "13": "因尔罪恶、我必于尔四境、使尔货财宝物被掠、不给以值、",
      "14": "我必使尔服役于敌、至所未识之地、盖我怒如烈火、将燃及尔众、○",
      "15": "耶和华欤、尔悉之矣、愿尔记忆我、眷顾我、报复于窘我者、勿以恒忍、俾我灭亡、我为尔故、既受谤渎、尔其知之、",
      "16": "万军之上帝耶和华欤、我乃称以尔名、我得尔言以为饮食、斯言在于我心、为我之欢欣喜乐、",
      "17": "欢娱之会、我未同坐、亦未偕乐、为尔之手、我乃独坐、盖尔充我以怒也、",
      "18": "我之痛苦、奚久不已、我之创伤、何为不瘳、尔之于我、果如无常之溪、无水之井乎、○",
      "19": "耶和华曰、尔若归诚、我必导尔复立我前、尔若取贵者于劣者中、则可为我口、民必归尔、尔勿归彼、",
      "20": "我将使尔于斯民、为巩固之铜垣、彼必攻尔而不胜、盖我与尔偕、以拯尔也、耶和华言之矣、",
      "21": "我必拯尔于恶者之手、赎尔于暴者之手、"
    },
    "16": {
      "1": "耶和华谕我曰、",
      "2": "勿于斯土娶妻室、育子女、",
      "3": "盖耶和华论斯土所生子女、及其父母曰、",
      "4": "皆遘厉疾而死、无人哀哭、不得瘗埋、将于地上、同乎粪土、见灭于锋刃饥馑、其尸为飞鸟野兽所食、",
      "5": "耶和华曰、勿入丧室、勿往吊、勿为之哀哭、盖我于斯民、夺我平康、收我仁慈矜悯、耶和华言之矣、",
      "6": "自尊逮卑、必皆死于斯土、不得瘗埋、无人为之哀哭、自割薙发、",
      "7": "居丧者、无人为之擘饼、以相慰藉、有父母之丧者、无人饮以慰藉之杯、",
      "8": "筵宴之室、尔勿入而同坐、式饮式食、",
      "9": "盖万军之耶和华、以色列之上帝曰、尔在世之日、我必使欢愉喜乐之声、新娶者与新妇之声、绝于斯土、尔目睹之、",
      "10": "尔以此言示民、彼必谓尔曰、耶和华曷言降此巨灾于我侪、我有何愆尤、干何罪戾于我上帝耶和华、",
      "11": "尔则告之曰、耶和华云、尔祖弃我、而从他神、服事崇拜、且背我、不守我法律、",
      "12": "尔曹行恶甚于尔祖、各徇恶心之刚愎而行、不听从我、",
      "13": "故我必驱尔出斯土、入尔与尔祖所未识之地、尔将在彼昼夜崇事他神、我不施恩于尔、○",
      "14": "耶和华曰、其日将至、人不复言、指导以色列人出埃及、维生之耶和华而誓、",
      "15": "惟言指导以色列人出北方、及凡所驱而至之国、维生之耶和华而誓、我必导之、入我所锡厥祖之地、",
      "16": "耶和华曰、我必召众渔人以渔之、厥后召众猎人、自山冈磐穴以猎之、",
      "17": "盖我目鉴察其途、彼不掩于我前、其愆尤不隐于我目、",
      "18": "我必先循其愆尤罪戾、报之维倍、因其以可恶之尸、污蔑我土、以可憎之事充盈我业、",
      "19": "耶和华欤、尔为我力、我之保障、我难中之避所、列邦必自地极而至、曰、我祖所承者、莫非妄诞虚伪无益之物、",
      "20": "人可为己造神乎、此实非神也、",
      "21": "此次我必使之识我臂我力、而知我名为耶和华、"
    },
    "17": {
      "1": "犹大之罪、录以铁笔、其锋乃金钢石、铭于心版、及厥坛角、",
      "2": "彼之子女、竟记忆其坛与木偶、在于高冈之上、绿树之下、",
      "3": "我田间之山欤、因罪之故、我必使尔四境之货财宝物、以及崇邱、悉被劫掠、",
      "4": "尔必失我所锡之业、乃尔自致、我必使尔在所未识之地、服事尔敌、缘尔使我怒炽、炎炎不灭、○",
      "5": "耶和华曰、凡赖世人、恃血肉之臂、而心离耶和华者、其人见诅、",
      "6": "盖彼必如沙漠之杜松、不沾膏泽、居于旷野干燥之地、斥卤之区、无人之处、",
      "7": "倚赖耶和华、惟耶和华是恃者、其人有福、",
      "8": "必犹林木、植于水滨、盘根河畔、不畏炎热、其叶青葱、旱岁无虞、结实不息、",
      "9": "人心诡诈、逾于万物、其疾甚重、谁能洞识、",
      "10": "我耶和华鉴察人之心意、试验人之衷怀、按其所行之途、所结之实、而加报施、",
      "11": "人得非义之财、如鹧鸪伏非己之卵、中年失之、终显为愚、○",
      "12": "我侪之圣所、自始崇高、乃尊荣之位也、",
      "13": "耶和华以色列之望欤、凡弃尔者、悉蒙羞耻、耶和华为活水之源、凡弃之者、其名录于土壤、",
      "14": "耶和华欤、尚其医我、我则获痊、尚其拯我、我则得救、盖尔为我所颂美者、",
      "15": "人谓我曰、耶和华所言者安在、任其临至、",
      "16": "若我、民牧之职、我未速弃、而不从尔、灾祸之至、非我所欲、尔所知也、我口所言、俱在尔前、",
      "17": "勿使我惊骇、患难之日、尔为我之避所、",
      "18": "窘逼我者、愿使之惭愧、勿使我惭愧、愿使之惊惶、勿使我惊惶、使患难之日临之、毁之维倍、○",
      "19": "耶和华谕我曰、宜往立于庶民之门、即犹大列王出入之门、又立于耶路撒冷诸门、",
      "20": "告之曰、尔犹大王、及犹大众、与耶路撒冷居民、凡由是门而入者、其听耶和华言、",
      "21": "耶和华曰、尔其慎旃、于安息日、毋荷担以入耶路撒冷门、",
      "22": "安息日、毋荷担而出尔室、亦勿操作、宜以安息日为圣、如我命尔列祖者、",
      "23": "惟彼不从、不侧耳以听、乃强厥项、不听命、不受教、",
      "24": "耶和华曰、如尔谛听我言、安息日、不荷担入邑门、以安息日为圣、亦不操作、",
      "25": "则必有君王坐大卫之位、乘车服马、与其牧伯、及犹大人、耶路撒冷居民、皆由此门入邑、邑亦永存、",
      "26": "必有人来自犹大诸邑、与耶路撒冷四周、及便雅悯地、洼地、山地、南土、携燔祭与他祭、素祭乳香、暨酬恩祭、诣耶和华室、",
      "27": "如尔不我听、不以安息日为圣、于安息日、荷担而入耶路撒冷门、我必燃火于其门、尽焚耶路撒冷之宫室、不得扑灭、"
    },
    "18": {
      "1": "耶和华谕耶利米之言、",
      "2": "曰、起往陶人之室、我将于彼使尔听我言、",
      "3": "我遂往陶人之室、见其以钧制器、",
      "4": "所制之器、既坏于陶人之手、乃复以制他器、循其所欲、○",
      "5": "耶和华谕我曰、",
      "6": "以色列家欤、耶和华云、我之待尔、岂不能如陶人乎、以色列家欤、尔在我手、犹泥在陶人手也、",
      "7": "我论一族、或论一国之时、言欲拔之、毁之、翦灭之、",
      "8": "如彼邦族转离其恶、我则回意、不降所言之灾、",
      "9": "我论一族、或论一国之时、言欲植之、建之、",
      "10": "如彼邦族行我所恶、不听我言、我则回意、不锡所言之福、",
      "11": "故当告犹大人、及耶路撒冷居民曰、耶和华云、我造灾以击尔、设谋害尔、其转离尔恶途、改正尔行径、",
      "12": "惟彼曰、无望也、我必从己所谋、各徇恶心之刚愎而行、○",
      "13": "耶和华曰、以色列处女所行、可憎维甚、询于列邦、孰闻若此之事、",
      "14": "利巴嫩之雪、岂能绝于田野之磐乎、流自远方之冷水、岂能涸乎、",
      "15": "惟我民忘我、焚香于虚无之物、蹶于故辙、致行未筑之路、",
      "16": "其地成为怪异、被人嗤笑、凡过之者、必骇异而摇首、",
      "17": "我将于敌前散之、若以东风飘之、彼遭难之日、我必背之、而不面之、○",
      "18": "彼曰、其来、尔我同谋以攻耶利米、因法律不绝于祭司、谋略不绝於哲人、预言不绝于先知、来哉、我侪以舌攻之、勿听其言、○",
      "19": "耶和华欤、求尔垂顾、听敌我者之言、",
      "20": "以恶报善可乎、彼乃掘阱以陷我命、我曾立于尔前、为之祈福、使尔怒转离之、求尔垂念焉、 男被戮而亡、少者临陈、陨于锋刃、",
      "21": null,
      "22": "尔使军旅忽临之、哭声闻于其室、盖彼掘阱以陷我躬、设网以绊我足、",
      "23": "耶和华欤、彼谋杀我、尔悉知之、勿赦其愆、勿涂其罪、使之倾覆于尔前、尔震怒时、宜处治之、"
    },
    "19": {
      "1": "耶和华曰、往购陶人之瓶、导祭司及民之长老数人、",
      "2": "出往欣嫩子谷、近哈珥西门、在彼宣我示尔之言、",
      "3": "曰、犹大王及耶路撒冷居民欤、宜听耶和华言、万军之耶和华、以色列之上帝云、我将降灾于斯土、凡闻之者、其耳必震、",
      "4": "缘彼与其列祖、及犹大列王弃我、视斯土为异域、焚香于其未识之神、且流无辜之血、遍于斯土、",
      "5": "为巴力建崇邱、火焚其子为燔祭、献于巴力、此事非我所命所言、亦非我心所思、",
      "6": "故耶和华曰、时日将至、此地不复称陀斐特、亦不称欣嫩子谷、惟称杀戮谷、",
      "7": "我必于斯土、败犹大及耶路撒冷人之谋、使在敌前仆于锋刃、及索其命者之手、付其尸于空中之鸟、地上之兽、以为食物、",
      "8": "亦使此邑成为怪异、被人嗤笑、凡过之者、因其所遭之祸、必骇异而嗤笑、",
      "9": "我必使之食其子女之肉、受窘之际、即被敌与索其命者围困、危迫之时、食其友朋之肉、",
      "10": "言竟、尔则毁其瓶、使同行者目击、",
      "11": "告之曰、万军之耶和华云、我必如是毁斯民斯邑、若人毁陶人之器、不能复完、人必葬尸于陀斐特、致无隙地、",
      "12": "耶和华曰、我必若是待斯土、与其居民、使此邑如陀斐特、",
      "13": "耶路撒冷第宅、犹大列王宫室、凡在其上焚香于天象、灌酒于他神、而玷污者、必如陀斐特焉、○",
      "14": "耶利米奉耶和华命、往陀斐特预言而返、则立耶和华室院中、告众曰、",
      "15": "万军之耶和华、以色列之上帝云、我必降所言之灾于是邑、及其属邑、盖彼强项、不听我言也、"
    },
    "20": {
      "1": "祭司音麦子巴施户珥、为耶和华室宰、闻耶利米预言斯事、",
      "2": "则挞先知耶利米、加以桎梏、在耶和华室便雅悯上门、",
      "3": "翌日、巴施户珥释之、出于桎梏、耶利米谓之曰、耶和华不称尔为巴施户珥、乃称尔为玛歌珥米撒毕、",
      "4": "盖耶和华曰、我必使尔惊惶、尔之友朋因而惊惶、彼必仆于敌刃、为尔目睹、我将付犹大众于巴比伦王、虏至巴比伦、杀之以刃、",
      "5": "且以斯邑之货财、暨所获之利、与其珍宝、及犹大列王之宝藏、咸付于其敌手、彼必掠之、携至巴比伦、",
      "6": "尔巴施户珥及居尔家者、俱被徙至巴比伦、死于彼、葬于彼、尔与友朋、即尔向之妄预言者、皆然、○",
      "7": "耶和华欤、尔诱我、而我从焉、尔强于我而获胜、我为话柄、竟日为人所侮、",
      "8": "我每言时、则发声呼曰、强暴毁灭、缘耶和华之言、终日受耻辱、被讥诮、",
      "9": "我若云不复道之、不再藉其名而言、则我中心有如爇火、蕴于我骨、疲倦难忍、",
      "10": "我闻众谤、随在惊惶、我之密友望我颠越、咸曰讼之、予亦讼之、或彼受诱、予则胜之、以复予仇、",
      "11": "惟耶和华偕我、如可畏之勇士、窘迫我者必颠越、而不获胜、蒙极大之羞、受永久不忘之辱、以其行事不智也、",
      "12": "万军之耶和华欤、尔试义人、鉴察人之心怀、我以我狱诉于尔前、容我见尔复仇于彼、",
      "13": "当讴歌颂美耶和华、以其救贫人之命、脱恶人之手、○",
      "14": "愿我生辰受诅、我母产我之日不受祝、",
      "15": "传信于我父曰、汝生男子、使之极乐、愿其人受诅、",
      "16": "愿其人若古邑、为耶和华倾覆而不悔、愿彼清晨闻哀号、亭午闻警报、",
      "17": "因其未戮我于母胎、使母为我墓、其胎恒大、",
      "18": "我何为出胎、受苦罹忧、毕生蒙耻、"
    },
    "21": {
      "1": "西底家王遣玛基雅子巴施户珥、祭司玛西雅子西番雅、诣耶利米曰、",
      "2": "巴比伦王尼布甲尼撒将与我战、求尔为我询于耶和华、或耶和华依其奇行待我、使彼离我而去、",
      "3": "耶利米奉耶和华命、谓之曰、其告西底家云、",
      "4": "以色列之上帝耶和华曰、尔所持之战具、在于城外、以战巴比伦王、及围尔之迦勒底人、我必使之反退、集于邑中、",
      "5": "我必震怒发忿、自以高举之手、有力之臂攻尔、",
      "6": "击此邑之居民、或人或畜、俱遭大疫而亡、",
      "7": "耶和华曰、厥后、我必以犹大王西底家、暨其臣仆庶民、凡在邑中、疫疠锋刃饥馑之余、悉付于巴比伦王尼布甲尼撒、与其诸敌、及索其命者之手、巴比伦王必击之以刃、不惜之、不怜之、不加矜悯、○",
      "8": "又当告斯民曰、耶和华云、我以生道死道、陈于尔前、",
      "9": "凡居此邑者、必亡于锋刃饥馑疫疠、惟出而归围尔之迦勒底人者、必得生存、获其生命、如获掠物、",
      "10": "耶和华曰、我乃注目此邑、必加以祸、不加以福、付于巴比伦王手、焚之以火、○",
      "11": "论犹大王家、宜听耶和华言、",
      "12": "耶和华曰、大卫家欤、当朝行公义、拯被劫者于暴者之手、恐我因尔恶行、发怒若火炎炎、莫能扑灭、",
      "13": "居于谷中、平原之磐者欤、尔曰、孰能降而击我、孰能入我窟穴、耶和华曰、我为尔敌、",
      "14": "我必循尔行为所结之实、加罚于尔、且必燃火于林、焚毁四周、耶和华言之矣、"
    },
    "22": {
      "1": "耶和华曰、尔往犹大王宫宣言、",
      "2": "曰、犹大王欤、尔坐大卫之位、尔与臣仆、暨尔民入是门者、其听耶和华言、",
      "3": "耶和华曰、尔宜秉公行义、拯被劫者于暴者之手、勿枉宾旅孤寡、勿虐待之、勿流无辜之血于斯土、",
      "4": "如尔果从斯言、则必有君王坐大卫之位、乘车服马、与其臣仆庶民、俱由此室之门而入、",
      "5": "如尔不听斯言、耶和华曰、我指己而誓、此室必为荒芜、",
      "6": "耶和华论犹大王家曰、我视尔若基列、若利巴嫩之巅、然我必使尔成为旷野、无人居处之邑、",
      "7": "我必使残贼者、各执器械至而攻尔、伐尔香柏之佳者、投之于火、",
      "8": "多邦之人经是邑者、将相语曰、耶和华如是待此大邑、何故、",
      "9": "则将应之曰、因彼背其上帝耶和华之约、崇拜服事他神也、○",
      "10": "毋为死者哭泣悲哀、惟为往者痛哭、盖彼不得复返、不再睹其故土、",
      "11": "耶和华论约西亚子沙龙、继父为王、而出斯土、曰、彼不复返、",
      "12": "必死于被虏之地、不复睹斯土、○",
      "13": "以非义建第、以不公筑室、役人而不给值、其人祸矣、",
      "14": "彼曰、我必建巨宅、筑广厦、辟窗牖、盖以香柏、涂以丹雘、",
      "15": "尔以香柏之工竞美、岂得因此为王乎、尔父式饮式食、秉公行义、而获福祉、",
      "16": "彼为贫乏伸冤、遂得亨通、耶和华曰、如是岂非识我乎、",
      "17": "惟尔心目、专务贪婪、流无辜之血、行强迫暴虐、",
      "18": "故耶和华论犹大王约西亚子约雅敬云、民不悼之曰、哀哉我昆弟、哀哉我姊妹、亦不悼之曰、哀哉我主、哀哉我主之荣、",
      "19": "人必曳之而出、掷于耶路撒冷邑外、瘗之如驴、○",
      "20": "尔其陟利巴嫩而哀号、在巴珊扬声、自亚巴琳哀号、盖尔之情人皆亡矣、",
      "21": "尔兴盛时、我与尔言、惟尔曰、我不听、尔自幼时、所为若是、不从我言、",
      "22": "尔之民牧、必为风吞噬、尔之情人、必为人俘囚、其时尔必因行诸恶、含羞抱愧、",
      "23": "居利巴嫩、巢于香柏者欤、尔遭难时、若产妇之劬劳、何其可悯、",
      "24": "耶和华曰、我指己生而誓、犹大王约雅敬子哥尼雅、虽为我右手之印、我必脱尔、",
      "25": "付于索尔命、及尔所畏者之手、即巴比伦王尼布甲尼撒、与迦勒底人之手也、",
      "26": "我必驱尔、及生尔之母、入于他邦、非尔生长之区、必死于彼、",
      "27": "厥心所慕之地、不得返焉、",
      "28": "此哥尼亚、乃为见弃之毁器、无人悦之乎、彼与其裔、何为被逐、投于未识之地耶、",
      "29": "斯土、斯土、斯土、其听耶和华言、",
      "30": "耶和华曰、宜录斯人无嗣、毕生不获亨通、其裔无有利达、坐大卫之位、而治犹大也、"
    },
    "23": {
      "1": "耶和华曰、民牧残我草场之羊、使之离散、其人祸矣、",
      "2": "故以色列之上帝耶和华、斥责养其民之牧者曰、尔既散我群羊、而驱逐之、不加眷顾、我必依尔所为之恶报尔、耶和华言之矣、",
      "3": "我必集我群羊所遗者、自所逐至之列国、导之复入于牢、使之滋生繁衍、",
      "4": "我必立牧者治之养之、使不复畏惧惊惶、其数无缺、耶和华言之矣、○",
      "5": "耶和华曰、时日将至、我必为大卫兴一义者、乃其条肄、彼将秉权为王、以智处事、秉公行义于斯土、",
      "6": "当彼之时、犹大获救、以色列安居、其名必称曰耶和华乃我义、",
      "7": "耶和华曰、其日将至、人不复言、指导以色列人出埃及、维生之耶和华而誓、",
      "8": "惟言指导以色列家之裔出北方、及凡所驱而至之国、维生之耶和华而誓、彼必居于故土、○",
      "9": "论众先知、我心忧伤、我骨震动、因耶和华、及其圣言之故、我若醉人、为酒所困、",
      "10": "斯土充斥淫人、因受诅而愁惨、野间草场枯槁、其人所行乃恶、其势不正、",
      "11": "耶和华曰、先知祭司、皆为侮慢、在于我室、我见其恶、",
      "12": "故其行径、将为暗中之滑地、彼必见逐、蹶于其中、盖谴责之年、我必降之以灾、耶和华言之矣、",
      "13": "撒玛利亚之先知、托巴力而预言、以惑我民以色列、我见其愚、",
      "14": "耶路撒冷之先知、所行可憎、我亦见之、纵淫乱、行虚诞、而坚恶人之手、致令无人转离其恶、彼于我前如所多玛、其民若蛾摩拉、○",
      "15": "万军之耶和华论先知曰、我必以茵陈食之、以毒水饮之、因耶路撒冷之先知、使邪恶遍满斯土也、",
      "16": "万军之耶和华曰、先知预言、尔勿听之、彼教尔以虚妄、所言之启示、乃由己意、非出于耶和华之口、",
      "17": "彼恒谓藐我者曰、耶和华云、尔必绥安、谓徇己心之刚愎者曰、灾不及于尔身、",
      "18": "孰立于耶和华议会之中、得闻其语、孰谛听我言哉、",
      "19": "耶和华之怒已发、有若暴风旋风、击彼恶人之首、",
      "20": "耶和华之志未成、其意未遂、则其怒不息、日后尔必深悉之、",
      "21": "维彼先知、我未遣之、彼犹奔走、我未谕之、彼犹预言、",
      "22": "如彼果立我议会中、必使我民听从我言、转离其邪途、悛改其恶行、",
      "23": "耶和华曰、我为上帝、岂知近而不知远乎、",
      "24": "耶和华曰、人岂能退藏于密、使我不见之乎、我岂非充乎天地哉、",
      "25": "惟彼先知、妄托我名宣预言曰、我得梦矣、我得梦矣、彼所言者、予闻之矣、",
      "26": "惟彼先知、徇己心之诈而预言、其存此心、伊于胡底、",
      "27": "彼互述所梦、欲使我民忘乎我名、若厥祖因巴力而忘我名然、",
      "28": "耶和华曰、先知有梦、任其述之、有我之言、则实道之、糠与麦何与乎、",
      "29": "耶和华曰、我言岂非若火、又若摧石之锤乎、",
      "30": "耶和华曰、凡先知互窃我言者、我必攻之、",
      "31": "耶和华曰、凡先知信口曰、彼言之矣、我必攻之、",
      "32": "耶和华曰、凡宣虚妄之梦、以为预言、且以诳言诩语惑我民者、我必攻之、我未遣之、亦未命之、彼不裨益斯民也、○",
      "33": "耶和华曰、若斯民、或先知、或祭司、问尔曰、耶和华有何警示、尔当应之曰、何警示耶、耶和华云、我必弃尔、",
      "34": "凡先知、或祭司、或庶民、言耶和华之警示者、我必罚其人、及其家、",
      "35": "尔当互问邻里昆弟曰、耶和华何所答、何所言乎、",
      "36": "勿复言耶和华之警示、其人之言、必为己之重负、以尔妄用我维生上帝、万军耶和华之言也、",
      "37": "尔当谓先知曰、耶和华于尔何所答、耶和华何所言乎、",
      "38": "耶和华曰、我既遣人告尔、勿言耶和华之警示、尔若言之、",
      "39": "我必尽忘尔、且遗弃尔、及我所锡尔祖与尔之邑、绝于我前、",
      "40": "使尔蒙羞负辱、历久不忘、"
    },
    "24": {
      "1": "巴比伦王尼布甲尼撒、虏犹大王约雅敬子耶哥尼雅、及犹大牧伯、与艺匠铁工、自耶路撒冷至巴比伦后、耶和华以无花果二筐示我、置于耶和华殿前、",
      "2": "一筐之无花果甚嘉、如初实者、一筐之无花果甚劣、不可食也、",
      "3": "耶和华谕我曰、耶利米、尔何所见、我曰、见无花果、其嘉者甚嘉、其劣者甚劣、不可食也、",
      "4": "耶和华谕我曰、",
      "5": "以色列之上帝耶和华云、犹大之俘囚、即我遣至迦勒底人之地者、我必视之若此嘉果、使之获益、",
      "6": "我必顾之益之、导归斯土、我必建之、不复毁之、我必植之、不复拔之、",
      "7": "赋以识我之心、俾知我乃耶和华、一心归我、彼为我民、我为其上帝、",
      "8": "至于无花果之劣而不可食者、耶和华曰、此若犹大王西底家、与其牧伯、及耶路撒冷遗民、居于斯土之众、与旅于埃及者、",
      "9": "我必付之于敌、播散于天下万国、俾遭祸害、在我驱至之处、受凌辱、为话柄、被讪笑、服咒诅、",
      "10": "亦必加以锋刃、饥馑疫疠、迨其灭于我所锡彼、及其列祖之地、"
    },
    "25": {
      "1": "犹大王约西亚子约雅敬四年、即巴比伦王尼布甲尼撒元年、耶利米所得论犹大民之言、",
      "2": "先知耶利米告犹大众、暨耶路撒冷居民曰、",
      "3": "自犹大王亚们子约西亚十三年、迄今历二十三年、耶和华以言谕我、我传于尔、夙兴而道、惟尔弗听、",
      "4": "耶和华亦遣其仆诸先知至尔、夙兴遣之、惟尔不从、不侧耳以听、",
      "5": "彼曰、当各转离邪途恶行、居于耶和华锡尔及尔祖之地、自昔迄于永久、",
      "6": "勿往从他神、服事崇拜之、勿以尔手所作之物、激我震怒、我则不降灾于尔、",
      "7": "耶和华曰、尔不我听、而以尔手所作之物、激我震怒、自罹灾害、",
      "8": "故万军之耶和华曰、因尔弗听我言、",
      "9": "我必遣召北方诸族、及我仆巴比伦王尼布甲尼撒、导之以攻斯土、与其居民、暨四周诸国、我必灭之、使之令人骇异、为人嗤笑、永久荒芜、耶和华言之矣、",
      "10": "且我必于其中、绝其欢欣喜乐之声、新娶者及新妇之声、旋磨之音、灯火之光、",
      "11": "斯土必尽荒芜、令人骇异、维此诸国、将服事巴比伦王、历七十年、",
      "12": "七十年既竟、我必罚巴比伦王与其国、及迦勒底人之地、使之永久荒芜、以治其罪、耶和华言之矣、",
      "13": "凡我所言、录于此书、即耶利米论列邦所预言者、必临于其国、",
      "14": "盖有多国大王、必使其人服役、我必依其所行、及其手所作以报之、○",
      "15": "以色列之上帝耶和华谕我曰、我手忿怒之杯、尔其取之、使我遣尔所至之国饮之、",
      "16": "彼必饮之、摇曳颠狂、因我使锋刃入于其中也、",
      "17": "我则由耶和华手取杯、使其遣我所至之国饮之、",
      "18": "即耶路撒冷、犹大诸邑、及其君王牧伯、俾邑荒芜、令人骇异、被嗤笑、服咒诅、有如今日、",
      "19": "又有埃及王法老、与其臣仆、牧伯庶民、",
      "20": "杂族之人、乌斯诸王、非利士诸王、亚实基伦、迦萨、以革伦、及亚实突遗民、",
      "21": "以东、摩押、亚扪族、",
      "22": "推罗诸王、西顿诸王、海外岛屿诸王、",
      "23": "底但、提玛、布斯、及凡薙鬓者、",
      "24": "亚拉伯诸王、与居旷野、杂族之诸王、",
      "25": "心利诸王、以拦诸王、玛代诸王、",
      "26": "北方远近诸王、爰及天下万国、厥后、示沙克王亦饮焉、",
      "27": "尔当告之曰、万军之耶和华、以色列之上帝云、尔其饮之而醉、至于哇吐、颠踬而不复起、因我使锋刃入于尔中也、",
      "28": "如彼不欲自尔手取杯饮之、则当告之曰、万军之耶和华云、尔必饮之、",
      "29": "盖我降灾、始于我寄名之邑、尔岂能尽免刑罚乎、必不免也、我必使锋刃临于地上居民、万军之耶和华言之矣、",
      "30": "故当以此诸言、对众预言之曰、耶和华必自上号呼、自圣所发声、向其群羊大呼、对地上居民而呼、若践葡萄者然、",
      "31": "将有声闻于地极、盖耶和华与列邦争、必鞫凡有血气者、至于恶人、付之锋刃、耶和华言之矣、○",
      "32": "万军之耶和华曰、灾害必自此国、至于彼国、狂风起于地极、",
      "33": "是日也、耶和华所戮者、自天之涯、迄地之极、无人哀哭、无人收殓、不得瘗埋、必在地上、成为粪土、",
      "34": "牧者欤、尔其号啕哭泣、群羊之长欤、尔其辗转于灰尘、盖尔被戮之日、离散之期已届、尔必陨越、有如珍器堕毁、",
      "35": "牧者无由遁逃、群羊之长无由避匿、",
      "36": "牧者发声、群羊之长号啕、以耶和华荒其牧场也、",
      "37": "因耶和华烈怒、平安之羊牢、成为寂寞、",
      "38": "维彼若狮、既出其所、因暴烈之力、及酷烈之怒、其地成为怪异、"
    },
    "26": {
      "1": "犹大王约西亚子约雅敬即位之初、有言自耶和华出曰、",
      "2": "耶和华云、尔其立于耶和华室院、以我命尔之言、告犹大诸邑、凡入耶和华室而崇拜者、勿减一词、",
      "3": "彼或听从、各转离其恶途、俾我回意、不以我因其恶、所欲施行之灾降之、",
      "4": "尔其告之曰、耶和华云、如尔不听我、不遵我所示尔之法律、",
      "5": "不从我仆诸先知之言、即我夙兴而遣者、尔不听之、",
      "6": "我必使此室如示罗、使此邑为天下诸国所诅、",
      "7": "耶利米于耶和华室言此、祭司先知庶民悉闻之、",
      "8": "耶利米以耶和华所命、告众既竟、祭司先知庶民执之曰、尔必死、",
      "9": "尔奚托耶和华名预言曰、此室必如示罗、此邑荒芜、无人居处哉、",
      "10": "众乃集于耶利米前、在耶和华室、○",
      "11": "犹大牧伯闻此、则自王宫上耶和华室、坐于新门之场、",
      "12": "祭司先知谓牧伯庶民曰、斯人当死、彼对此邑之预言、尔曹亲耳闻之、",
      "13": "耶利米谓牧伯庶民曰、我指斯室斯邑所言、尔所闻者、乃耶和华遣我预言之也、",
      "14": "今当正尔途、端尔行、从尔上帝耶和华之言、耶和华则必回意、不降所言之灾、",
      "15": "若我、今在尔手、依尔所视为善为正者以待我、",
      "16": "惟当深知、若致我于死、则必使无辜之血、归于尔身、与斯邑、及其居民、盖耶和华诚遣我、以此诸言告尔、俾尔闻之、",
      "17": "牧伯庶民谓祭司先知曰、斯人不当死、彼托我上帝耶和华名、言于我也、",
      "18": "国中长老数人、起而告会众曰、当犹大王希西家时、摩利沙人弥迦预言、告犹大众曰、万军之耶和华云、锡安必被耕、有若田畴、耶路撒冷为墟、圣室之山、犹林中之崇邱、",
      "19": "犹大王希西家、及犹大众、岂致之于死乎、王非寅畏耶和华、而求其恩、致耶和华回意、不降所言之灾乎、今我行此、乃自害己命耳、",
      "20": "又有基列耶琳人、示玛雅子乌利亚、托耶和华名、对此邑此地预言、其词悉同于耶利米、",
      "21": "约雅敬王暨武士牧伯闻其言、王欲杀之、乌利亚闻之、则惧、逃往埃及、",
      "22": "约雅敬王遣亚革波子以利拿单、及从者数人诣埃及、",
      "23": "曳乌利亚出埃及、携至约雅敬王、王杀之以刃、掷其尸于平民之墓、",
      "24": "惟沙番子亚希甘护佑耶利米、免付于庶民手、致之于死、"
    },
    "27": {
      "1": "犹大王约西亚子约雅敬即西底家即位之初、耶和华有言谕耶利米、",
      "2": "曰、耶和华谕我云、宜自制索及轭、置于尔项、",
      "3": "以之付于使者之手、即诣耶路撒冷、觐犹大王西底家者、携至以东王、摩押王、亚扪族之王、推罗王、西顿王、",
      "4": "又命使者奏其主曰、万军之耶和华、以色列之上帝谕尔云、",
      "5": "我以大能奋臂、肇造大地、与其上之人民牲畜、以地锡人、依我所视为宜、",
      "6": "吾今以此诸国、付于我仆巴比伦王尼布甲尼撒手、亦锡以田野之畜、俾供其役、",
      "7": "列邦必服事之、延及子孙、迨其国之期既届、则有多国大王、使之服役、",
      "8": "无论何国何族、不服事巴比伦王尼布甲尼撒、不以其项负巴比伦王之轭者、我必以锋刃饥馑疫疠罚之、迨尽灭于其手、耶和华言之矣、",
      "9": "尔之先知、卜筮占梦、观兆术士、告尔曰、尔必不至服事巴比伦王、勿听之、",
      "10": "彼之预言、乃妄诞也、欲徙尔曹远离故土、致我驱尔而出、俾尔灭亡、",
      "11": "凡国愿以其项负巴比伦王轭、而服事之、我必容其留于故土、耕种安居、耶和华言之矣、○",
      "12": "我循斯言、告犹大王西底家曰、尔曹当以项负巴比伦王轭、而服事之、及其庶民、则获生存、",
      "13": "尔与尔民、何为欲亡于锋刃饥馑疫疠、如耶和华论不事巴比伦王之国所言者乎、",
      "14": "彼先知告尔曰、尔必不至服事巴比伦王、勿听之、彼之预言、乃妄诞也、",
      "15": "耶和华曰、我未遣之、彼托我名而言诳、致我驱尔而出、使尔与语尔之先知偕亡、",
      "16": "我亦告祭司与庶民曰、耶和华云、尔之先知告尔曰、耶和华室之器、未几必反自巴比伦、勿听之、彼之预言、乃妄诞也、",
      "17": "勿听焉、宜事巴比伦王、而得生存、何使斯邑荒芜哉、",
      "18": "如彼果为先知、奉耶和华之命、则当祈万军之耶和华、俾在耶和华室、犹大王宫、耶路撒冷、尚存之器、不被迁于巴比伦、",
      "19": "万军之耶和华、言及铜柱铜海铜座、暨所遗于斯邑之器、",
      "20": "即巴比伦王尼布甲尼撒、虏犹大王约雅敬子耶哥尼雅、并犹大耶路撒冷之贵胄、自耶路撒冷至巴比伦时、未取之器、",
      "21": "万军之耶和华、以色列之上帝曰、耶和华室、及犹大王宫、与耶路撒冷所遗之器、",
      "22": "俱必迁于巴比伦、存于其所、迨我眷顾斯民之日、其时我必返之、复于旧所、耶和华言之矣、"
    },
    "28": {
      "1": "是岁犹大王西底家即位之四年五月、基遍人押朔子先知哈拿尼雅、在耶和华室、祭司庶民前、告我曰、",
      "2": "万军之耶和华、以色列之上帝云、我已折巴比伦王之轭、",
      "3": "二年期届、耶和华室之器、即巴比伦王尼布甲尼撒、自此迁至巴比伦者、我必返之、",
      "4": "且导犹大王约雅敬子耶哥尼雅、及犹大之俘囚至巴比伦者、返于此地、盖我必折巴比伦王之轭、耶和华言之矣、",
      "5": "先知耶利米、当祭司及立于耶和华室之民众前、语先知哈拿尼雅、",
      "6": "曰、阿们、愿耶和华如是而行、愿耶和华如尔预言、返耶和华室之器、与俘囚之众、自巴比伦至于此地、",
      "7": "然我有言、告尔及民、尔其听之、",
      "8": "尔我以前之先知、自古对多国大邦、预言战争、灾害疫疠、",
      "9": "先知预言平康、其言得应、则知其先知诚为耶和华所遣、",
      "10": "先知哈拿尼雅、遂自耶利米项、取轭而折之、",
      "11": "于民众前曰、耶和华云、二年期届、我必如是自列邦之项、取巴比伦王尼布甲尼撒之轭而折之、先知耶利米乃去、",
      "12": "先知哈拿尼雅既折先知耶利米项上之轭、耶和华谕耶利米曰、",
      "13": "往告哈拿尼雅云、耶和华曰、尔折木轭、乃制铁轭以代之、",
      "14": "盖万军之耶和华、以色列之上帝曰、我置铁轭于列邦之项、使其服事巴比伦王尼布甲尼撒、彼必事之、我亦以田野之畜锡之、",
      "15": "先知耶利米谓先知哈拿尼雅曰、哈拿尼雅欤、尔其听之、耶和华未尝遣尔、尔使斯民妄诞是恃、",
      "16": "故耶和华曰、我必屏尔于地、因尔出言悖逆耶和华、今岁必死、",
      "17": "是年七月、先知哈拿尼雅卒、"
    },
    "29": {
      "1": null,
      "2": "耶哥尼雅王与太后、及宦竖、犹大耶路撒冷牧伯、艺匠铁工、去耶路撒冷后、先知耶利米自耶路撒冷、致书于俘囚尚存之长老、暨祭可先知庶民、凡尼布甲尼撒、自耶路撒冷虏至巴比伦而尚存者、",
      "3": "托沙番子以利亚萨、希勒家子基玛利达之、斯二人、乃犹大王西底家、遣诣巴比伦王尼布甲尼撒之使、",
      "4": "书曰、万军之耶和华、以色列之上帝云、凡我所使、自耶路撒冷被虏至巴比伦之俘囚、我今语尔、",
      "5": "尔当建宅而居、植园而食其果、",
      "6": "娶妻室、育子女、为子娶妇、使女适人、俾生子女、在彼繁衍、而不少减、",
      "7": "我使尔被虏所至之邑、宜求其安、亦为之祈祷耶和华、盖斯邑平康、尔亦平康、",
      "8": "万军之耶和华、以色列之上帝曰、勿为尔中之先知与卜筮所惑、尔曹所梦、亦勿信从、",
      "9": "耶和华曰、彼托我名而预言、乃妄诞也、我未遣之、",
      "10": "耶和华曰、巴比伦历七十年、我必眷顾尔、成我嘉言于尔、使尔返于斯土、",
      "11": "耶和华曰、我为尔所存之念、我自知之、乃平康之念、非灾害之念也、俾尔终有所望、",
      "12": "尔必吁我、往而祷我、我必垂听、",
      "13": "尔专心寻求我、则必遇之、",
      "14": "耶和华曰、我必为尔所遇、返尔俘囚、自我驱尔所至诸国诸境集尔、返我使尔被虏而离之地、耶和华言之矣、",
      "15": "尔曹曰、耶和华在巴比伦、为我兴起先知、",
      "16": "故耶和华论践大卫位之王、与居斯邑之民、即尔昆弟未被虏而出者、",
      "17": "万军之耶和华曰、我必使锋刃饥馑疫疠临之、俾若劣无花果、因恶而不可食、",
      "18": "且以锋刃饥馑疫疠逐之、播散于天下万邦、在我驱其所至之国、受人咒诅、令人骇异、而被嗤笑侮辱、",
      "19": "耶和华曰、我屡遣我仆诸先知诣彼、夙兴而遣之、惟彼不听我言、",
      "20": "故尔俘囚、即我所遣、自耶路撒冷至巴比伦者、宜听耶和华言、○",
      "21": "万军之耶和华、以色列之上帝、论哥赖雅子亚哈、及玛西雅子西底家曰、彼托我名、与尔言诳、我必付之于巴比伦王尼布甲尼撒手、彼必杀之、为尔目击、",
      "22": "犹大被虏之众、在巴比伦者、必以之为诅曰、愿耶和华使尔若西底家亚哈、为巴比伦王炙之以火、",
      "23": "彼在以色列中、行愚妄之事、淫其邻之妻、伪托我名、言我所未命者、我知之、亦证之、耶和华言之矣、○",
      "24": "论尼希兰人示玛雅、尔当曰、",
      "25": "万军之耶和华、以色列之上帝云、尔以己名、致书于耶路撒冷民众、及祭司玛西雅子西番雅、与诸祭司曰、",
      "26": "耶和华立尔为祭司、以代祭司耶何耶大、俾在耶和华室为督、凡狂妄之徒、自称为先知者、尔当执之、拘以项械、加以桎梏、",
      "27": "今有自称为先知者、亚拿突人耶利米、尔奚不责之、",
      "28": "盖彼致书至巴比伦、告我曰、被虏之时必久、尔当建宅而居、植园而食其果、",
      "29": "祭司西番雅诵此书、使耶利米闻之、",
      "30": "耶和华遂谕耶利米曰、",
      "31": "致书告诸俘囚曰、耶和华论尼希兰人示玛雅云、缘示玛雅与尔预言、我未遣之、惟彼使尔妄诞是恃、",
      "32": "故耶和华曰、我必罚尼希兰人示玛雅、爰及苗裔、盖彼出言悖逆耶和华、必无一人生存、居于民中、亦不得见我所将锡我民之福、耶和华言之矣、"
    },
    "30": {
      "1": "耶和华谕耶利米之言、",
      "2": "以色列之上帝耶和华曰、我所谕尔之言、咸笔于书、",
      "3": "耶和华曰、时日将至、我必返我民、以色列及犹大之俘囚、使归我所锡其列祖之地、据而有之、耶和华言之矣、○",
      "4": "耶和华论以色列犹大、所谕之言、",
      "5": "耶和华曰、我闻战栗惊恐之声、非平康之声、",
      "6": "尔试访察、男产子乎、我见人各以手支腰、若临产之妇、面呈灰色、此何故耶、",
      "7": "哀哉、其日大矣、无可比儗、乃雅各遭祸之期、然必获救、而得脱焉、",
      "8": "万军之耶和华曰、是日我必折尔项之轭、断系尔之索、异邦人不复使尔服役、",
      "9": "惟彼必服事其上帝耶和华、及我为彼所兴之王大卫、",
      "10": "耶和华曰、我仆雅各欤、勿畏惧、以色列欤、勿惊惶、我必拯尔于远方、援尔苗裔于虏至之地、雅谷必返、宁谧绥安、无人使之恐怖、",
      "11": "耶和华曰、我与尔偕、以拯救尔、我必尽灭我散尔所至之邦、而不尽灭尔、惟从宽责尔、不能不罚尔焉、○",
      "12": "耶和华曰、尔伤不可疗、尔创重矣、",
      "13": "无人伸尔冤抑、无药裹尔伤痕、",
      "14": "尔之情人俱忘尔、而不访问尔、缘尔愆尤重大、罪恶增多、故我以敌人所加之伤伤尔、以暴者所加之惩惩尔、",
      "15": "尔曷因创伤而哀号乎、尔之痛苦、不可疗也、我之待尔若此、以尔愆尤重大、罪恶增多也、",
      "16": "凡噬尔者必被噬、敌尔者必被虏、掠尔者必遭掠、劫尔者、我必使之受劫、",
      "17": "耶和华云、因人称尔为见弃之锡安邑、无顾之者、我必治尔身、医尔伤、",
      "18": "耶和华曰、雅各被虏之幕、我必返之、而顾惜其居所、其邑必复建于故山、宫室如初有人居处、",
      "19": "称谢欢乐之声、由是而出、我将使之繁衍、而不少减、加以尊荣、致不卑微、",
      "20": "彼之子女、悉如畴昔、彼之会众、坚立我前、虐遇之者、我必罚之、",
      "21": "其君王必属己族、其牧伯亦出其中、我必使之就而近我、夫有勇以近我者、谁耶、耶和华言之矣、",
      "22": "尔将为我民、我为尔上帝、○",
      "23": "耶和华之怒已发、有若暴风飓风、击彼恶人之首、",
      "24": "耶和华之志未成、其意未遂、则其烈怒不息、日后尔必悉之、"
    },
    "31": {
      "1": "耶和华曰、其时我必为以色列各家之上帝、彼为我民、",
      "2": "耶和华曰、以色列免于锋刃之遗民、在我往锡绥安之际、乃蒙恩宠于旷野、",
      "3": "Template:民曰耶和华自远方见于我曰、我以永爱爱尔、故以恒慈导尔、",
      "4": "以色列处女欤、我必复建尔、俾尔坚立如故、执鼗为仪、与欢欣之众舞蹈而出、",
      "5": "尔必复植葡萄园于撒玛利亚诸山、植者植之、而食其果、",
      "6": "时日将至、以法莲山之守望者必呼曰、其起、尔我陟锡安山、诣我上帝耶和华、",
      "7": "耶和华曰、宜为雅各欣喜讴歌、为诸国之首邦、大声喧传、颂美曰、耶和华欤、拯尔以色列之遗民、",
      "8": "我将导之自北方、集之自地极、瞽者跛者、怀妊者、临产者、咸与之偕、成为大会而返、",
      "9": "彼将哭泣而来、为我所导、且祷且行、我使之经溪滨、循正直之途、而不颠踬、盖我为以色列之父、以法莲为我首生之子、○",
      "10": "维尔列邦、其听耶和华言、宣扬于远岛曰、散以色列者、必集而守之、如牧人于其群羊焉、",
      "11": "盖耶和华赎雅各、援之脱强于彼者之手、",
      "12": "彼众必至、在锡安山之高处讴歌、沾耶和华之慈惠、得谷酒油、及牛羊之稚者、心如灌溉之园、不复愁苦、",
      "13": "斯时也、处女舞蹈欢欣、少者老者同乐、盖我使之转哀为乐、加以慰藉、俾易忧为喜也、",
      "14": "我必以甘旨餍祭司之心、以慈惠饫我民之意、耶和华言之矣、○",
      "15": "耶和华曰、在拉玛闻声、号啕痛哭、乃拉结氏哭子、而不受慰、以其无存也、",
      "16": "耶和华曰、禁尔声、勿号泣、止尔目、勿流涕、缘尔之工必获赏赉、必自敌国而返、耶和华言之矣、",
      "17": "又曰、届尔暮年、有所希望、尔之子女、必归故土、",
      "18": "我闻以法莲为己悲叹曰、尔责我、而我受责、我若未习负轭之犊、求尔转我、我则转焉、盖尔乃我之上帝耶和华也、",
      "19": "我既被转、后则悛改、我受教而拊髀、缘负幼时之辱、合羞抱愧、",
      "20": "以法莲为我之爱子乎、为可悦之子乎、我每言及、则深念之、心为之动、我必矜恤之、耶和华言之矣、○",
      "21": "以色列处女欤、当立路表途柱、而定志趋、循尔所由之道、尔其复返、归尔诸邑、",
      "22": "悖逆之女欤、行止靡定、将至何时、耶和华于世创一新事、以女卫男是也、○",
      "23": "万军之耶和华、以色列之上帝曰、我返其俘囚时、人在犹大地、及其属邑、必曰、义宅圣山欤、愿耶和华锡嘏于尔、",
      "24": "犹大与其属邑、必有耕耘者、牧羊者、偕处其中、",
      "25": "盖我饫困惫者之心、畅忧戚者之怀、",
      "26": "Template:耶利米曰其时我寤、则觉其睡之甜、○",
      "27": "耶和华曰、时日将至、我必以人畜之种、播于以色列家、及犹大家、",
      "28": "耶和华曰、昔我儆醒而拔之、毁之、覆之、困苦之、翦灭之、后亦儆醒而建之、植之、",
      "29": "是日也、人不复言父食酸葡萄、而子齿软、",
      "30": "各因己罪而死、凡食酸葡萄者、其齿必软、○",
      "31": "耶和华曰、时日将至、我与以色列家、及犹大家、必立新约、",
      "32": "非依我与其祖之约、即援其手、导出埃及时所立者、我虽为其夫、彼乃背我约、耶和华言之矣、",
      "33": "耶和华曰、斯日以后、我与以色列家所立之约、乃以我律赋其衷、铭其心、我为彼上帝、彼为我民、",
      "34": "不复各训其邻里昆弟曰、当识耶和华、盖自尊逮卑、皆必识我、我将宥其愆尤、不复忆其罪戾、耶和华言之矣、",
      "35": "耶和华锡日为白昼之光、定月与星为黑夜之光、翻腾沧海、使其波涛漰渤、万军之耶和华、乃其名也、",
      "36": "曰、若此定例可废于我前、则以色列裔亦可废于我前、永不为国、",
      "37": "如能上度穹苍、下测地基、则我因以色列裔所为、必遗弃之、耶和华言之矣、",
      "38": "耶和华曰、时日将至、是邑必为耶和华复建、自哈楠业楼、至邑隅之门、",
      "39": "量度之绳、必直至迦立山、绕及歌亚、",
      "40": "弃尸与灰之谷、暨诸田畴、至汲沦溪、延及东方马门之隅、必归耶和华为圣、不复拆毁倾覆、以迄永世、"
    },
    "32": {
      "1": "犹大王西底家十年、即尼布甲尼撒十八年、耶和华谕耶利米之言、",
      "2": "维时、巴比伦王军旅围耶路撒冷、先知耶利米幽于护军之院、在犹大王宫中、",
      "3": "盖犹大王西底家囚之、曰、尔奚预言曰、耶和华云、我必付此邑于巴比伦王手、彼必取之、",
      "4": "且犹大王西底家、不得脱迦勒底人手、必付于巴比伦王、而与之言、口相对、目相视、",
      "5": "必携西底家至巴比伦、居彼、迨我眷顾之之时、尔曹虽与迦勒底人战、必不利达、耶和华言之矣、○",
      "6": "耶利米曰、耶和华谕我云、",
      "7": "尔叔沙龙子哈拿篾、将诣尔曰、我在亚拿突之田、请尔购之、盖赎此田、乃尔所宜、尔可购之、",
      "8": "我叔之子哈拿篾、循耶和华言、诣护军之院、谓我曰、我在便雅悯地亚拿突之田、请尔购之、盖赎此田、承此业、皆尔所宜、请尔购为己有、我乃知此为耶和华之言、",
      "9": "遂购我叔子哈拿篾在亚拿突之田、为权其银、十七舍客勒、",
      "10": "签名缄封、延证者、权银以与之、",
      "11": "我以二契、即循例而缄者、及未缄者、",
      "12": "付于玛西雅孙、尼利亚子巴录手、在我叔子哈拿篾、及署名于契之证人前、坐于护军院之犹大人、咸目睹之、",
      "13": "我于众前嘱巴录曰、",
      "14": "万军之耶和华、以色列之上帝云、取此购田之契、缄者与未缄者、藏诸瓦器、存至日久、",
      "15": "盖万军之耶和华、以色列之上帝曰、在于斯土、人必复购第宅田畴、及葡萄园焉、○",
      "16": "我既付契于尼利亚子巴录、乃祷耶和华曰、",
      "17": "主耶和华欤、尔以巨能奋臂、肇造天地、无一不能为之事、",
      "18": "尔施慈惠于亿兆、以父之罪、报及其子之身、惟皇全能之上帝、厥名万军之耶和华、",
      "19": "经纶维大、作为有能、尔目洞察世人之道、按其所由之途、所结之果、而加报施、",
      "20": "在埃及地、于以色列人及异族中、自昔迄今、屡行异迹奇事、致显己名、有如今日、",
      "21": "以异迹奇事、能手奋臂、及大而可畏之事、导尔民以色列出埃及地、",
      "22": "锡以斯土、即誓锡厥祖流乳与蜜之地、",
      "23": "彼入而据之、乃不从尔言、不循尔律、凡尔所命、无一遵行、故尔降以是灾、",
      "24": "今敌迫城筑垒、欲攻取之、因锋刃饥馑疫疠、此邑付于迦勒底人手、尔言已验、尔目睹之矣、",
      "25": "主耶和华欤、尔谕我曰、以金购田、亦延证者、而此邑乃付于迦勒底人手、○",
      "26": "耶和华谕耶利米曰、",
      "27": "我乃耶和华、凡有血气者之上帝、岂有不能为之事哉、",
      "28": "耶和华曰、我必付是邑于迦勒底人、及巴比伦王尼布甲尼撒之手、彼必至而取之、",
      "29": "攻斯邑之迦勒底人、必纵火焚之、爰及屋宇、民在其巅、焚香于巴力、灌奠于他神、激我震怒之所、",
      "30": "耶和华曰、以色列人与犹大人、自少行我所恶、以色列人专以其手所为、激我震怒、",
      "31": "此邑自始建、迄于今日、干我怒、激我忿、致屏之于我前、",
      "32": "盖以色列人与犹大人、及其君王牧伯、祭司先知、暨犹大众、耶路撒冷居民、惟恶是作、以激我怒、",
      "33": "彼背我、而不面我、我虽夙兴而诲之、彼犹不听从、不受教、",
      "34": "以其可憎之物、置于我寄名之室、以污蔑之、",
      "35": "且在欣嫩子谷、为巴力建崇邱、使其子女经火、以奉摩洛、行此可憎之事、陷犹大于罪、非我所命、非我所思、○",
      "36": "论及是邑、尔言因锋刃饥馑疫疠、付于巴比伦王手、以色列之上帝耶和华曰、",
      "37": "昔我发忿震怒盛气、驱斯民于列邦、我必自彼导之复归斯土、使之安居、",
      "38": "彼必为我民、我为其上帝、",
      "39": "我必赋以一心一道、致恒寅畏我、俾彼及厥裔、得获福祉、",
      "40": "我与之立永约、锡以福祉、不转离之、使其存心寅畏我、而不我离、",
      "41": "我必为之欣乐、锡以福祉、亦必专心致志、植之于斯土、",
      "42": "耶和华曰、我于斯民、既加以巨灾、亦必降以所许之福、",
      "43": "尔言斯土荒芜、人畜俱泯、付于迦勒底人手、厥后人必复购田畴于斯土、",
      "44": "在便雅悯地、耶路撒冷四周、犹大诸邑、及山地洼地、南土之诸邑、人必以金购田、签名缄封延证、因我必返其俘囚、耶和华言之矣、"
    },
    "33": {
      "1": "耶利米仍幽于护军之院、耶和华复谕之曰、",
      "2": "行之者耶和华、造而立之者耶和华、耶和华我名也、",
      "3": "尔其吁我、我必应之、示以大而且艰、尔所未知之事、",
      "4": "论此邑之第宅、与犹大王宫室、拆毁以御敌人之垒及锋刃、以色列之上帝耶和华曰、",
      "5": "众至、与迦勒底人战、我因斯民之恶、掩面不顾此邑、必以我发忿震怒所杀之尸、充其第宅、",
      "6": "我必疗其疾、使之得医而痊愈、示以平康诚实之广大、",
      "7": "返犹大以色列之俘囚、建之如初、",
      "8": "彼获罪于我、我必洁之、干咎于我、我必宥之、",
      "9": "此邑在天下万国中、必于我为可喜可赞、有荣之名、凡闻我所锡之福祉、所加之平康、必因而惊惶战栗、",
      "10": "耶和华曰、尔言斯土荒芜、人畜俱泯、然在犹大诸邑、暨耶路撒冷街衢、无居民、无人畜之处、",
      "11": "必复闻欢欣喜乐之声、新娶者与新妇之声、亦闻人言宜称谢万军之耶和华、盖耶和华为善、慈惠永存、又闻人携酬恩祭、入于耶和华室、因我必返斯土之俘囚、使之如初、耶和华言之矣、",
      "12": "万军之耶和华曰、斯土诸邑、悉成荒芜、人畜俱泯、必有牧者之场、群羊偃卧于彼、",
      "13": "在山地洼地、南土之诸邑、便雅悯地、及耶路撒冷四周、犹大诸邑、必复有群羊经核者之手下、耶和华言之矣、○",
      "14": "耶和华曰、时日将至、我论以色列家、及犹大家、所言之嘉言、我必成之、",
      "15": "其日其时、我必为大卫兴一义者、乃其条肄、彼将秉公行义于斯土、",
      "16": "是日也、犹大获救、耶路撒冷安居、其名必称曰耶和华乃我义、",
      "17": "盖耶和华曰、大卫必永不乏人、居以色列家之位、",
      "18": "祭司利未人亦不乏人、献燔祭、焚素祭、恒献他祭于我前、",
      "19": "耶和华谕耶利米曰、",
      "20": "耶和华云、我所立昼夜之约、如尔曹能废之、使昼夜失时、",
      "21": "则我与我仆大卫所立之约亦可废、使彼乏嗣以践其位、事我之祭司利未人、其约亦可废焉、",
      "22": "天象不可胜数、海沙不可胜量、我必如是繁衍我仆大卫之裔、与事我之利未人、",
      "23": "耶和华谕耶利米曰、",
      "24": "斯民所云、耶和华已弃其所选之二族、其言尔不思之乎、彼若斯篾视我民、以为不复成国、",
      "25": "耶和华曰、如我所立昼夜之约可废、如我未定天地之例、",
      "26": "则我遗弃雅各之裔、及我仆大卫之裔、不取大卫之裔、以治亚伯拉罕以撒雅各之后、盖我必返其俘囚、加以矜恤、"
    },
    "34": {
      "1": "当巴比伦王尼布甲尼撒、率其全军、与其所辖之国及诸族、攻耶路撒冷与其属邑时、耶和华谕耶利米之言、",
      "2": "以色列之上帝耶和华曰、往告犹大王西底家曰、耶和华云、我必付是邑于巴比伦王手、彼将焚之以火、",
      "3": "尔不得脱于其手、必见执而付于其手、尔目观巴比伦王之目、彼与尔言、以口对口、尔必至巴比伦、",
      "4": "犹大王西底家欤、其听耶和华言、耶和华论尔曰、尔必不亡于刃、",
      "5": "必安然而逝、人必为尔焚物、如为尔之列祖先王然、亦为尔哀悼曰、哀哉我主、耶和华曰、我已言之矣、",
      "6": "先知耶利米在耶路撒冷、以斯言悉告犹大王西底家、",
      "7": "时、巴比伦王之军旅攻耶路撒冷、与犹大所余之邑、即拉吉与亚西加、盖犹大坚城、仅存其二也、○",
      "8": "西底家王与耶路撒冷民立约、宣告自由之后、耶和华谕耶利米之言、",
      "9": "其约命人各释仆婢、希伯来男女、使之自由、不以同族犹大人为隶役、",
      "10": "牧伯庶民既与此约、悉遵行之、各释其仆婢、使之自由、不复以为隶役、",
      "11": "后乃反悔、令其所释仆婢、归而事之、仍为仆婢、",
      "12": "故耶和华谕耶利米曰、",
      "13": "以色列之上帝耶和华云、昔我导尔祖出埃及、脱于奴隶之室、与之立约曰、",
      "14": "如尔昆弟希伯来人、见鬻于尔、事尔六年、既届七年、当释之自由、惟尔祖不从我言、不侧耳以听、",
      "15": "尔曾转念、行我所悦、宣告自由于邻里、立约于我前、在我寄名之室、",
      "16": "后乃反悔、亵渎我名、各使所释自由之仆婢、归而事尔、仍为仆婢、",
      "17": "故耶和华曰、尔不听我、宣告自由于昆弟邻里、今我宣告自由于尔、即纵锋刃疫疠饥馑于尔、使尔播散于天下万国、",
      "18": "凡背我约、不遵其约之言、即剖犊而过其间、于我前所立者、",
      "19": "犹大与耶路撒冷之牧伯、宦竖祭司、境内诸民、凡过剖犊之间者、",
      "20": "我必付之于敌、及索其命者之手、其尸必为飞鸟野兽所食、",
      "21": "犹大王西底家、暨其牧伯、我必付之于敌、及索其命者之手、并付于巴比伦王军旅之手、即去尔而往者、",
      "22": "耶和华曰、我必命之复返是邑、攻而取之、焚之以火、我亦必使犹大诸邑荒芜、无人居处、"
    },
    "35": {
      "1": "当犹大王约西亚子约雅敬时、耶和华谕耶利米曰、",
      "2": "往利甲家与之言、导之诣耶和华室、入屋饮之以酒、",
      "3": "我遂携哈巴洗尼雅孙、雅利米雅子雅撒尼亚、及其昆弟诸子、暨利甲全家、",
      "4": "导至耶和华室、入上帝仆伊基大利子哈难诸子之屋、其屋邻于牧伯之屋、在沙龙子阍人玛西雅屋之上、",
      "5": "我取爵与杯盈以酒、置利甲人前、语之曰、饮酒、",
      "6": "彼曰、我侪不饮酒、缘我祖利甲子约拿达命我曰、尔及子孙、永勿饮酒、",
      "7": "勿建室、勿播种、勿植葡萄园、亦勿有之、毕生居幕、则延年于羇旅之地、",
      "8": "我祖利甲子约拿达所嘱者、我悉遵之、我与妻室子女、毕生不饮酒、",
      "9": "亦不建室以居、无葡萄园、田畴谷种、",
      "10": "惟居于幕、悉遵我祖约拿达所命而行、",
      "11": "巴比伦王尼布甲尼撒入境时、我侪因惧迦勒底人、及亚兰军旅、则曰、其上耶路撒冷、故我侪居于此、○",
      "12": "耶和华谕耶利米曰、",
      "13": "万军之耶和华、以色列之上帝曰、往告犹大人、暨耶路撒冷居民曰、耶和华云、尔不受教、不听我言乎、",
      "14": "利甲子约拿达命其子孙勿饮酒之言、彼众遵之、迄今听从祖命、而不饮酒、惟我虽夙兴而训尔、尔不我听、",
      "15": "我亦遣我仆诸先知、夙兴而遣之曰、尔各转离恶途、改正其行、不从他神而服事之、则得居于我所锡尔、及尔列祖之地、惟尔不侧耳以听、不从我言、",
      "16": "利甲子约拿达子孙、遵其先人所命、乃斯民不听从我、",
      "17": "故万军之上帝耶和华、以色列之上帝曰、我必降所言之灾于犹大人、及耶路撒冷居民、以我谕之而彼不听、召之而彼不应也、",
      "18": "耶利米语利甲家曰、万军之耶和华、以色列之上帝云、因尔从尔祖约拿达之命、守其诸诫、行其所谕、",
      "19": "故利甲子约拿达、必永不乏人、侍于我前、万军之耶和华、以色列之上帝言之矣、"
    },
    "36": {
      "1": "犹大王约西亚子约雅敬四年、耶和华谕耶利米曰、",
      "2": "尔取一卷、以我自约西亚时、迄于今日、责以色列犹大、及诸国、所谕尔之言、书于其上、",
      "3": "庶犹大家得闻我所欲降之灾、则各转离恶途、致我赦其愆尤罪戾、",
      "4": "耶利米遂召尼利亚子巴录至、巴录以耶利米口传耶和华所谕之言、书之于卷、",
      "5": "耶利米命巴录曰、我被幽禁、不能诣耶和华室、",
      "6": "尔往、以我口所传、尔所书于卷之耶和华言、在耶和华室、于禁食之期诵之、俾民闻之、亦使自犹大诸邑而来之人闻之、",
      "7": "庶斯民在耶和华前祈祷、各转离其恶途、盖耶和华所言加于斯民之忿怒甚大也、",
      "8": "尼利亚子巴录、循先知耶利米所命、在耶和华室、诵卷中耶和华之言、○",
      "9": "犹大王约西亚子约雅敬五年九月、耶路撒冷居民、及自犹大诸邑、至耶路撒冷之众、宣告禁食于耶和华前、",
      "10": "巴录在耶和华室、上院新门之场、沙番子缮写基玛利雅之屋、诵卷中耶利米之言、俾众闻之、",
      "11": "沙番孙、基玛利雅子米该亚、既闻卷中耶和华之言、",
      "12": "则诣王宫、入缮写之屋、见诸牧伯、即缮写以利沙玛、示玛雅子第莱雅、亚革波子以利拿单、沙番子基玛利雅、哈拿尼雅子西底家、所有牧伯、咸坐于彼、",
      "13": "米该亚以在巴录诵卷时、所闻之言、悉告之、",
      "14": "诸牧伯遣古示曾孙、示利米雅孙、尼探雅子犹底、诣巴录曰、携尔所诵、俾民听闻之卷而至、尼利亚子巴录、遂携卷而至、",
      "15": "众语之曰、坐而诵之、俾我闻焉、巴录诵之使闻、",
      "16": "众闻斯言、则惧、转而相视、语巴录曰、我必以斯言告王、",
      "17": "又问巴录曰、尔若何由其口而书此言、请以告我、",
      "18": "巴录曰、彼以口述于我、我以墨书于卷也、",
      "19": "牧伯谓巴录曰、尔与耶利米宜往匿、毋令人知尔所在、",
      "20": "牧伯藏其卷于缮写以利沙玛之屋、入院见王、悉述斯言、使王听之、",
      "21": "王遣犹底往取其卷、遂自缮写以利沙玛屋、取之而至、诵之、使王及侍侧之牧伯闻之、",
      "22": "时维九月、王坐御寒之室、有炉爇于其前、",
      "23": "犹底诵竟三四篇、王以书刀割之、投诸炉火、迨卷尽焚、",
      "24": "王及臣仆虽闻斯言、不畏惧、不裂衣、",
      "25": "且以利拿单、第莱雅、基玛利雅求王、勿焚其卷、而王弗听、",
      "26": "王命王子耶拉篾、与亚斯列子西莱亚、亚伯叠子示利米雅、执缮写巴录、及先知耶利米、然耶和华匿之、○",
      "27": "王既焚卷、上有巴录由耶利米口所书之言、耶和华谕耶利米曰、",
      "28": "复取一卷、以犹大王约雅敬所焚前卷之言、书于其上、",
      "29": "且论犹大王约雅敬曰、耶和华云、尔焚其卷曰、汝奚录于上云、巴比伦王必至、毁灭斯土、使其人畜俱泯、",
      "30": "故耶和华论犹大王约雅敬曰、彼必无人坐大卫之位、其尸被掷于外、昼受暑、夜经霜、",
      "31": "我必因其罪愆罚之、与其子孙臣仆、降所言之灾于彼、及耶路撒冷居民、犹大之众、而彼不听、",
      "32": "耶利米复取一卷、畀尼利亚子缮写巴录、彼由耶利米口、以犹大王约雅敬所焚前卷之言、书于其上、又增多词、其义相同、"
    },
    "37": {
      "1": "约西亚子西底家、代约雅敬子哥尼雅、为王于犹大地、乃巴比伦王尼布甲尼撒立之也、",
      "2": "耶和华藉先知耶利米所谕之言、彼与其臣仆、及斯土之民、咸不听从、○",
      "3": "西底家王遣示利米雅子犹甲、与祭司玛西雅子西番雅、往见先知耶利米曰、请尔为我祷我上帝耶和华、",
      "4": "时、耶利米未下狱、尚出入于民中、",
      "5": "法老之军旅自埃及而出、围耶路撒冷之迦勒底人闻之、遂撤营、离耶路撒冷、",
      "6": "耶和华谕耶利米曰、",
      "7": "以色列之上帝耶和华云、其告遣尔问我之犹大王曰、法老之军旅出以助尔、必返埃及、入其故土、",
      "8": "迦勒底人必复来攻斯邑、取而焚之、",
      "9": "耶和华曰、毋自欺云、迦勒底人必去我、必不去也、",
      "10": "攻尔之迦勒底人、尔纵击其全军、惟遗受创者于其中、彼必自幕而起、火焚斯邑、○",
      "11": "迦勒底军为惧法老之军、既撤营、离耶路撒冷、",
      "12": "耶利米出耶路撒冷、欲往便雅悯地、得其业于民中、",
      "13": "既至便雅悯门、有阍长名伊利雅、乃哈拿尼亚孙、示利米雅子也、执先知耶利米、曰、汝降迦勒底人也、",
      "14": "耶利米曰、妄哉、我不降迦勒底人、伊利雅弗听、执耶利米、解至牧伯、",
      "15": "诸牧伯怒耶利米、挞之、囚于缮写约拿单室、盖以此室为狱也、",
      "16": "耶利米下狱、幽之于室多日、",
      "17": "西底家王遣人携之出、王在宫潜问之曰、耶和华有言乎、耶利米曰、有、又曰、尔必付于巴比伦王之手、",
      "18": "耶利米谓西底家王曰、我何所干罪于尔、或尔臣仆、或庶民、致幽我于狱耶、",
      "19": "尔之先知与尔预言曰、巴比伦王必不至而攻尔、及斯土、其人安在、",
      "20": "我主我王欤、请尔听之、纳我所求、毋令我复返缮写约拿单之室、免我死亡、",
      "21": "西底家王乃命幽耶利米于护军之院、日由饼市、取饼一方与之、迨及邑中之饼告罄、耶利米遂拘留于护军之院、"
    },
    "38": {
      "1": "玛坦子示法提雅、巴施户珥子基大利、示利米雅子犹甲、玛基雅子巴示户珥、闻耶利米告民众之言曰、",
      "2": "耶和华云、凡居此邑者、必亡于锋刃、饥馑疫疠、惟出而归迦勒底人者、必得生存、获其生命、如获掠物、",
      "3": "耶和华又曰、是邑必付于巴比伦王军旅之手、彼必取之、",
      "4": "牧伯奏王曰、斯人不求民利、惟求其害、请致之死、盖彼所言、使邑中所遗之战士庶民、厥手咸弱、",
      "5": "西底家王曰、彼在尔手、王不能御尔也、",
      "6": "彼众遂执耶利米、囚于王子玛基雅之井、在护军院内、以绳缒之下、井无水而有泥、耶利米乃陷于泥中、",
      "7": "时、王坐于便雅悯门、王宫宦竖、古实人以伯米勒、闻耶利米囚于井、",
      "8": "则出王宫、告王曰、",
      "9": "我主我王欤、彼众于先知耶利米、所行皆恶、下之于井、邑中乏粮、恐其因饥而死焉、",
      "10": "王命古实人以伯米勒曰、尔自此率三十人往、在先知耶利米未死之先、出之于井、",
      "11": "以伯米勒遂率其人而往、入王宫、至库下、取敝布及旧衣、以绳缒之于井、至耶利米所、",
      "12": "古实人以伯米勒谓耶利米曰、以此敝布旧衣、置尔腋下、系之以绳、耶利米依此而行、",
      "13": "众以绳曳之出井、耶利米则居于护军之院、○",
      "14": "西底家王遣人携先知耶利米、入耶和华室第三门觐王、王语之曰、我问尔一事、尔毋隐于我、",
      "15": "耶利米对曰、我若告尔、尔岂不杀我乎、我若劝尔、尔必不听、",
      "16": "西底家王私与耶利米誓曰、我指肇造我魂、维生之耶和华而誓、必不杀尔、亦不付尔于索尔命者之手、",
      "17": "耶利米曰、万军之耶和华、以色列之上帝云、如尔出降于巴比伦王之牧伯、则可得生、斯邑不焚于火、尔及举家、亦可生存、",
      "18": "如尔不出降于巴比伦王之牧伯、是邑必付于迦勒底人手、焚之以火、尔亦不得脱于其手、",
      "19": "西底家王谓耶利米曰、我恐迦勒底人、付我于投降之犹大人手、彼则侮我、",
      "20": "耶利米曰、必不付尔、求尔循我所传耶和华之命、尔则获益、而存生命、",
      "21": "如尔不出、耶和华有言示我曰、",
      "22": "犹大王宫所遗之妇、必被携出、至巴比伦王之牧伯、论尔曰、汝之良朋、诱尔而获胜、见尔足陷于泥、则反而退焉、",
      "23": "尔之妻孥、必被携出、至迦勒底人、尔亦不得脱于其手、必为巴比伦王之手所擒、且使斯邑被焚、",
      "24": "西底家语耶利米曰、斯言勿令人知、尔则不死、",
      "25": "如牧伯闻我与汝言、而诣尔曰、尔与王所言、及王所语尔者、告我毋隐、我则不杀尔、",
      "26": "尔当语之曰、我乃求王、勿使我复返约拿单之室、免死于彼、",
      "27": "诸牧伯诣耶利米问之、彼循王所命以答、其事不泄、众遂止、不与之言、",
      "28": "耶利米处于护军之院、迨至耶路撒冷被取之日、"
    },
    "39": {
      "1": "犹大王西底家九年十月、巴比伦王尼布甲尼撒、率其全军围耶路撒冷、",
      "2": "西底家十一年四月九日、城破、",
      "3": "巴比伦王之牧伯、尼甲沙利薛、三甲尼波、宦官长撒西金、博士长尼甲沙利薛、及巴比伦王其余之牧伯、咸入、坐于中门、",
      "4": "犹大王西底家、与诸战士见之、遂夜遁、沿王囿、由两垣间之门出邑、向亚拉巴而去、",
      "5": "迦勒底军旅追之、追及西底家于耶利哥平原、执之、携至哈马地之利比拉、巴比伦王尼布甲尼撒所、而审鞫之、",
      "6": "巴比伦王在利比拉、戮西底家诸子、使之目睹、亦戮犹大诸贵胄、",
      "7": "抉西底家之目、絷之以链、欲携至巴比伦、",
      "8": "迦勒底人火焚王宫民室、毁耶路撒冷城垣、",
      "9": "侍卫长尼布撒拉旦、以邑中遗民、与归降者、及其余之众、咸虏至巴比伦、",
      "10": "惟民中贫乏无业者、侍卫长尼布撒拉旦留之于犹大地、以田畴葡萄园、同时给之、",
      "11": "巴比伦王尼布甲尼撒论耶利米、命侍卫长尼布撒拉旦曰、",
      "12": "尔携之去、善遇之、勿加害、如其所言而待之、",
      "13": "侍卫长尼布撒拉旦、宦官长尼布沙斯班、博士长尼甲沙利薛、与巴比伦王诸长官、",
      "14": "遣人提耶利米、出于护军之院、付于沙番孙、亚希甘子基大利、携之归家、居于民中、○",
      "15": "耶利米尚幽于护军之院时、耶和华谕之曰、",
      "16": "往告古实人以伯米勒曰、万军之耶和华、以色列之上帝云、我言降灾、不降福于斯邑、日至必应于尔前、",
      "17": "惟于是日、我必拯尔、不被付于尔所惧者之手、耶和华言之矣、",
      "18": "盖尔惟我是赖、我必拯尔、不仆于刃、俾获生命、如获掠物、耶和华言之矣、"
    },
    "40": {
      "1": "耶路撒冷与犹大人被虏、徙于巴比伦时、耶利米处于其中、仍系以链、侍卫长尼布撒拉旦、于拉玛释之之后、耶和华有言谕耶利米、",
      "2": "侍卫长召耶利米、谓之曰、尔上帝耶和华、曾言降灾于斯土、",
      "3": "今果如其所言而行、乃缘尔曹干罪于耶和华、不从其言、故遭此事、",
      "4": "我今日释尔、解尔手链、如尔视偕我往巴比伦为善、则行、我必眷顾尔、如尔视偕我往巴比伦为不善、则止、全地俱在尔前、尔视何方为善为宜、则往焉、",
      "5": "耶利米尚未返、侍卫长又曰、巴比伦王立沙番孙、亚希甘子基大利、为犹大诸邑方伯、尔可归之、偕居民中、或往尔所欲往之地、侍卫长馈以糇粮礼物、任其所之、",
      "6": "耶利米遂往米斯巴、诣亚希甘子基大利、与斯土之遗民偕居焉、○",
      "7": "在郊野之军长、及其从者、闻巴比伦王立亚希甘子基大利、为斯土方伯、以男女幼稚、及国中之贫乏、未虏至巴比伦者付之、",
      "8": "尼探雅子以实玛利、加利亚二子约哈难、约拿单、单户篾子西莱亚、尼陀法人以斐诸子、玛迦人子耶撒尼亚、及其从者、则咸至米斯巴、见基大利、",
      "9": "沙番孙、亚希甘子基大利、与彼及其从者誓曰、毋以服事迦勒底人为惧、其居斯土、服事巴比伦王、则必获益、",
      "10": "若我、必居米斯巴、侍来此之迦勒底人、尔其积酒、与夏果及油、盛之以器、居于所得之邑、",
      "11": "在摩押、亚扪族、以东、及各国之犹大人、闻巴比伦王留犹大遗民、并立沙番孙、亚希甘子基大利治之、",
      "12": "则自逐至之处、返犹大地、至米斯巴、见基大利、积酒与夏果甚多、○",
      "13": "加利亚子约哈难、及在郊野之军长、至米斯巴、见基大利、",
      "14": "谓之曰、亚扪族王巴利斯、遣尼探雅子以实玛利、欲取尔命、尔知之乎、亚希甘子基大利弗信之、",
      "15": "加利亚子约哈难、在米斯巴密语基大利曰、求尔许我往杀尼探雅子以实玛利、必无知者、奚容其取尔命、使归尔之犹大人离散、致犹大之遗民灭亡、",
      "16": "亚希甘子基大利、谓加利亚子约哈难曰、尔勿为此、尔所言以实玛利之事妄也、"
    },
    "41": {
      "1": "七月、宗室以利沙玛孙、尼探雅子、王之臣仆以实玛利、与从者十人至米斯巴、见亚希甘子基大利、在彼与之共食、",
      "2": "尼探雅子以实玛利、与从者十人起、以刃击沙番孙、亚希甘子基大利、即巴比伦王所立为斯土方伯者、",
      "3": "在米斯巴偕基大利之犹大人、及所遇之武士迦勒底人、以实玛利亦杀之、",
      "4": "杀基大利、越至二日、尚无人知、",
      "5": "有八十人、自示剑示罗撒玛利亚来、咸薙须裂衣自割、手持素祭乳香、欲诣耶和华室、",
      "6": "尼探雅子以实玛利、自米斯巴出而迓之、且行且哭、既遇之、则曰、来见亚希甘子基大利、",
      "7": "迨入于邑、尼探雅子以实玛利与从者、杀而投之于井、",
      "8": "其中有十人谓以实玛利曰、毋杀我、我有小麦麰麦、与油及蜜、藏于田间、遂不杀之于昆弟中、",
      "9": "尼探雅子以实玛利、投所杀之尸于井、在基大利旁、是井乃亚撒王因惧以色列王巴沙而凿者、尼探雅子以实玛利、以所杀之尸满之、",
      "10": "又虏米斯巴遗民、及王诸女、所有之众、即侍卫长尼布撒拉旦所付于亚希甘子基大利者、尼探雅子以实玛利虏之、起而欲往亚扪族、○",
      "11": "加利亚子约哈难、及所偕之军长、闻尼探雅子以实玛利所行之恶、",
      "12": "则率众往战尼探雅子以实玛利、遇于基遍大泉之旁、",
      "13": "以实玛利所偕之众、见加利亚子约哈难、及所偕之军长、则喜、",
      "14": "以实玛利自米斯巴所虏之众、乃反而归加利亚子约哈难、",
      "15": "惟尼探雅子以实玛利与八人、脱于约哈难、而往亚扪族、",
      "16": "尼探雅子以实玛利杀亚希甘子基大利之后、加利亚子约哈难、及所偕之军长、取所救之遗民、战士、妇女、幼稚、宦竖、自基遍而反者、离米斯巴、",
      "17": "往居金罕旅所、近伯利恒、欲入埃及、",
      "18": "彼众畏迦勒底人、因尼探雅子以实玛利、杀巴比伦王所立斯土之方伯、亚希甘子基大利也、"
    },
    "42": {
      "1": "斯时诸军长、与加利亚子约哈难、何沙雅子耶撒尼亚、以及庶民、自尊逮卑悉前、",
      "2": "谓先知耶利米曰、容我遗民所求、陈于尔前、请尔为我祷尔上帝耶和华、我侪素众、今所遗者甚寡、如尔目睹、",
      "3": "愿尔上帝耶和华、示我当行之途、当为之事、",
      "4": "先知耶利米曰、我闻尔言矣、必循所言、为尔祷尔上帝耶和华、凡耶和华所应尔者、我必告尔、一无所隐、",
      "5": "众谓耶利米曰、尔上帝耶和华遣尔谕我之言、我侪若不尽从、愿耶和华于尔我前、为诚实忠信之证、",
      "6": "今我请尔诣我上帝耶和华、彼之所言、或祸或福、我必从之、我从我上帝耶和华之言、则必获益、○",
      "7": "越十日、耶和华谕耶利米、",
      "8": "遂召加利亚子约哈难、与所偕之军长、以及庶民、自尊逮卑、",
      "9": "谓之曰、尔曹遣我、为尔祷于以色列之上帝耶和华、彼云、",
      "10": "如尔仍居斯土、我必建尔而不毁之、植尔而不拔之、昔我降灾于尔、今回厥意焉、",
      "11": "耶和华曰、尔惧巴比伦王、今勿惧焉、盖我与尔偕、以拯尔脱于其手、勿惧之、",
      "12": "我矜恤尔、使彼亦矜恤尔、俾尔归于故土、",
      "13": "如尔曰、我不居斯土、而不从尔上帝耶和华之言、",
      "14": "曰、不然、我必入埃及地、在彼不睹战事、不闻角声、不乏食而饥饿、爰处爰居、",
      "15": "犹大之遗民欤、今听耶和华言、万军之耶和华、以色列之上帝曰、如尔定厥趋向、入埃及而居之、",
      "16": "则尔所惧之锋刃、必追及尔于埃及地、所畏之饥馑、亦必迫从尔于埃及、尔必死于彼、",
      "17": "凡定趋向、往埃及而居者、必亡于锋刃、饥馑疫疠、不遗一人、脱于我所降之灾、",
      "18": "万军之耶和华、以色列之上帝曰、昔我倾怒泄忿于耶路撒冷居民、尔入埃及时、我亦必如是倾怒于尔、致尔成为可憎可骇、可诅可辱、不得复睹斯土、",
      "19": "犹大之遗民欤、耶和华论尔、既言毋入埃及、我今日警戒尔矣、尔当知之、",
      "20": "尔行诈以自害、因尔遣我诣尔上帝耶和华曰、为我祷我上帝耶和华、凡我上帝耶和华所言者、悉以告我、我必行之、",
      "21": "我今日已悉告尔、而尔上帝耶和华、遣我诣尔所谕之言、尔乃一无所从、",
      "22": "今尔当知、尔必亡于锋刃、饥馑疫疠、在尔所欲往居之处、"
    },
    "43": {
      "1": "耶利米与民言毕其上帝耶和华之言、即上帝耶和华遣彼所谕者、",
      "2": "何沙雅子亚撒利亚、加利亚子约哈难、及狂傲之辈、谓耶利米曰、尔言诳也、我之上帝耶和华未遣尔曰、尔曹勿入埃及而居、",
      "3": "惟尼利亚子巴录怂恿尔以敌我、欲付我于迦勒底人手使之杀我、或虏我至巴比伦、",
      "4": "于是加利亚子约哈难、与诸军长、及庶民、咸不从耶和华之言、居犹大地、",
      "5": "加利亚子约哈难、及诸军长、遂携犹大遗民、即自逐至之国、返而寄居犹大地者、",
      "6": "男女幼稚王女、及侍卫长尼布撒拉旦、所付于沙番孙亚希甘子基大利之众、与先知耶利米、尼利亚子巴录、",
      "7": "入埃及地、至答比匿、不从耶和华言、○",
      "8": "在答比匿、耶和华谕耶利米曰、",
      "9": "手取巨石、藏于答比匿法老宫门前铺砖地之泥中、使犹大人目睹、",
      "10": "告之曰、万军之耶和华、以色列之上帝云、我必召我仆巴比伦王尼布甲尼撒、置其位于我所藏之石、张其王幕于上、",
      "11": "彼至击埃及地、当死者必死之、当虏者必虏之、当刃者必刃之、",
      "12": "我将纵火于埃及诸神之庙、彼必焚之、掠之、取埃及地以归己、如牧者之衣衣、自彼安然而出、",
      "13": "亦必碎埃及地伯示麦之柱像、火焚埃及诸神之庙、"
    },
    "44": {
      "1": "论居埃及之犹大人、即处密夺、答比匿、挪弗与巴忒罗地者、耶和华谕耶利米曰、",
      "2": "万军之耶和华、以色列之上帝云、我所降于耶路撒冷、及犹大诸邑之灾、尔目睹之、今为荒芜、无人居处、",
      "3": "乃因其人行恶、以激我怒、焚香以事他神、即彼与尔、及尔列祖所未识者、",
      "4": "我遣我仆诸先知诣尔、夙兴而遣之曰、噫、此可憎之事、我所疾者、尔勿行之、",
      "5": "惟彼不从、不侧耳以听、不改其恶仍焚香于他神、",
      "6": "故我倾怒泄忿于犹大诸邑、及耶路撒冷街衢、如火之焚、使之荒寂、有如今日、",
      "7": "万军之上帝耶和华、以色列之上帝曰、尔曹奚为行此大恶、自害厥命、俾男女孩提乳子、悉绝于犹大、靡有孑遗、",
      "8": "缘以尔手所为、激我震怒、在所往居之埃及地、焚香于他神、致尔见绝、在天下万国中、成为可诅可辱、",
      "9": "尔祖之恶、及犹大王与后之恶、尔与尔妻之恶、即在犹大地、与耶路撒冷街衢所行者、尔忘之乎、",
      "10": "彼众至今、犹不自卑、不畏我所示尔及尔祖之律例典章、而遵行之、",
      "11": "故万军之耶和华、以色列之上帝曰、我必注目于尔、而加以祸、翦灭犹大众、",
      "12": "犹大遗民、定厥趋向、往居埃及地者、我必取而歼之、彼必仆于埃及地、亡于锋刃饥馑、自尊逮卑、悉灭于锋刃饥馑、成为可憎可骇、可诅可辱、",
      "13": "我必罚居埃及地者、如以锋刃饥馑疫疠、罚耶路撒冷然、",
      "14": "使犹大遗民、往居埃及、欲返犹大地而居者除逃脱之数人外、无一得逸而归、○",
      "15": "凡知其妻焚香于他神者、与旁立诸妇、即居埃及巴忒罗之众、聚为大会、答耶利米曰、",
      "16": "尔托耶和华名谕我之言、我不听从、",
      "17": "我必成我口所言、焚香灌奠于天后、循我及我祖、我王、我牧伯、在犹大诸邑、及耶路撒冷街衢所为、盖其时我侪足食晏安、不遘灾祸、",
      "18": "自我不焚香灌奠于天后、则无不缺乏、亡于锋刃饥馑、",
      "19": "我焚香灌奠于天后、作饼以象其形、加以灌奠、我夫岂不与乎、",
      "20": "耶利米谓答之之男女庶民曰、",
      "21": "尔与尔祖、诸王牧伯、及斯土庶民、焚香于犹大诸邑、与耶路撒冷街衢、耶和华岂不记忆之、思念之、",
      "22": "因尔所行之恶、所作可憎之事、耶和华不能复忍、故尔土地成为荒芜、可骇可诅、无人居处、有如今日、",
      "23": "尔曹焚香、获罪于耶和华、不从耶和华之言、不遵其律例、典章法度、故遘此灾、有如今日、○",
      "24": "耶利米又谓庶民、及诸妇曰、居埃及地之犹大人、其听耶和华言、",
      "25": "万军之耶和华、以色列之上帝云、尔与尔妻、口所言者以手成之、曰、我必如我所许之愿、焚香灌奠于天后、今可坚尔愿而偿之、",
      "26": "居埃及地之犹大人、其听耶和华言、耶和华曰、我已指我大名而誓、凡居埃及之犹大人、后必无一人、口道我名曰、我指维生之主耶和华而誓、",
      "27": "我必儆醒而降以祸、不降以福、凡在埃及之犹大人、必亡于锋刃饥馑、至于尽灭、",
      "28": "脱于锋刃、自埃及返犹大者、为数无几、犹大遗民、入埃及而居者、必知伊谁之言得应、我之言欤、抑彼之言欤、",
      "29": "耶和华曰、我必罚尔于斯土、有兆可征、使尔知我所言降祸于尔、其言必应、",
      "30": "我必以埃及王法老合弗拉、付于厥敌、及索其命者之手、如我以犹大王西底家、付于厥敌、及索其命者巴比伦王尼布甲尼撒之手、耶和华言之矣、"
    },
    "45": {
      "1": "犹大王约西亚子约雅敬四年、尼利亚子巴录、以先知耶利米口传之言、笔之于书、时耶利米谓巴录曰、",
      "2": "巴录欤、以色列之上帝耶和华谕尔曰、",
      "3": "尔尝云、祸哉我也、耶和华于我痛苦之上、增以忧戚、我呻吟而疲惫、不获绥安、",
      "4": "耶和华命我告尔曰、耶和华云、我所建者、必毁之、我所植者、必拔之、全地皆然、",
      "5": "耶和华曰、尔犹为己图大事乎、勿图焉、我必降灾于凡有血气者、惟使尔于所往之地、得获生命、如获掠物、耶和华言之矣、"
    },
    "46": {
      "1": "耶和华论列国、所谕耶利米之言、○",
      "2": "论埃及、即论埃及王法老尼哥之军旅、屯于伯拉河滨之迦基米施、在犹大王约西亚子约雅敬四年、为巴比伦王尼布甲尼撒所击、",
      "3": "曰、其备干盾、进而战鬬、",
      "4": "骑士欤、备马而乘、贯胄而立、砺乃戈、擐乃甲、",
      "5": "耶和华曰、我奚见此哉、彼众惊而却退、勇士败溃、急遁不顾其后、四周惶恐、",
      "6": "毋令疾趋者遁逃、毋令有勇者得逸、在北方伯拉河滨、众咸踬而颠、",
      "7": "彼若尼罗之涨溢、若川流之汹涌者、谁欤、",
      "8": "若尼罗之涨溢、若川流之汹涌者、乃埃及也、彼曰、我必兴起、掩盖全地、毁其城邑、灭其居民、",
      "9": "马其疾上、车其急驰、为勇士者、执干之古实与弗人、挽弓之路德人、其出哉、",
      "10": "是为万军之主耶和华之日、乃复仇之日、彼必复仇于敌、使刃食人而饱、饮血而足、缘万军之主耶和华、在北方伯拉河滨、有祀事焉、",
      "11": "埃及处女欤、其往基列而取乳香、尔用多药、亦属徒然、不可医也、",
      "12": "尔之耻辱闻于列邦、尔之呼号充乎遍地、盖勇士与勇士互冲、二者同仆、○",
      "13": "巴比伦王尼布甲尼撒、将至击埃及地、耶和华谕先知耶利米之言、",
      "14": "曰、尔其播于埃及、传于密夺、宣于挪弗答比匿云、出而屹立、预为之备、尔之四周、已见吞于锋刃、",
      "15": "尔之壮士、曷被冲没、彼之不立、因耶和华逐之也、",
      "16": "彼令多人颠仆、互相枕藉、乃曰起哉、我侪归本族、返故土、以避凶刃、",
      "17": "至则呼曰、埃及王法老败矣、其机已失矣、",
      "18": "大君王名万军之耶和华曰、我指己生而誓、彼之来也、若山中之他泊、若海滨之迦密、",
      "19": "埃及处女欤、尔必见虏、宜备行李、盖挪弗必荒芜焚毁、无人居处、",
      "20": "埃及乃为美犊、惟有蜚虻自北而来、今已至矣、",
      "21": "其中雇卒、犹阑中之犊、咸却退遁逃、而不坚立、因其患难之日、受罚之时至矣、",
      "22": "其声如蛇之行、盖敌率军而来、执斧若樵夫然、",
      "23": "耶和华曰、林木虽难窥察、敌必伐之、因彼多于蝗虫、不可胜数、",
      "24": "埃及处女必蒙羞耻、见付于北方人之手、",
      "25": "万军之耶和华、以色列之上帝曰、我必罚挪之亚扪暨法老、埃及与其诸神诸王、及凡恃法老者、",
      "26": "付于索其命者之手、及巴比伦王尼布甲尼撒、与其臣仆之手、厥后埃及必有居民、犹如古昔、耶和华言之矣、○",
      "27": "我仆雅各欤、毋畏惧、以色列欤、毋惊惶、我必拯尔于远方、援尔苗裔于虏至之地、雅各必返、宁谧绥安、无人使之恐怖、",
      "28": "耶和华曰、我仆雅各欤、毋畏惧、盖我偕尔、我必尽灭我驱尔所至之邦、而不尽灭尔、惟从宽责尔、不能不罚尔焉、"
    },
    "47": {
      "1": "法老未击迦萨之先、耶和华论非利士人、谕先知耶利米之言、○",
      "2": "耶和华云、有水自北方涌出、将成汎滥之河、淹没斯土、与其所有、及厥城邑居民、众皆哀哭、境内诸民号啕、",
      "3": "健马蹄踏、有声隆隆、战车冲击、其轮轰轰、为父者闻之而手弱、不回顾其子女、",
      "4": "盖歼灭非利士人之日至、必于推罗西顿绝其助者、耶和华必灭非利士人、即迦斐托岛之遗民、",
      "5": "迦萨已髡、谷中亚实基伦之余、归于乌有、尔割己身、伊于胡底、",
      "6": "耶和华之刃欤、尔将何时休息、其入于鞘、安然不动、",
      "7": "耶和华既有命、尔焉能休息乎、攻亚实基伦及海滨、乃彼所定也、"
    },
    "48": {
      "1": "论摩押、万军之耶和华、以色列之上帝曰、祸哉尼波、成为荒芜、基列亭被取蒙羞、米斯迦被毁抱愧、",
      "2": "摩押不复得誉、在希实本、有人谋害之曰、其来灭之、俾不复为国、玛得缅欤、尔亦将荒寂、锋刃必追袭尔也、",
      "3": "自何罗念有声曰、荒芜矣、毁坏大哉、",
      "4": "摩押见灭、幼稚哀号、厥声远闻、",
      "5": "彼上鲁希、哭泣不已、下何罗念、则闻毁坏愁惨之声、",
      "6": "尔其遁逃、自救生命、若旷野之杜松、",
      "7": "尔恃己之作为、己之财宝、必被取焉、基抹与其祭司牧伯、亦皆被虏、",
      "8": "残贼者必入诸邑、无一可免、山谷平原、咸受毁灭、如耶和华所言、",
      "9": "其子摩押以翼、致可飞而遁去、诸邑将为荒芜、无人居处、",
      "10": "作耶和华之工而草率者、可诅也、凡阻其刃不经血者、亦可诅也、",
      "11": "摩押自幼安逸、若酒澄滓、未从此器倾于彼器、故其味犹存、香气未变、",
      "12": "耶和华曰、时日将至、我必遣司酒者倾之、空其器、毁其瓶、",
      "13": "摩押必因基抹而愧怍、如以色列家恃伯特利而愧怍然、",
      "14": "尔曹奚曰、我乃壮士、有勇战鬬、",
      "15": "大君王名万军之耶和华曰、摩押荒芜、其邑焚毁、烟焰上腾、所简少者、咸被杀戮、",
      "16": "摩押之祸伊迩、其难速临、",
      "17": "在其四周、及凡识其名者、宜哀悼之、曰、强杖美梃、奚断折乎、",
      "18": "处底本之女欤、其下荣位、燥渴而坐、盖残害摩押者、上而攻尔、毁尔保障、",
      "19": "居亚罗珥者欤、其立路隅而瞻望、询逃难之男、脱害之女曰、所作维何、",
      "20": "摩押怀惭被毁、尔其号啕哀哭、告于亚嫩曰、摩押荒芜矣、",
      "21": "有灾降于平原、即何伦、雅杂、米法押、",
      "22": "底本、尼波、伯低比拉太音、",
      "23": "基列亭、伯迦末、伯米恩、",
      "24": "加略、波斯拉、及摩押地遐迩诸邑、",
      "25": "耶和华曰、摩押之角已折、其臂已断、",
      "26": "缘摩押自大、悖逆耶和华、当使之沈醉、辗转于所哇者中、为人姗笑、",
      "27": "尔非姗笑以色列乎、岂遇之于盗贼中乎、每言及之、尔则摇首、",
      "28": "摩押居民欤、当离诸邑、而处岩穴、若鸠巢于涧口、",
      "29": "摩押骄蹇已甚、彼之矜高倨傲、中心自大、我已闻之、",
      "30": "耶和华曰、我知其忿怒乃属虚空、其矜诩未成何事、",
      "31": "故我必为摩押号啕、为其全地哀哭、人为基珥哈列设哭泣、",
      "32": "西比玛之葡萄欤、尔枝逾海、延及雅谢之海、残贼者至、夺尔夏果及葡萄、我必为尔哭泣、较雅谢之哭泣尤甚、",
      "33": "欢欣喜乐、绝于沃壤、及摩押地、我使酒绝于醡、无人践之而欢呼、其欢呼、不为欢呼矣、",
      "34": "自希实本哀号、声闻于以利亚利、延及雅杂、又自琐珥、至于何罗念、与伊基拉施利施亚、盖寗林水滨、将成荒芜、",
      "35": "耶和华曰、在摩押献祭于崇邱、焚香于其神者、我必绝之、",
      "36": "我心为摩押而鸣、若笛发音、为基珥哈列设人而鸣、若箫奏响、因其所获之丰裕已亡也、",
      "37": "厥首尽髡、厥须尽薙、手受割、腰束麻、",
      "38": "摩押屋顶衢间、随在哀哭、盖我毁摩押、如无人悦之器、耶和华言之矣、",
      "39": "摩押何其倾覆、何其号啕、何其惭愧而反、必为四周之人姗笑惊骇、",
      "40": "耶和华曰、敌之至也、有若鹰飞、展翼于摩押、",
      "41": "加略见取、保障被据、是日也、摩押武士心怯、犹临产之妇、",
      "42": "摩押自大、悖逆耶和华、故必毁坏、不复为国、",
      "43": "耶和华曰、摩押居民欤、惊骇坎阱机槛、悉临于尔、",
      "44": "逃于惊骇者、必陷于坎阱、出于坎阱者、必罹于机槛、盖我必使惩罚摩押之年临之、耶和华言之矣、",
      "45": "其逃遁者力竭、立于希实本荫下、火自希实本而出、焰自西宏而发、尽焚摩押之鬓、暨嚣陵者之颠、",
      "46": "祸哉摩押欤、基抹之民已亡、尔子被虏、尔女见掠、",
      "47": "耶和华曰、惟至末日、我必返摩押之俘囚、论摩押受鞫、其言至是而止、"
    },
    "49": {
      "1": "论亚扪人、耶和华曰、以色列岂无子乎、岂乏嗣乎、玛勒堪奚据迦得地、厥民曷居其邑耶、",
      "2": "故耶和华曰、时日将至、我必使战鬬之警、闻于亚扪人之拉巴、俾其成为邱墟、属邑为火所焚、其时以色列、必据昔据以色列者、耶和华言之矣、",
      "3": "希实本欤、其号啕、因艾已荒芜、拉巴女欤、宜号呼、束麻哭泣、踯躅于藩篱间、盖玛勒堪必被虏、其祭司牧伯与焉、",
      "4": "背逆之女欤、奚为夸尔流水之谷、尔恃财宝曰、谁克至我、",
      "5": "万军之主耶和华曰、我必自四周列邦、使惊恐临尔、众各被逐、直趋而出、流离失所、无人抚集、",
      "6": "厥后、我必返亚扪人之俘囚、耶和华言之矣、○",
      "7": "论以东、万军之耶和华曰、今在提幔、不复有智乎、哲人绝其谋略乎、其智销亡乎、",
      "8": "底但居民欤、尔其转而逃遁、居于深处、盖我惩罚以扫之日、必加以灾、",
      "9": "如摘葡萄者诣尔、岂不少有所遗乎、如盗贼夜劫、岂不餍所欲而后已乎、",
      "10": "惟我已裸以扫、露其隐处、致其不能自匿、彼之子孙、兄弟邻里、俱被歼灭、彼亦归于乌有、",
      "11": "当遗尔孤子、我必全其生、尔之嫠妇、亦当恃我、",
      "12": "耶和华曰、不当饮此杯者、必将饮之、尔能尽免刑罚乎、断不得免、必饮之也、",
      "13": "耶和华曰、我指己而誓、波斯拉必成为可骇、可辱可诅、且为荒芜、其属邑永为邱墟、",
      "14": "有风声自耶和华出、我闻之矣、有使奉遣至列邦曰、尔其集而攻之、咸起而战、",
      "15": "盖我使尔以东、在列邦中为微、为人蔑视、",
      "16": "尔居岩穴、据山巅者、白以为可畏、心傲而自欺、尔纵若鹰巢于高处、我必取尔、自彼而降、耶和华言之矣、",
      "17": "以东必成怪异、凡过之者、必将惊骇、因其所遭之祸、而嗤笑之、",
      "18": "耶和华曰、必如所多玛蛾摩拉、及其邻邑之倾覆、无人居处、世人不寓其中、",
      "19": "敌必若狮、自约但之丛林而出、攻其恒茂之草场、我必令其突然逃避、且立所选者治之、谁与我比拟、谁与我争辩、牧者伊谁、立于我前、",
      "20": "故尔宜听耶和华所定攻以东之谋、击提幔居民之志、其群之小者、敌必曳之去、使其草场荒寂、",
      "21": "其倾覆之声、震动大地、其号呼之声、闻于红海、",
      "22": "敌之上也、如鹰之飞、展翮于波斯拉、是日也、以东武士心怯、犹临产之妇、○",
      "23": "论大马色曰、哈马亚珥拔抱愧矣、盖闻凶耗而销沮、海上有忧、不得绥安、",
      "24": "大马色疲惫、转而遁逃、战栗迫之、忧苦临之、犹临产之妇、",
      "25": "得誉之邑、我所悦者、何不早弃之乎、",
      "26": "万军之耶和华曰、是日也、其少者必仆于衢、诸战士寂然无声、",
      "27": "我必燃火于大马色城垣、焚便哈达宫室、○",
      "28": "论基达及夏琐诸国、即巴比伦王尼布甲尼撒所击者、耶和华曰、尔起而往基达、翦灭东方之人、",
      "29": "掠其帐幕群羊、夺其帷幄器皿骆驼、以为己有、向之呼曰、四周惊惶、",
      "30": "耶和华曰、夏琐居民欤、尔其逃遁、游于远方、居于深处、盖巴比伦王尼布甲尼撒定计害尔、决意击尔、",
      "31": "耶和华曰、起而往攻安居无虑之族、无门无楗、独处之民、",
      "32": "其骆驼、尔必夺之、其群畜、尔必掠之、凡薙鬓与须者、我必散之四方、且自四周降灾于彼、耶和华言之矣、",
      "33": "夏琐将为野犬之穴、永久荒芜、无人居处、世人不寓其中、○",
      "34": "犹大王西底家即位时、耶和华论以拦、谕先知耶利米曰、",
      "35": "万军之耶和华云、以拦所恃为强之弓、我必折之、",
      "36": "使四风自天四方而至、以击以拦、散于四方、其被逐者、无国不至、",
      "37": "耶和华曰、我必使以拦人惊惶于敌、及索其命者之箭、降之以灾、即我烈怒、使刃随之、迄于尽灭、",
      "38": "耶和华曰、我必设我位于以拦、灭其君王牧伯、",
      "39": "然至末日、我必返以拦之俘囚、耶和华言之矣、"
    },
    "50": {
      "1": "耶和华论巴比伦与迦勒底地、藉先知耶利米曰、",
      "2": "宜宣告于列邦、竖立旌旆、播扬勿隐、曰、巴比伦被陷、彼勒蒙羞、米罗达倾覆、其神像惭愧、其偶像倾覆、",
      "3": "有民自北方来攻之、使其地荒芜、无人居处、人畜皆逃而去、",
      "4": "耶和华曰、是日是时、以色列人必与犹大人偕来、且行且哭、寻求其上帝耶和华、",
      "5": "面锡安而询其事曰、其来、连属于耶和华、结永久弗忘之约、○",
      "6": "我民曾为亡羊、其牧使入迷途、转徙于山、自此山至彼冈、忘其栖止之所、",
      "7": "凡遇之者、则吞噬之、敌曰、耶和华为义所、乃其列祖之望、而彼干犯之、故我侪无罪焉、",
      "8": "尔其逃出巴比伦、去迦勒底人地、若牡山羊导其群羊、",
      "9": "盖我必使大邦之众、来自北方、以攻巴比伦、列陈击之、于是被陷、敌矢必如精练武士之矢、无徒返者、",
      "10": "耶和华曰、迦勒底将见虏、凡虏之者、皆餍其欲、",
      "11": "劫我业者欤、缘尔欣喜欢忭、放恣若践谷之犊、嘶鸣若健马、",
      "12": "尔母必蒙羞、生尔者必抱愧、为列国之末、亦为旷野、燥土沙漠、",
      "13": "缘耶和华之怒、必成荒芜、无人居处、凡过巴比伦者、必将惊骇、因其所遭之祸、而嗤笑之、",
      "14": "挽弓之众欤、尔其列陈、环攻巴比伦、射之毋惜厥矢、以其干罪于耶和华也、",
      "15": "环之而呼、彼已投诚、其堞毁坏、其垣倾圮、斯乃耶和华复仇、尔当复仇于彼、依其所行而报之、",
      "16": "在巴比伦播种者、与穑时执镰者宜悉绝之、缘惧残酷之刃、必各返本族、归故土、○",
      "17": "以色列乃离散之羊、为狮所逐、始则亚述王吞噬之、终则巴比伦王尼布甲尼撒折其骨、",
      "18": "故万军之耶和华、以色列之上帝曰、我必罚巴比伦王与其地、若罚亚述王然、",
      "19": "导以色列归其牧场、得食于迦密巴珊、餍足于以法莲冈、与基列地、",
      "20": "耶和华曰、是日是时、人必求以色列之愆尤、而无有焉、求犹大之罪戾、而不见焉、盖我必赦宥我所存之遗民也、○",
      "21": "耶和华曰、上攻米拉大翁地、及北割居民、杀戮而尽灭之、循我所命而行、",
      "22": "战鬬倾覆之声、闻于境内、",
      "23": "击全地之锤、奚断折乎、巴比伦在列国中、奚荒芜乎、",
      "24": "巴比伦欤、我为尔设机槛、尔不觉而陷之、为人所遇、为人所擒、以尔与耶和华争也、",
      "25": "万军之主耶和华、有事于迦勒底人地、启其武库、出其震怒之械、",
      "26": "尔曹当自极远之境而来、开其仓廪、积之如堆、灭之务尽、俾无所遗、",
      "27": "宰其牡犊、使至屠所、祸哉其人、盖彼受罚之日至矣、",
      "28": "自巴比伦逃脱者、扬声宣告于锡安、我上帝耶和华复仇、为其殿宇复仇也、",
      "29": "其集挽弓之众、来攻巴比伦、列营围之、勿容一人逃遁、循其所为而报之、依其所行以待之、缘彼狂傲、悖逆以色列之圣者耶和华也、",
      "30": "耶和华曰、是日也、其少者必仆于衢、诸战士寂然无声、",
      "31": "万军之主耶和华曰、狂傲者欤、我为尔敌、尔日已至、即罚尔之时也、",
      "32": "狂傲者必踬而颠、无人起之、我必燃火于其诸邑、焚其四周所有、○",
      "33": "万军之耶和华曰、以色列人及犹大人、同受暴虐、虏之者坚持不释、",
      "34": "赎之者有力、厥名为万军之耶和华、必伸其冤、锡大地绥安、使巴比伦居民烦扰、",
      "35": "耶和华曰、刃临于迦勒底人、与巴比伦居民、及其牧伯哲士、",
      "36": "刃临于矜夸者、使为愚蠢、刃临于其武士、使之惊惶、",
      "37": "刃临于其马与车、暨其中杂族、使若妇女、刃临于其货财、使遭攘夺、",
      "38": "旱及于诸水、使之尽涸、因其为雕像之境也、彼众若狂以奉偶像、",
      "39": "故野兽与豺狼、必居于彼、鸵鸟亦处其间、永为荒墟、历世无人居处、",
      "40": "耶和华曰、必如所多玛蛾摩拉、及其邻邑之倾覆、无人居处、世人不寓其中、",
      "41": "有一族自北方而来、有大国及诸王被激、自地极而起、",
      "42": "执弓与戟、残忍不慈、声若海涛之漰渤、巴比伦女欤、彼乘马而来、列陈以攻尔、",
      "43": "巴比伦王闻声而手弱、凄楚迫之、痛苦若临产之妇、",
      "44": "敌必若狮、自约但之丛林而出、攻其恒茂之草场、我必令其突然逃避、且立所选者治之、谁与我比拟、谁与我争辩、牧者伊谁、立于我前、",
      "45": "故尔宜听耶和华所定攻巴比伦之谋、击迦勒底地之志、其群之小者、敌必曳之去、使其草场荒寂、",
      "46": "巴比伦倾覆之声、震动大地、号呼之声、闻于列邦、"
    },
    "51": {
      "1": "耶和华曰、我必起肃杀之风、以击巴比伦、及立加米居民、",
      "2": "遣外邦人往巴比伦以簸之、空虚其境、其遘难之日、敌必环而攻之、",
      "3": "射者当挽厥弓、射彼之挽弓者、及擐甲而立者、勿顾惜其少者、必尽灭其军旅、",
      "4": "彼必见戮、仆于迦勒底地、被刺仆于其衢、",
      "5": "以色列与犹大、虽逆以色列之圣者、罪盈四境、万军之耶和华、彼之上帝、仍未弃之、",
      "6": "当自巴比伦逃出、各救己生、毋因其罪而见绝、斯乃耶和华复仇之期、必报之也、",
      "7": "巴比伦曾为金杯、在耶和华手、用使天下沈醉、列邦饮其酒、因之而狂、",
      "8": "巴比伦倏尔倾覆毁灭、当为之号啕、取乳香以医其痛、庶可得愈、",
      "9": "我侪欲医巴比伦而不得、可去之、各归故土、其祸滔天、上达穹苍、",
      "10": "耶和华既彰我义、其来、在锡安宣我上帝耶和华之作为、",
      "11": "砺乃矢、执乃盾、耶和华感玛代诸王之心、以其定志灭巴比伦、斯乃耶和华复仇、为其殿宇复仇也、",
      "12": "树帜以攻巴比伦城垣、坚戍守、立斥候、设伏防御、盖耶和华为巴比伦居民所言者、既定之、亦成之矣、",
      "13": "居于诸水之滨、富有货财者欤、尔之末期巳届、贪婪之量已盈、",
      "14": "万军之耶和华指己而誓曰、我必使敌若蝗、充牣尔中、彼必向尔号呼、○",
      "15": "耶和华以其能力创造大地、以其智慧奠定寰宇、以其明哲展布诸天、",
      "16": "彼发厥声、则穹苍之水鸣动、地极之云上腾、电随雨作、风自库出、",
      "17": "人皆冥顽无知、金匠因其雕像而羞惭、所铸之像、乃为虚伪、内无气息、",
      "18": "悉属虚无、惑人之工、谴责之际、俱必灭亡、",
      "19": "雅各之业非若是、彼造万物、以色列为其嗣业之族、万军之耶和华、乃其名也、○",
      "20": "尔为我战鬬之椎及器械、我必用尔碎诸国、毁列邦、",
      "21": "用尔碎马与乘之者、",
      "22": "用尔碎车与驾之者、用尔碎男女老幼、用尔碎少者处女、",
      "23": "用尔碎牧者、与其群羊、用尔碎农夫、与其双牛、用尔碎方伯州牧、",
      "24": "耶和华曰、昔巴比伦人、暨迦勒底居民、在锡安所行之恶、我必报之、使尔目睹、○",
      "25": "耶和华曰、肃杀之山、毁灭全地者欤、我必敌尔、伸手击尔、使尔自岩轸转而下、成为焚毁之山、",
      "26": "人不取尔石为屋隅、为基址、尔必永为荒芜、耶和华言之矣、",
      "27": "树帜于大地、吹角于列邦、集诸族来攻之、招亚拉腊米尼亚实基拿诸国击之、立军长攻之、使骁骑咸上、有若陋蝗、",
      "28": "会集诸族、即玛代君王、与其方伯州牧、暨所辖之国民、以攻之、",
      "29": "地震动而愁惨、盖耶和华攻巴比伦之志已定、必使其地荒芜、无人居处、",
      "30": "巴比伦之武士不战、居于保障、厥力已衰、有如妇女、第宅被焚、门楗见折、",
      "31": "邮人递传、使者相遇、报告巴比伦王、其邑四周被取、",
      "32": "诸津被据、芦苇悉焚、战士恐惶、○",
      "33": "万军之耶和华、以色列之上帝曰、巴比伦女、若禾场值践谷之期、未几其穑时至焉、",
      "34": null,
      "35": "锡安民曰、巴比伦王尼布甲尼撒噬我毁我、弃我如空器、吞我如鳄鱼、以我珍馐果腹、驱我而出、彼虐遇我、暨我骨肉、愿罪归巴比伦、耶路撒冷民曰、彼流我血、愿罪归迦勒底居民、",
      "36": "故耶和华曰、我必为尔伸冤、为尔复仇、涸其海、竭其泉、",
      "37": "巴比伦必成邱墟、野犬之穴、为人骇异嗤笑、无人居处、",
      "38": "彼将咆哮如稚狮、怒吼若小狮、",
      "39": "耶和华曰、彼欲心薰灼时、我必为之设筵、使之沈醉、长眠不醒、",
      "40": "我必导之下就宰所、若羔羊、牡绵羊、牡山羊然、",
      "41": "示沙克奚被陷乎、全地所誉者、奚被取乎、巴比伦在列邦中、奚荒芜乎、",
      "42": "海水涨溢而淹巴比伦、波涛汹涌以覆之、",
      "43": "其邑荒芜、成为燥土沙漠、无人居处之地、世人不经历之、",
      "44": "我必惩罚彼勒于巴比伦、出所吞者于其口、列邦不复汇之、巴比伦之城垣、必倾覆焉、○",
      "45": "我民欤、当出其中以自救、避耶和华之烈怒、",
      "46": "心毋恇怯、闻风声于斯土、亦毋惊惶、盖今岁必闻风声、明年亦然、境内有强暴、民长相攻、",
      "47": "时日将至、我必惩罚巴比伦之雕像、使举国抱愧、见杀者咸仆于其中、",
      "48": "斯时也、天地及凡所有、必因巴比伦、讴歌喜乐、残贼者必自北方临之、耶和华言之矣、",
      "49": "巴比伦曾使以色列见杀者颠仆、如是、巴比伦见杀者、亦必颠仆于其地、",
      "50": "惟尔免于刃者、往哉、勿立、自远方追念耶和华、怀思耶路撒冷、",
      "51": "异邦人入耶和华室之圣所、我闻此辱、羞惭满面、",
      "52": "耶和华曰、时日将至、我必惩罚其雕像、受伤者呻吟、遍满其地、",
      "53": "耶和华曰、巴比伦虽及于天、高其城垣、俾成巩固、我必遣残贼者临之、",
      "54": "自巴比伦有哀号之声、自迦勒底地有大毁之声、",
      "55": "盖耶和华使巴比伦荒芜、绝其中之哗然、敌若大水、波涛漰渤、发其喧阗之声、",
      "56": "残贼者临于巴比伦、其武士被擒、其弓见折、盖耶和华乃施报之上帝、必报之也、",
      "57": "大君王名万军之耶和华曰、我必使其牧伯哲人、方伯州牧、以及武士、悉皆沈醉、长眠不醒、",
      "58": "万军之耶和华曰、巴比伦宽广之城垣、必尽倾覆、其高门必焚于火、诸民劳力归于虚、烈邦经营乃为火、俱必困乏、○",
      "59": "玛西雅孙、尼利亚子、内大臣西莱亚、于犹大王西底家四年、偕王往巴比伦时、先知耶利米有言嘱之、",
      "60": "又以论巴比伦必遘之灾、笔之于书、",
      "61": "耶利米语西莱亚曰、尔至巴比伦、务诵是言、",
      "62": "且曰、耶和华欤、尔言必灭斯土、使无居民、人畜俱泯、永为荒芜、",
      "63": "诵书既竟、则系书于石、投诸伯拉河中、",
      "64": "曰、巴比伦因耶和华所降之灾、必如是沈沦、不得复起、其力惫矣、耶利米之言、至是而止、"
    },
    "52": {
      "1": "西底家即位时、年二十有一、在耶路撒冷为王、历十一年、其母哈慕他、立拿人耶利米女也、",
      "2": "西底家行耶和华所恶、效约雅敬所为、",
      "3": "耶和华因而怒耶路撒冷及犹大、屏诸其前、",
      "4": "西底家叛巴比伦王、九年十月十日、巴比伦王尼布甲尼撒、率其全军至耶路撒冷、建营围之、四周筑垒以攻之、",
      "5": "城被困、至西底家王十一年、",
      "6": "四月九日、邑中饥甚、斯土之民绝粮、",
      "7": "于是穴城、战士由附近王囿、两垣间之门出邑、夜遁、迦勒底人环城、众向亚拉巴而走、",
      "8": "迦勒底军追王、及于耶利哥之平原、王军溃散、",
      "9": "迦勒底人执王、解至哈马之利比拉、巴比伦王所、而审鞫之、",
      "10": "巴比伦王戮西底家诸子、使之目睹、又在利比拉、戮犹大诸牧伯、",
      "11": "抉西底家目、系之以链、携至巴比伦、下之于狱、迄于死日、○",
      "12": "巴比伦王尼布甲尼撒十九年五月十日、侍巴比伦王之侍卫长尼布撒拉旦、入耶路撒冷、",
      "13": "毁耶和华室与王宫、及耶路撒冷诸室、所有第宅、悉焚以火、",
      "14": "从侍卫长之迦勒底军、毁耶路撒冷四周城垣、",
      "15": "民间之贫者、与邑中遗民、暨降于巴比伦王者、以及所余之众、侍卫长尼布撒拉旦悉虏之去、",
      "16": "惟留极贫者于斯土、以治葡萄园、耕种田亩、",
      "17": "耶和华室中之铜柱、铜座、及铜海、迦勒底人咸碎之、而携其铜至巴比伦、",
      "18": "其釜铲剪盂匙、及诸铜器、供事所用者、悉携之去、",
      "19": "其杯炉盂鼎、灯台匙碗、金制者取其金、银制者取其银、侍卫长悉携之去、",
      "20": "又携去所罗门为耶和华室、所制二铜柱、及一铜海、与座下铜牛十二、此诸器之铜、未权其轻重、",
      "21": "柱高十八肘、围十二肘、其中空、厚四指、",
      "22": "上有铜顶、高五肘、顶之四围、有网与石榴、悉以铜制、彼柱亦有网与石榴、",
      "23": "四周石榴、九十有六、网之石榴共一百、",
      "24": "侍卫长执祭司长西莱亚、副祭司长西番雅、及阍者三人、",
      "25": "又于城内、执统辖战士之宦竖一人、王之近臣七人、军长之缮写、即招募国民者一人、及邑中所遇之国民六十人、",
      "26": "侍卫长尼布撒拉旦、咸解之至利比拉、巴比伦王所、",
      "27": "巴比伦王击而杀之于哈马地之利比拉、如是犹大人被虏、离其故土、",
      "28": "尼布甲尼撒所虏之犹大人如左、其七年、虏三千有二十三人、",
      "29": "十八年、自耶路撒冷虏八百三十二人、",
      "30": "二十三年、侍卫长尼布撒拉旦、虏七百四十五人、共计四千六百、○",
      "31": "犹大王约雅斤被虏后三十七年、巴比伦王以未米罗达即位元年、十二月二十五日、拔犹大王约雅斤出狱、",
      "32": "以善言慰之、赐之以位、高于同在巴比伦诸王之位、",
      "33": "易其囚服、使之毕生与王共食、",
      "34": "巴比伦王日锡其所需、终身不匮、"
    }
  },
  "Lam": {
    "1": {
      "1": "噫嘻是邑、昔则居民充盈、今则何其寂寞兮、昔为邦国之长、今如嫠妇兮、昔于诸州为郡主、今则供役兮、",
      "2": "彼于夜间痛哭、流涕盈腮兮、爱者虽多、无人慰藉兮、良朋欺之、成为仇敌兮、",
      "3": "犹大因遭难及服役之劳、迁徙异地兮、居于列邦、不得绥安兮、迫者追之、及于狭处兮、",
      "4": "郇途愁惨、无人赴大会兮、邑门寂寞、祭司叹息兮、处女遘难、居民罹苦兮、",
      "5": "其敌为首、其仇利达兮、因其多罪、耶和华困苦之兮、彼之幼稚、见虏于敌兮、",
      "6": "郇女之荣华尽丧兮、彼之牧伯、如不得刍之鹿兮、在于逐者之前、无力而走兮、",
      "7": "耶路撒冷遘难受迫时、追念畴昔之乐境兮、彼之居民陷于敌手、援助无人兮、厥敌见之、笑其荒寂兮、",
      "8": "耶路撒冷大干罪戾、故为不洁兮、素尊之者见其裸体、咸蔑视之兮、彼则欷歔而退兮、",
      "9": "其裙污蔑、不念厥终兮、是以异常败落、慰藉无人兮、耶和华欤、敌自尊大、愿尔鉴我艰苦兮、",
      "10": "敌伸厥手、取其嘉物兮、尔曾命异族、毋入尔会兮、今彼入于圣所、郇民目击兮、",
      "11": "民皆嗟叹求粮兮、以嘉物易食、欲苏其灵兮、耶和华欤、我成卑鄙、愿尔垂顾兮、",
      "12": "凡过此者、斯岂于尔无涉乎、请观我所遭之忧、何忧可比兮、耶和华于其震怒之日、所加于我兮、",
      "13": "彼自上降火、入我骨而克之兮、张网以绊我足、使我却退兮、终日孤寂、而疲惫兮、",
      "14": "予罪之轭、其手所系兮、连结加于我项、使我力败兮、主付我于敌手、我不能御兮、",
      "15": "我中勇士、主委弃之兮、召集大会攻我、制我少年兮、主践犹大处女、如践酒醡兮、",
      "16": "我缘斯而哭泣、满目流涕兮、慰我心苏我灵者、远乎我兮、我之子女伶仃、敌人获胜兮、",
      "17": "郇女举手、无人慰藉兮、论及雅各、耶和华命四周为之敌兮、耶路撒冷在于其中、如不洁兮、",
      "18": "耶和华乃义、我逆厥命兮、惟尔众民、尚其听之、鉴我忧伤兮、我之处女、我之少年、悉为俘虏兮、",
      "19": "招爱我者、彼则欺我兮、我之祭司长老求粮、以苏厥灵兮、乃于邑中绝气兮、",
      "20": "耶和华欤、请尔垂顾、我遭苦难、中心惨怛兮、叛逆维甚、衷怀反仄兮、在外丧于锋刃、居家有若死亡兮、",
      "21": "维彼闻我咨嗟、无人慰藉兮、诸敌闻我遘难、悦尔所行兮、尔所宣告之日既至、彼乃与我相同兮、",
      "22": "愿其诸恶、陈于尔前兮、因我干罪加诸我者、亦加诸彼兮、我多叹息、中心疲惫兮、"
    },
    "2": {
      "1": "主奚忿怒、以云蔽郇女兮、以色列之荣华、自天掷地兮、发怒之日、不念其足几兮、",
      "2": "主吞雅各居所、不加矜恤兮、犹大女之保障、发怒而倾之兮、俾堕于地、辱其邦国及侯伯兮、",
      "3": "厥怒甚烈、尽断以色列之角兮、在于敌前、缩其右手兮、焚毁雅各如炎火、四周吞灭兮、",
      "4": "张弓若仇、举其右手、屹立若敌兮、凡娱目者、尽行诛灭兮、于郇女帷中、泄怒如火兮、",
      "5": "主变为敌、吞噬以色列兮、毁其宫室、倾其保障兮、于犹大女中、增其哀号哭泣兮、",
      "6": "强夺己之帷幕、视如园中之亭、毁坏会集之所兮、所定节期与安息日、耶和华使之忘于郇兮、赫然震怒、轻视君王祭司兮、",
      "7": "弃其祭坛、憎其圣所兮、以其宫室墙垣、付于敌手兮、诸敌喧哗于耶和华室、同乎大会之日兮、",
      "8": "郇女之墙垣、耶和华决志毁之兮、既施准绳灭之、不回其手兮、使郭与城哀哭、而同倾覆兮、",
      "9": "其门陷于地中、其楗折毁兮、君王牧伯、旅于无律之列邦兮、维彼先知、不得耶和华之启示兮、",
      "10": "郇女之长老坐地、缄默无言兮、以尘蒙首、以麻束腰兮、耶路撒冷处女、俯首至地兮、",
      "11": "我目流涕、至于失明、中心惨怛、肝胆坠地、以我民女遭灭兮、孩提及哺乳者、昏于邑衢兮、",
      "12": "如受创者、昏于邑衢兮、在于母怀、丧失厥魂兮、维时谓其母曰、谷酒安在兮、",
      "13": "耶路撒冷女欤、我将何以证尔、何以譬尔兮、郇之处女欤、我将何以比尔、使尔得慰兮、尔之破坏、大若沧海、孰能疗尔兮、",
      "14": "尔之先知所传启示、惟伪惟愚兮、未表尔罪、反尔俘囚兮、第宣伪诏、及尔被徙之由兮、",
      "15": "凡过之者、向尔鼓掌兮、嗤笑耶路撒冷女、而摇首兮、咸曰人所称为完美、全地所喜悦者、即此邑乎、",
      "16": "维尔诸敌、厥口孔张兮、嗤笑而切齿曰、吾侪吞灭之兮、我所望者、诚是日也、亦既觏止、亦既见止兮、",
      "17": "耶和华所定、今已行之、古昔所命、今已成之兮、彼倾覆之、不加矜恤兮、使尔敌因尔而喜、俾尔仇高举其角兮、",
      "18": "维彼庶民、心吁耶和华兮、咸曰郇女之墙垣欤、尔其流涕若溪、昼夜无间兮、泪眼澘然、不稍休息兮、",
      "19": "夜间每交更时、起而呼吁兮、在耶和华前、倾心若水兮、尔之幼稚、因饥昏于街隅、尔当向主举手、求其生命兮、",
      "20": "耶和华欤、尚其鉴察、尔行此于谁兮、妇所产育保抱之子、可自食之乎、祭司先知、可戮于耶和华圣所乎、",
      "21": "少年耆老、卧于街衢兮、处女丁壮、仆于锋刃兮、尔于忿怒之日杀之、尔诛戮之、不加矜恤兮、",
      "22": "我之惊恐、尔自四周召之、若大会之集兮、耶和华忿怒之日、无人逃免而遗留兮、我所保抱抚养者、我敌尽灭之兮、"
    },
    "3": {
      "1": "因主忿怒之杖、而遭艰苦、我即其人兮、",
      "2": "彼引导予、使行于幽暗、不履于光明兮、",
      "3": "竟日反手、攻我已屡兮、",
      "4": "销瘦我肌肤、摧折我骨骸兮、",
      "5": "筑垒攻我、以苦胆劳瘁围我兮、",
      "6": "俾我处于幽暗、如久死之人兮、",
      "7": "彼环我以籓篱、使予不出、系我以重链兮、",
      "8": "我呼吁求助时、掩耳不听我祈兮、",
      "9": "以凿石塞我途、使我蹊径维曲兮、",
      "10": "彼之于我、如熊潜伏、如狮阴伺兮、",
      "11": "俾我迷途、攫而裂我、使我惊惶兮、",
      "12": "张弓发矢、以我为的兮、",
      "13": "使其箙中之矢、入于我腰兮、",
      "14": "我为我民之笑柄、终日以我为歌兮、",
      "15": "尔餍我以苦荼、饫我以茵蔯兮、",
      "16": "以沙石折我齿、以灰尘蒙我身兮、",
      "17": "使我灵远平康、我忘福祉兮、",
      "18": "乃曰我力已尽、绝望于耶和华兮、",
      "19": "我之祸患艰难、茵蔯苦胆、尚其忆之兮、",
      "20": "我心犹忆之、而抑郁兮、",
      "21": "我追念之、则有所冀兮、",
      "22": "吾侪之不尽灭、乃由耶和华之仁慈、以其矜悯不绝兮、",
      "23": "每朝新施、尔之信实宏大兮、",
      "24": "我心自谓、耶和华为我业、我必望之兮、",
      "25": "凡仰而求耶和华者、耶和华施之恩兮、",
      "26": "仰望耶和华之拯救、而静俟之、斯为美兮、",
      "27": "人于幼年负轭、亦为美兮、",
      "28": "当默然而独坐、以其轭为主所加兮、",
      "29": "厥口伏于尘埃、庶可有望兮、",
      "30": "由人批颊、充其凌辱兮、",
      "31": "盖主之遗弃、不至永久兮、",
      "32": "虽使人忧戚、尚循其慈惠之富、而加矜恤兮、",
      "33": "彼加苦难、使人忧戚、非其心兮、",
      "34": "足践世之狱囚、",
      "35": "枉人于至上者之前、",
      "36": "屈人之狱、俱耶和华所不悦兮、",
      "37": "非主所命、谁能言之、而即成兮、",
      "38": "惟祸与福、非出自至上者之口乎、",
      "39": "人生于世、因己愆尤受罚、又何怨兮、",
      "40": "我侪其察己途、转归耶和华兮、",
      "41": "宜向天上上帝、举手致心兮、",
      "42": "我侪犯罪悖逆、尔未赦宥兮、",
      "43": "尔以怒自蔽、追迫我侪、施行诛戮、不加矜恤兮、",
      "44": "尔以云自蔽、致祈祷不得达兮、",
      "45": "尔使我于列民中、成为尘垢废物兮、",
      "46": "我之诸敌、向我大张厥口兮、",
      "47": "惊惶陷阱、我皆罹之、残害灭亡、我亦遭之兮、",
      "48": "因我民女遭灭、我目流涕如溪兮、",
      "49": "我目流涕、无已无间兮、",
      "50": "迨耶和华垂顾、自天鉴观兮、",
      "51": "缘我邑中诸女、触目而伤心兮、",
      "52": "无故为我敌者、急追我如追鸟兮、",
      "53": "绝我命于阱、掷石于我身兮、",
      "54": "水灭我顶、我曰我其亡兮、",
      "55": "耶和华欤、我自深阱呼吁尔名兮、",
      "56": "尔曾垂听我声、我之叹息呼吁、勿掩耳不闻兮、",
      "57": "我吁尔之日、尔临而近我、命曰毋惧兮、",
      "58": "主欤、尔已伸我冤、赎我命兮、",
      "59": "耶和华欤、尔鉴我之屈抑、祈尔理我狱兮、",
      "60": "彼报仇谋害我、尔俱见之兮、",
      "61": "耶和华欤、彼谤渎谋害我、尔已闻之兮、",
      "62": "起而攻我者、其唇所发、终日所谋、尔亦闻之兮、",
      "63": "彼之起居、求尔察之、彼以我为歌兮、",
      "64": "耶和华欤、尔必依其手所为、而报之兮、",
      "65": "使之刚愎厥心、加以咒诅兮、",
      "66": "以怒逐之、灭于耶和华诸天之下兮、"
    },
    "4": {
      "1": "金奚晦闇、精金奚变色兮、圣所之石、倾于诸街隅兮、",
      "2": "郇之子民、宝若精金兮、奚视如陶人所制之瓦缶兮、",
      "3": "野犬犹出其乳、以哺厥子兮、惟我民女残忍、若野间之鸵鸟兮、",
      "4": "哺乳之婴、厥舌燥渴而黏腭兮、稚子求饼、无人擘而予之兮、",
      "5": "素食珍馐者、今伶仃于街衢兮、素寝朱褥者、今偃卧于粪壤兮、",
      "6": "我民女之愆尤、重于所多玛之罪恶兮、彼倾覆于俄顷、非人手加之兮、",
      "7": "昔彼之那细珥人、洁于雪、白于乳兮、其体红于珊瑚、形若光泽之碧玉兮、",
      "8": "今其容黑于炭、街市无人识之兮、其肤贴骨、枯槁如柴兮、",
      "9": "戮于刃者、较死于饥者犹幸兮、因乏田间之产、日渐衰弱、如被刺兮、",
      "10": "慈妇手烹其子女兮、我民女遭灭时、以此为粮兮、",
      "11": "耶和华尽泄其忿、倾其烈怒兮、燃火于郇、毁厥基址兮、",
      "12": "维仇与敌、入耶路撒冷邑门兮、天下君王、地上居民、莫之信兮、",
      "13": "缘其先知干罪、祭司蹈愆兮、乃流义人之血于其中兮、",
      "14": "彼于街市、游行若瞽兮、为血所污、其衣人不能扪兮、",
      "15": "谓之曰污、去之去之、勿扪我兮、彼既遁逃而流离、异邦人曰、勿复旅此兮、",
      "16": "耶和华怒而散之、不复眷顾兮、彼众不尊祭司、不敬长老兮、",
      "17": "我望救助、致目昏瞆、乃徒劳兮、我所瞻望之国、不能施拯兮、",
      "18": "敌迹我步履、我不得行于衢兮、我之终局伊迩、存日既盈、尽期已届兮、",
      "19": "追袭我者、疾于天鹰兮、逐我于山、伺我于野兮、",
      "20": "我之鼻息、即耶和华之受膏者、陷于其阱兮、我尝言之、我必在其荫下、处于列邦之中兮、",
      "21": "居乌斯地之以东女欤、尔其欢欣喜乐兮、惟厥苦杯、必递至尔、尔将醉而裸体兮、",
      "22": "郇女欤、尔罪之罚已满、主不复使尔被虏兮、以东女欤、彼必罚尔愆尤、彰尔罪戾兮、"
    },
    "5": {
      "1": "耶和华欤、忆我所遭、鉴我之辱兮、",
      "2": "我之产业归于外人、我之第宅归于异族兮、",
      "3": "我为无父之孤、我母为嫠兮、",
      "4": "我以金易水而饮、以值购薪兮、",
      "5": "追者及我、扼我颈项、困惫不得休息兮、",
      "6": "我与埃及人亚述人握手、为得粮以果腹兮、",
      "7": "我祖获罪而亡、我负厥咎兮、",
      "8": "仆隶制我、无人拯我于其手兮、",
      "9": "锋刃在野、我舍命而得粮兮、",
      "10": "我肤因饥发炎、其热如炉兮、",
      "11": "敌在郇玷诸妇、在犹大诸邑污众女兮、",
      "12": "牧伯之手被系而悬、耆老之面不见尊重兮、",
      "13": "少者服于磨石、稚子踬于薪下兮、",
      "14": "耆老绝于邑门、少者止其音乐兮、",
      "15": "我心之乐已息、舞蹈变为哀悼兮、",
      "16": "我冠自首而坠、祸哉我侪、因干罪戾兮、",
      "17": "缘此我心疲惫、我目蒙昧兮、",
      "18": "郇山荒芜、狐行其上兮、○",
      "19": "耶和华欤、尔乃永存、尔位历世弗替兮、",
      "20": "尔何永远忘我、弃我若是之久兮、",
      "21": "耶和华欤、使我转而归尔、我则旋返、更新我日、同于畴昔兮、",
      "22": "尔乃尽弃我侪、怒我特甚兮、"
    }
  },
  "Eze": {
    "1": {
      "1": "三十年四月五日、我在迦巴鲁河滨、俘囚之中、其时天开、我见上帝之异象、",
      "2": "约雅斤王被虏五年、是月五日、",
      "3": "在迦勒底地、迦巴鲁河滨、布西子祭司以西结、受耶和华特谕、得耶和华之感、",
      "4": "我望见旋风自北而来、亦有密云蕴火、焜耀四周、云间火中、显若光华之珀、",
      "5": "有四生物著于其中、其状若人、",
      "6": "各有四面、各有四翼、",
      "7": "其腿乃直、掌若犊蹄、晶莹若磨光之铜、",
      "8": "翼下四旁有人手、其面与翼各四、",
      "9": "其翼相连、行时直前不转、",
      "10": "其容皆如人面、右有狮面、左有牛面、后有鹰面、",
      "11": "其翼高展、二翼交相比接、二翼蔽身、",
      "12": "直行以前、随神所欲、往而不转、",
      "13": "四生物状若炽炭、亦若火炬、火炬升降于生物间、厥火灼烁、电发其中、",
      "14": "生物往还、若电之闪、",
      "15": "我观生物、见地上有轮、在生物之旁、四面各有一轮、",
      "16": "轮形及制、色若碧玉、其式维一、其形及制、仿佛轮中有轮、",
      "17": "行时、四面皆可、不须回转、",
      "18": "轮辋高而可畏、四轮之辋、遍环有目、",
      "19": "生物行时、轮亦行于其旁、生物起而离地、轮亦起焉、",
      "20": "生物随神所欲而往、轮亦起行、盖生物之神在其轮中、",
      "21": "彼行、此亦行、彼止、此亦止、彼起而离地、此亦起而偕之、盖生物之神在其轮中、",
      "22": "生物首上、有若穹苍之形、色若水晶而可畏、展布其上、",
      "23": "穹苍之下、其翼平张、交相比接、左右各有二翼、以蔽其身、",
      "24": "生物行时、我开其翼有声、若大水之漰渤、若全能者之声音、若军旅之喧哗、止时、则垂其翼、",
      "25": "立而垂翼时、首上穹苍、有声出焉、",
      "26": "首上穹苍、其上有形若座、色如碧玉、座上有形似人、",
      "27": "我见其色、自腰以上、有若光华之珀、如火闪烁、自腰以下、其状如火、四周焜耀、",
      "28": "其四周焜耀之状、若下雨时、云中之虹、此乃耶和华荣光之状、我见之、面伏于地、有与我言者、我闻其声焉、"
    },
    "2": {
      "1": "彼谓我曰、人子欤、尔足其立、我将谕尔、",
      "2": "言时、其神入我、使我足立、闻谕我者曰、",
      "3": "人子欤、我遣尔诣以色列人、彼乃悖逆之邦、悖逆乎我、彼与列祖、获罪于我、迄至今日、",
      "4": "其人颜厚心顽、我遣尔诣之曰、主耶和华有言告尔、",
      "5": "彼乃悖逆之家、或听或否、必知有先知在其中、",
      "6": "惟尔人子、虽居荆棘蒺藜与蝎之中、勿畏之、亦勿畏其言、彼虽悖逆之家、勿畏其言、勿惧其貌、",
      "7": "彼悖逆特甚、其听与否、尔必以我言告之、",
      "8": "惟尔人子、其听我言、尔毋悖逆、若彼悖逆之家、当启尔口、食我所赐、",
      "9": "我观之、见有手向我而伸、手中有卷、",
      "10": "展于我前、内外皆有文字、其所录者、哀号惨怛祸患、"
    },
    "3": {
      "1": "彼谕我曰、人子欤、尔所获者食之、当食此卷、往语以色列家、",
      "2": "我乃启口、彼使我食其卷、",
      "3": "又谕我曰、人子欤、我所赐尔之卷、尔当以之果腹充肠、我则食之、口中味甘若蜜、",
      "4": "又曰、人子欤、往诣以色列家、以我言告之、",
      "5": "尔之奉遣、非诣方言殊异、其语难明之民、惟诣以色列家、",
      "6": "非诣方言殊异、其语难明之列国、其言尔所不识、我若遣尔诣之、彼必愿听、",
      "7": "惟以色列家、颡坚心顽、必不听尔、以其不听我也、",
      "8": "我坚尔面、抵彼之面、我坚尔颡、抵彼之颡、",
      "9": "我使尔颡如石、坚于火石、彼虽悖逆之家、勿畏之、勿惧其貌、",
      "10": "又曰、人子欤、凡我谕尔之言、必耳闻而心受之、",
      "11": "往诣尔同族之俘囚、告之曰、主耶和华如此言、无论其听与否、○",
      "12": "神乃举我上升、闻我后有震轰之声、曰、耶和华之荣光、由于其所、当颂美焉、",
      "13": "我所闻者、乃生物交相比接之翼、与其旁之轮、震轰之声也、",
      "14": "神举我、携我而往、我意恻怛、中心激烈、大受耶和华之感、",
      "15": "我至迦巴鲁河滨提勒亚毕、俘囚之居所、忧郁不胜、同处七日、○",
      "16": "越七日、耶和华谕我曰、",
      "17": "人子欤、我立尔为以色列家戍卒、宜听我口所言、代我戒之、",
      "18": "我谓恶人曰、尔必死、如尔不警之、不以言戒之、使彼转离其恶途、以救其生命、则彼恶人必死于其罪、我必索其血于尔手、",
      "19": "如尔警恶人、而彼不改其恶行、不离其恶途、则彼必死于其罪、惟尔得救己命、",
      "20": "如义人背义行恶、我置窒碍于其前、彼必死亡、尔不警之、彼死于罪、所行之义、不复见忆、我必索其血于尔手、",
      "21": "如尔警义人、使不犯罪、而彼诚不犯罪、彼则生存、尔亦得救己命、○",
      "22": "耶和华感我、谕我曰、起、往入平原、我于彼与尔言、",
      "23": "我乃起往平原、见耶和华之荣光、如在迦巴鲁河滨所见、我则面伏于地、",
      "24": "灵乃入我、使我足立、与我言曰、尔往自闭于室、",
      "25": "人子欤、彼必以绳系尔、不得出户、在于其中、",
      "26": "我将使尔舌黏于腭、喑哑不能责之、彼乃悖逆之家、",
      "27": "惟我谕尔时、必启尔口、尔则告之曰、主耶和华云、听者任之、不听者亦任之、彼乃悖逆之家也、"
    },
    "4": {
      "1": "惟尔人子、其取瓦置于前、绘耶路撒冷邑于上、",
      "2": "环而攻之、建台、筑垒、列营、四周设锤以冲之、",
      "3": "又取铁铛、置为铁垣、在尔与邑间、面攻而围之、此为以色列家之兆、○",
      "4": "尔当左侧而卧、负以色列家之罪、尔左卧之日几何、负其罪亦若是、",
      "5": "盖我定其负罪之年、为尔作为日数、三百九十日、我使尔如其数、负以色列家之罪、",
      "6": "其数既盈、尔当右侧以卧、负犹大家之罪、历四十日、找为尔定一日抵一年、",
      "7": "尔必面耶路撒冷、袒臂而围之、向之预言、",
      "8": "我将以绳缚尔、使尔不得反侧、迨盈困城之日、",
      "9": "尔取小麦麰麦、巨豆小豆、粟与粗麦、置于一器、搏之为饼、尔侧卧三百九十日、必食之、",
      "10": "尔粮权而食之、日凡二十舍客勒、随时而食、",
      "11": "饮水亦必量之、一欣六分之一、随时而饮、",
      "12": "尔食此饼、制如麰麦之饼、必以人矢炊之、俾众目睹、",
      "13": "耶和华曰、以色列人于我驱至之邦、食不洁之饼、亦若是、",
      "14": "我曰、噫、主耶和华欤、我心未尝受污、自幼迄今、自毙之畜、野兽所裂之物、未尝食之、可恶之肉、未尝入口、",
      "15": "曰、我许尔以牛粪代人矢、尔可炊饼其上、",
      "16": "又曰、人子欤、我必绝耶路撒冷所恃之粮、民必权饼以食而惊骇、量水以饮而恐惶、",
      "17": "使之乏粮与水、互相惊骇、消亡于罪、"
    },
    "5": {
      "1": "惟尔人子、当取利刃、用作薙刀、薙尔须发、权轻重而分之、",
      "2": "待盈困城之日、取发三分之一、焚于邑中、三分之一、以刃击之、在邑四周、三分之一、散之于风、我亦拔刃袭之、",
      "3": "又当取发少许、系于尔襟、",
      "4": "此中复取少许、投于火而焚之、自此必有火出、及于以色列全家、○",
      "5": "主耶和华曰、维此耶路撒冷、我置于列邦中、四周有国、",
      "6": "惟彼背我律例、行恶甚于列国、弃我典章、过于四周之国、盖彼弃我律例、不守我典章也、",
      "7": "主耶和华曰、因尔纷扰、甚于四周之国、不守我典章、不遵我律例、亦不从四周列国之律例、",
      "8": "故主耶和华曰、我为尔敌、必行鞫于尔中、俾列国目睹、",
      "9": "因尔可恶之事、我于尔中、必施行昔所未行者、后亦不复行之、",
      "10": "在尔境内、父将食其子、子将食其父、我必行鞫于尔、遗民散之四方、",
      "11": "主耶和华曰、我指己生而誓、因尔以可憎之事、可恶之物、玷我圣所、我必转目、不复顾惜、不加矜悯、",
      "12": "尔民三分之一、必死于疫疠、亡于饥馑、在尔境内、三分之一、必陨于锋刃、在尔四周、三分之一、我必散之四方、拔刃袭之、",
      "13": "如是、我怒始尽、我忿方息、我心斯慰、我既泄忿于彼、必知我耶和华所言、因热中而言之、",
      "14": "我必使尔荒芜、为四周列国所侮辱、经尔地者、咸目睹之、",
      "15": "我发忿震怒、行鞫惩责于尔时、四周之国、以为可辱可讥、可戒可异、我耶和华言之矣、",
      "16": "我将降饥馑之毒矢、以行翦灭、增益饥馑、绝尔所恃之粮、",
      "17": "既降饥馑、亦遣暴兽、俾尔孤独、疫疠流血经于尔邦、兵刃临于尔身、我耶和华言之矣、"
    },
    "6": {
      "1": "耶和华谕我曰、",
      "2": "人子欤、面以色列山冈而预言、",
      "3": "曰、以色列山冈乎、其听主耶和华之言、主耶和华谓山冈涧谷曰、我必使锋刃临尔、毁尔崇邱、",
      "4": "荒尔祭坛、碎尔日像、使尔被杀者、仆于尔偶像之前、",
      "5": "置以色列人之尸于其偶像前、散其骸骨于坛四周、",
      "6": "凡尔所居之处、其邑将倾毁、崇邱将荒芜、以致尔坛倾毁荒废、偶像见灭、日像被斫、尔之工作泯没、",
      "7": "见杀者必仆于尔中、尔则知我乃耶和华、",
      "8": "尔散于列邦时、我必留遗民于其中、得脱锋刃、",
      "9": "尔中得脱之人、必在虏至之邦、念我因其邪慝弃我之心、徇欲崇拜偶像之目、中怀忧戚、彼必为其所行之恶、可恶之事、自怨自恨、",
      "10": "且知我乃耶和华、昔言降灾于彼、非虚语也、○",
      "11": "主耶和华曰、尔其击掌顿足云、哀哉、以色列家行可憎之恶事、必因之陨于锋刃、与饥馑疫疠、",
      "12": "远者死于疫疠、近者仆于锋刃、尚存之遗民、必亡于饥馑、我必如是尽泄我忿、",
      "13": "在诸高冈山巅、绿树茂橡之下、即昔献馨香于偶像之所、有被杀者在坛四周之偶像中、尔则知我乃耶和华、",
      "14": "我必举手攻之、使其所居之地荒芜寂寞、自旷野至于第伯拉他、则知我乃耶和华、"
    },
    "7": {
      "1": "耶和华谕我曰、",
      "2": "尔人子欤、主耶和华对以色列地云、惟此末期、即斯土四境之末期已届、",
      "3": "末期至尔、我必加怒于尔、循尔行径鞫尔、报尔所有可恶之事、",
      "4": "我目不顾惜尔、不加矜悯、我必报尔所行、使尔可恶之事显于尔中、则知我乃耶和华、○",
      "5": "主耶和华曰、有祸将至、祗此而已、",
      "6": "末期既届、末期既届、醒而攻尔、今已至矣、",
      "7": "斯土居民乎、为尔所定之报临尔、其时已届、其日伊迩、乃喧哗之日、非山上欢呼之日也、",
      "8": "我今速倾我怒于尔、尽泄我忿、循尔行径鞫尔、报尔所有可恶之事、",
      "9": "我目不顾惜尔、不加矜悯、我必报尔所行、使尔可恶之事显于尔中、则知击尔者、乃我耶和华、",
      "10": "试观其日已届、为尔所定之报至矣、杖已舒蕊、骄傲已萌芽矣、",
      "11": "残暴兴起、成为罚恶之杖、彼之群众货财、荡然无存、无人为之哀哭、",
      "12": "期已至、日伊迩、震怒及于斯众、购者勿喜、售者勿忧、",
      "13": "售者虽尚生存、亦不复返而得所售、盖启示乃指众而言、无得返者、行恶之人、不能自保生命、",
      "14": "彼已吹角、妥备诸事、而无人临陈、盖我震怒及于斯众也、",
      "15": "外有锋刃、内有疫疠饥馑、在田者必亡于锋刃、在邑者必殁于饥馑疫疠、",
      "16": "其中得脱者、必在山上、若谷中之班鸠、各以其罪而哀鸣、",
      "17": "众手疲惫、众膝荏弱如水、",
      "18": "以麻束身、遍体战栗、面俱惭、首尽髡、",
      "19": "弃银于街衢、视金若秽物、耶和华震怒之日、金银不能拯之、不能饫其心、果其腹、盖为窒碍陷罪之物也、",
      "20": "因其金银美饰、而生骄侈、以之而制可恶之像、可憎之物、故我使之视为秽物、",
      "21": "必使外人虏之、世间恶人掠之、而玷污之、",
      "22": "我将转面、而不顾之、彼将污我禁地、强寇亦将入而污之、",
      "23": "当作链索、盖流血之罪盈于斯土、残暴充乎其邑、",
      "24": "我必使异邦之极恶者至、据其第宅、强者之骄傲止息、其圣所被玷、",
      "25": "艰苦将至、人求平康而不得、",
      "26": "灾祸叠加、噩耗相继、人求启示于先知、然法律绝于祭司、智谋绝于长老、",
      "27": "君王悲哀、牧伯被以凄凉、庶民之手颤动、我必循其所行而待之、依其所宜而鞫之、则知我乃耶和华、"
    },
    "8": {
      "1": "六年六月五日、我坐于室、犹大长老、咸坐于前、主耶和华感我、",
      "2": "我瞻望之、有似人者、其状若火、自腰以下有火、自腰以上有光、色如光华之珀、",
      "3": "有状若手、伸而握余首发、神乃举我、至天地之间、导我于上帝异象中、至耶路撒冷殿、内院北向之门、在彼有激怒致忌之像、",
      "4": "亦见以色列上帝之荣光、如我在平原所见之状然、",
      "5": "彼谕我曰、人子欤、尔其举目北望、我则举目北望、见坛门之北、有致忌之像在内、",
      "6": "又谕我曰、人子欤、以色列家在此所为、尔见之乎、彼行大可恶之事、使我远我圣所、然尔将见尤为可恶之事、",
      "7": "遂导我至院门、我见其壁有隙、",
      "8": "彼谕我曰、人子欤、宜凿此壁、我既凿之、则见有门、",
      "9": "曰、其入、观彼在此所行邪恶可恶之事、",
      "10": "我入而观、见有各类昆虫、与可恶之兽、及以色列家诸偶像、绘于四壁、",
      "11": "有以色列家长老七十人、立于其前、撒番子雅撒尼亚亦在其中、各执香炉、香霭上腾、",
      "12": "彼谕我曰、人子欤、以色列家长老、各在暗中、绘像之室所行、尔见之乎、彼谓耶和华不见我、耶和华已弃斯土矣、",
      "13": "又谕我曰、尔将见其所行、别有大可恶之事焉、",
      "14": "遂导我至耶和华室、北向之门、在彼有妇同坐、为搭模斯哀哭、",
      "15": "彼谕我曰、人子欤、尔见此乎、将见尤为可恶之事、",
      "16": "遂导我入耶和华室内院、在耶和华殿门之内、廊与祭坛之间、约有二十五人、背耶和华殿、面东拜日、",
      "17": "彼谕我曰、人子欤、尔见此乎、犹大家在此行可恶之事、岂细故哉、致使斯土充斥强暴、复激我怒、置树枝于其鼻、",
      "18": "故我必以怒待之、我目不顾惜之、不加矜悯、彼虽大声呼于我耳、犹不听之、"
    },
    "9": {
      "1": "彼大声呼于我耳曰、其使理斯邑者、手执残杀之器而来、",
      "2": "则见有六人、自北向之上门、各执诛戮之器而至、中有一人、衣枲衣、腰墨角、咸入、立于铜坛之侧、",
      "3": "时、以色列上帝之荣光、离其所止基路伯处、升至殿门之阈、耶和华呼衣枲衣、腰墨角者至、",
      "4": "谕之曰、巡耶路撒冷城、凡缘邑中所行可恶之事、欷歔哭泣者、则印志于其颡、",
      "5": "我又闻彼谕其余者曰、尔曹踵其后、巡邑击杀、尔目勿顾惜之、勿加矜悯、",
      "6": "老者少者、处子孩提妇女、尽行杀戮、惟有印志者勿近之、自我圣所为始、遂自室前之老者始焉、",
      "7": "彼曰、污蔑此室、使被杀者充乎其院、尔其出哉、乃出而击邑众、",
      "8": "击时、惟我独留、我则面伏于地、呼曰、噫、主耶和华欤、尔倾怒于耶路撒冷、岂欲尽灭以色列遗民乎、",
      "9": "彼曰、以色列及犹大家、罪戾甚重、流血遍地、举邑枉法、自谓耶和华遗弃斯土、耶和华不见之矣、",
      "10": "故我目不顾惜之、不加矜悯、必依其所行、报于其首、",
      "11": "衣枲衣、腰墨角者、复命曰、尔所命者、我已行之、"
    },
    "10": {
      "1": "我望见基路伯上、穹苍之中、有形若座、色若碧玉、",
      "2": "主告衣枲衣者曰、尔入基路伯下、旋轮之间、自基路伯间、两手盈以炽炭、散之于邑、彼则入焉、我目睹之、",
      "3": "入时、基路伯立于室右、云充内院、",
      "4": "耶和华之荣光、自基路伯而升、止于室门之阈、云盈于室、耶和华荣耀之光辉、亦盈于院、",
      "5": "基路伯展翼之声、闻于外院、如全能上帝言时之声、",
      "6": "主命衣枲衣者曰、自基路伯旋轮之间取火、遂入、立于轮侧、",
      "7": "一基路伯伸手、自基路伯间取火、付于衣枲衣者之手、彼则取之而出、",
      "8": "基路伯翼下、显有人手之状、",
      "9": "我望见基路伯侧有四轮、基路伯各有一轮、轮色若碧玉、",
      "10": "四轮之式相同、仿佛轮中有轮、",
      "11": "行时、四面皆可、不须回转、随首所向而往、直前不转、",
      "12": "基路伯浑身、背、手、翼、轮、遍处有目、四轮皆然、",
      "13": "我闻其轮称为旋轮、",
      "14": "基路伯各有四面、一为基路伯面、二为人面、三为狮面、四为鹰面、",
      "15": "诸基路伯上升、我在迦巴鲁河滨、所见之生物即此、",
      "16": "基路伯行、轮亦在侧偕行、基路伯展翼、离地上升、轮亦不离其侧、",
      "17": "彼止、此亦止、彼升、此亦升、盖生物之神在其轮中、",
      "18": "其时耶和华之荣光、离室之阈、止于基路伯上、",
      "19": "基路伯出时、展翼离地上升、轮在其侧、立于耶和华室之东门、以色列上帝之荣光、在于其上、我目睹之、",
      "20": "昔在迦巴鲁河滨、以色列上帝之下、我所见之生物即此、我知其为基路伯、",
      "21": "各有四面四翼、翼下有人手之状、",
      "22": "其面之状、即我昔在迦巴鲁河滨、所见之状、其状与体无异、俱各直前而行、"
    },
    "11": {
      "1": "神乃举我、导至耶和华室、东向之门、见门侧有二十五人、中有民牧押朔子雅撒尼亚、及比拿雅子毗拉提、",
      "2": "神谕我曰、人子欤、图维邪慝、在邑中设恶谋者、即斯人也、",
      "3": "彼云、建屋之期未至、此邑为鼎、我侪为肉、",
      "4": "故尔人子、当预言以攻之、",
      "5": "耶和华之神感我、谕我曰、当云耶和华曰、以色列家欤、尔曹言此、尔心所思、我知之矣、",
      "6": "尔于斯邑、所戮者多、使尸盈衢、",
      "7": "故主耶和华曰、尔于斯邑、所陈之尸为肉、斯邑为鼎、惟尔被携而出焉、",
      "8": "主耶和华曰、尔惧锋刃、我将使锋刃临尔、",
      "9": "携尔出邑、付于外人之手、行鞫于尔中、",
      "10": "尔必陨于锋刃、我必鞫尔于以色列之边界、则知我乃耶和华、",
      "11": "斯邑不为尔鼎、尔曹不为其中之肉、我必鞫尔于以色列之边界、",
      "12": "尔则知我乃耶和华、盖尔不循我典章、不行我律例、乃从四周列国之律例、",
      "13": "我预言时、比拿雅子毗拉提死、我则面伏于地、大声呼曰、哀哉、主耶和华欤、尔欲尽灭以色列遗民乎、○",
      "14": "耶和华谕我曰、",
      "15": "人子欤、耶路撒冷居民、谓尔昆弟戚族、暨以色列全家云、尔曹远离耶和华、斯土归我为业、",
      "16": "尔当曰、主耶和华云、我虽迁之于远邦、散之于列国、仍于其所至之地、暂为其圣所、",
      "17": "复云、主耶和华曰、我必自异邦聚尔、由所散之国集尔、以以色列地赐尔、",
      "18": "彼至斯土、其中可憎可恶之物、悉去除之、",
      "19": "我将赐以同一之心、赋新神于其衷、自其体内、去其石心、赐以肉心、",
      "20": "致循我典章、守我律例、而遵行之、彼为我民、我为其上帝、",
      "21": "惟彼心慕可憎可恶之物者、我必依其所行、报于其首、主耶和华言之矣、○",
      "22": "时、基路伯展其翼、轮在其侧、以色列上帝之荣光、在于其上、",
      "23": "耶和华之荣光、自邑上升、止于邑东之山、",
      "24": "神则举我、导我于上帝神之异象中、入迦勒底、至俘囚之所、所睹之异象、乃离我上升、",
      "25": "我以耶和华所示之事、悉告俘囚、"
    },
    "12": {
      "1": "耶和华谕我曰、",
      "2": "人子欤、尔居悖逆之家、彼有目视而不见、有耳听而不闻、以其为悖逆之家也、",
      "3": "故尔人子、当备行李、昼时迁徙、俾众目睹、自此适彼、使众见之、彼虽悖逆之家、庶或思之、",
      "4": "昼时携出什物、若迁徙者、俾众目睹、夕时自出、若人将徙异地、使众见之、",
      "5": "穿垣俾众目睹、由此移出什物、",
      "6": "宜乘昏夜、肩物而出、亦宜蒙面、不见斯土、俾众目睹、盖我置尔为以色列家之兆、",
      "7": "我遵命而行、昼时移物、若迁徙者、夕时以手穿垣、乘夜肩物而出、俾众目睹、",
      "8": "诂朝、耶和华谕我曰、",
      "9": "人子欤、以色列族、悖逆之家、未问尔曰、尔何为乎、",
      "10": "当告之曰、主耶和华云、此预兆、乃指耶路撒冷之君、及其中之以色列全家、",
      "11": "尔当告之曰、我为尔兆、我所行者、尔必遭之、被虏徙于异地、",
      "12": "其中之君、将乘昏夜、负荷而出、彼必穿垣、由此移物、亦必蒙面、盖彼不得见斯土也、",
      "13": "我必张网于其上、陷之于我擭、曳至迦勒底地之巴比伦、彼虽死于其地、而不得见之、",
      "14": "彼之侍卫、及其军旅、我必散之于四方、拔刃袭于其后、",
      "15": "我既散之于异邦、分之于列国、彼则知我乃耶和华、",
      "16": "惟我必遗数人、免于锋刃、饥馑疫疠、使在所至之国、自陈其可憎之事、则知我乃耶和华、○",
      "17": "耶和华又谕我曰、",
      "18": "人子欤、尔当食饼兢兢、饮水栗栗、而怀忧惧、",
      "19": "告斯土之民曰、主耶和华论耶路撒冷居民、及以色列地云、彼必忧惧食饼、惊骇饮水、斯土荒芜、失其所有、因居民强暴故也、",
      "20": "居民之邑必邱墟、斯土必荒芜、尔则知我乃耶和华、○",
      "21": "耶和华谕我曰、",
      "22": "人子欤、尔曹在以色列地、有谚语云、时日迟延、启示无验、斯言何谓也、",
      "23": "当告之曰、主耶和华云、我必使此谚寝息、不复用为谚语于以色列、当告之曰、时日伊迩、启示皆验、",
      "24": "此后在以色列家中、必不复有虚妄之异象、阿谀之卜筮、",
      "25": "盖我为耶和华、我将言之、所言必成、不复濡滞、尔悖逆之家乎、在尔尚存之日、我必言之、亦必成之、主耶和华言之矣、○",
      "26": "耶和华谕我曰、",
      "27": "人子欤、以色列家云、彼所得之启示、乃指遐日、彼之预言、乃指远时、",
      "28": "当告之曰、主耶和华云、我之诸言、无有濡滞、所言必成、主耶和华言之矣、"
    },
    "13": {
      "1": "耶和华谕我曰、",
      "2": "人子欤、以色列之先知、以己意而预言、尔当预言以抵之、曰、尔曹其听耶和华言、",
      "3": "主耶和华云、祸哉、彼愚昧之先知、乃徇己意、无所见也、",
      "4": "以色列乎、尔之先知、譬如荒邱之狐、",
      "5": "尔未上至破坏之处、亦未为以色列家之垣墉、在于耶和华之日、坚立于陈、",
      "6": "彼见虚伪、及欺诳之卜筮、谓耶和华言之、然耶和华未尝遣之、彼乃使人冀其言有验、",
      "7": "我未谕尔、而尔曰耶和华言之、尔所得者、非虚伪之启示乎、尔所言者、非欺诳之卜筮乎、",
      "8": "主耶和华曰、因尔言虚伪、见欺诳、我则敌尔、",
      "9": "维彼先知、得虚伪之启示、占欺诳之卜筮、我必以手御之、不得与于我民之会、不录于以色列家之籍、不入于以色列地、则知我乃主耶和华、",
      "10": "盖彼诱惑我民、谓曰平康、实无平康、人筑垣墉、彼以不坚之泥涂之、",
      "11": "尔当告涂者云、垣必倾圮、霪雨下、巨雹降、飘风裂之、",
      "12": "垣既倾圮、人不语尔云、尔所涂之泥安在乎、",
      "13": "故主耶和华曰、我必震怒以飘风裂之、发忿以霪雨巨雹毁之、",
      "14": "如是、尔以不坚之泥所涂之垣、我必毁之、倾之于地、露其基址、倾时、尔亦亡于其中、则知我乃耶和华、",
      "15": "我泄我忿于垣、及以不坚之泥而涂之者、告尔曰、垣与涂者、俱归乌有、",
      "16": "此即以色列之先知、彼指耶路撒冷预言、为之得平康之启示、实无平康、主耶和华言之矣、○",
      "17": "人子欤、我民女以己意预言、尔其预言以抵之、",
      "18": "曰、主耶和华云、祸哉女也、为诸肘缝枕、依身之长短制巾、以猎人命、尔岂欲猎我民之命、而保他命以利己乎、",
      "19": "尔为数掬之麰麦、数方之饼、辱我于我民中、我民听从妄诞、尔与之言诳、以杀不当死者、而存不当生者、",
      "20": "故主耶和华曰、尔曹制枕猎人之命、有若罗鸟、我恶尔枕、必夺之于尔肱、释尔所猎之命、如鸟飞去、",
      "21": "亦裂尔巾、救我民于尔手、不复为尔所猎、尔则知我乃耶和华、",
      "22": "惟彼义人、我未使之殷忧、尔以妄诞使之心戚、亦坚恶人之手、致不转离邪途、而得生存、",
      "23": "故尔不复得虚伪之启示、不复占卜筮、我必救我民于尔手、尔则知我乃耶和华、"
    },
    "14": {
      "1": "以色列长老数人诣我、坐于我前、",
      "2": "耶和华谕我曰、",
      "3": "人子欤、斯人纳其偶像于心、置陷罪之窒碍于前、我岂听其咨诹乎、",
      "4": "尔当告之曰、主耶和华云、以色列家中、凡纳其偶像于心、置陷罪之窒碍于前、而诣先知者、我耶和华必循其偶像之众多而应之、",
      "5": "以以色列家之心欲而获之、因其崇事偶像、而疏远我、",
      "6": "当告以色列家曰、主耶和华云、尔宜转离尔之偶像、反背可恶之事、",
      "7": "以色列家人、及旅以色列中之外人、凡离我而纳其偶像于心、置陷罪之窒碍于前、而诣先知、咨诹于我者、我耶和华必自应之、",
      "8": "我必怒颜向之、使其令人骇异、为鉴戒、作话柄、绝之于我民中、尔则知我乃耶和华、",
      "9": "如先知被诱而宣言、乃我耶和华使然、我必伸手其上、灭之于我民以色列中、",
      "10": "彼必各负其罪、先知之罪、与询之者之罪同科、",
      "11": "使以色列家、不复迷罔而离我、干罪染污、则为我民、我为其上帝、主耶和华言之矣、○",
      "12": "耶和华谕我曰、",
      "13": "人子欤、如国干咎、获罪于我、我则伸手其上、绝其所恃之粮、降以饥馑、绝其人畜、",
      "14": "虽挪亚但以理约伯三人、在于其中、惟以己义、自救生命而已、主耶和华言之矣、",
      "15": "我若使暴兽经于其地、而毁坏之、致成荒芜、因兽之故、无人过之、",
      "16": "虽此三人在于其中、我指己生而誓、彼不得救其子女、惟救己而已、地必荒芜、主耶和华言之矣、",
      "17": "我若使锋刃临于斯土、曰锋刃欤、遍经斯地、绝其人畜、",
      "18": "虽此三人在于其中、我指己生而誓、彼不得救其子女、惟救己而已、主耶和华言之矣、",
      "19": "我若使疫疠流行斯土、泄忿而流其血、绝其人畜、",
      "20": "虽挪亚但以理约伯在于其中、我指己生而誓、彼不得救其子女、惟以己义、自救生命而已、主耶和华言之矣、",
      "21": "主耶和华曰、我以我之四重灾、即锋刃、饥馑、暴兽、疫疠、降于耶路撒冷、绝其人畜、其害岂非尤甚乎、",
      "22": "虽然、邑中尚有遗民、子女被携而出、至于尔所、尔曹见其所行所为、则于我降灾耶路撒冷之事、而得慰藉、",
      "23": "尔曹见其所行所为、必得慰藉、亦知我所行于耶路撒冷者、非出无因、主耶和华言之矣、"
    },
    "15": {
      "1": "耶和华谕我曰、",
      "2": "人子欤、葡萄树在众木中、葡萄枝在丛林中、有何长乎、",
      "3": "可取其木、以制何器、可取其材、以作钉而悬物乎、",
      "4": "惟投于火为薪、焚其两端、并毁其中、尚有何用乎、",
      "5": "其尚全时、犹难适用、况经火焚毁、则于制器、岂非更无所用乎、",
      "6": "主耶和华曰、丛林中之葡萄树、我以之为薪、投之于火、我待耶路撒冷居民、亦若是、",
      "7": "我必怒颜向之、虽脱于火、终为火焚、我怒颜相向之时、尔则知我乃耶和华、",
      "8": "因居民干罪、我必使斯土荒芜、主耶和华言之矣、"
    },
    "16": {
      "1": "耶和华谕我曰、",
      "2": "人子欤、当使耶路撒冷知其可恶之事、",
      "3": "曰、主耶和华对耶路撒冷云、尔之根原、尔之诞育、乃在迦南族地、亚摩利人为尔父、赫人为尔母、",
      "4": "论尔诞育、生之日、尔脐未断、尔身未洗以水而洁之、未敷以盐、未裹以布、",
      "5": "无人目顾尔、为尔行此矜悯尔、尔生之日、为人所恶、被弃于野、",
      "6": "我过时、见尔转侧于尔血、谓尔曰、虽在血中、而可得生、再曰、虽在血中、而可得生、",
      "7": "我使尔长、若田所产、渐即长大、而获美容、乳显发长、惟赤身而露体、",
      "8": "我过而见尔时、乃相爱之际、则以衣襟覆尔、蔽尔裸体、与尔誓约、尔则归我、主耶和华言之矣、",
      "9": "我洗尔以水、尽涤尔血、沐尔以膏、",
      "10": "衣尔以锦绣、履尔以獭皮、束尔以细枲、被尔以币帛、",
      "11": "以饰妆尔、著钏于手、垂链于项、",
      "12": "置环于鼻、悬珥于耳、戴华冕于首、",
      "13": "如是、尔以金银为饰、以细枲币帛锦绣为衣、以细面蜜油为食、遂成艳丽、利达致得后位、",
      "14": "我以我之炫耀锡尔、俾尔艳丽完备、名誉扬于列邦、主耶和华言之矣、○",
      "15": "惟尔恃己艳丽、名誉洋溢、遂纵淫欲、过者则与行淫、为其所有、",
      "16": "且以尔衣、五彩俱备、饰诸崇邱、行淫其上、若此之事、古今所不宜有、",
      "17": "亦取我所赐尔之金银美饰、以制人像、与之行淫、",
      "18": "以尔绣衣覆之、以我之膏及香、陈于其前、",
      "19": "以我赐尔之饼、养生之细面、及油与蜜、陈于其前、以为馨香、诚有斯事、主耶和华言之矣、",
      "20": "又取为我而生之子女、献之于彼、俾其吞噬、",
      "21": "尔之行淫、岂为细故、致杀我子女、付于偶像、使之经火乎、",
      "22": "尔行徇欲可恶之事、不忆幼时、赤身露体、转侧于己血、",
      "23": "主耶和华曰、祸哉尔也、尔行诸恶之后、",
      "24": "复为己作穹庐、在各街筑高台、",
      "25": "尔在各街建尔高台、俾尔艳丽为可恶、接彼行人、益尔淫乱、",
      "26": "尔邻埃及人、纵形躯之欲、尔与之私、益尔淫乱、激我震怒、",
      "27": "故我伸手尔上、灭尔糈粮、付尔于敌、即羞尔淫行之非利士女、任意以待、",
      "28": "尔行淫无度、与亚述人私、纵欲无厌、",
      "29": "尔在商贾之地迦勒底、益尔淫乱、犹不知足、",
      "30": "主耶和华曰、尔行此事、乃无耻之淫妇所为、尔心何其荏弱哉、",
      "31": "尔在各衢作穹庐、在各街筑高台、尔之异乎妓者、轻视其值也、",
      "32": "为妇而行淫乎、背夫而私人乎、",
      "33": "人以物赠妓、惟尔以物赠情人、贿之四集、与尔行淫、",
      "34": "尔行淫之异乎他妇者、非人从尔行淫也、且尔以金予人、非人以金予尔、是亦相异也、○",
      "35": "尔为娼妓者欤、宜听耶和华言、",
      "36": "主耶和华曰、因尔与尔情人行淫、泄尔污秽、显尔裸裎、且事可恶之偶像、为彼献尔子女之血、",
      "37": "我必集尔情人、即尔所欢者、凡尔所爱所憎者、我自四方集之、必裸尔体、俾众目睹、",
      "38": "我必鞫尔、如鞫背夫流血之妇、以震怒忌嫉所流之血、加于尔身、",
      "39": "我将付尔于敌手、摧尔穹庐、毁尔高台、褫尔衣服、夺尔美饰、遗尔赤身露体、",
      "40": "集众攻尔、击尔以石、刺尔以刃、",
      "41": "焚尔第宅、行鞫于尔、众女目睹、使尔不复为淫妇、不复以金予人、",
      "42": "如是、我怒乃息、我嫉离尔、我则宁靖、不复愤怒、",
      "43": "主耶和华曰、因尔不忆幼时、诸事激我震怒、我必依尔所行、报于尔首、使尔不复行淫、益尔可憎之事、○",
      "44": "凡用谚者、必以谚指尔曰、其母若何、女亦如之、",
      "45": "尔母厌夫及子、尔为其女、尔姊厌夫及子、尔为其妹、尔母为赫人、尔父为亚摩利人、",
      "46": "尔姊撒玛利亚、及其众女、居于尔左、尔妹所多玛、及其众女、居于尔右、",
      "47": "尔未从其道、行彼可恶之事、而以此为细故、于尔所行之途、较之尤恶、",
      "48": "主耶和华曰、我指己生而誓、尔妹所多玛、及其众女、未行尔暨众女所行、",
      "49": "尔妹所多玛、与其众女之罪、乃骄傲、饱食、安居、亦不济助贫乏、",
      "50": "且亦骄泰、行可恶之事于我前、我见此、则袪之、",
      "51": "撒玛利亚所犯之罪、未及尔之半、尔增可恶之事、较彼尤多、致尔姊妹、犹显为义、",
      "52": "尔论尔之姊妹、适自取辱、盖尔所犯之罪、较彼尤为可恶、则彼犹义于尔、既使尔姊妹称为义、尔当含羞抱愧、",
      "53": "我必返所多玛与其众女之俘囚、及撒玛利亚与其众女之俘囚、亦返其中尔之俘囚、",
      "54": "俾尔负辱抱愧、以尔所行、使之得慰、",
      "55": "尔妹所多玛、与其众女、必复其初、尔姊撒玛利亚、及其众女、必复其初、尔与众女、亦复其初、",
      "56": "当尔骄泰之日、口不道尔妹所多玛、",
      "57": "其时尔恶未彰、亚兰诸女、及四周非利士诸女、犹未轻视尔、",
      "58": "耶和华曰、尔行邪淫可恶之事、必负其罪、",
      "59": "主耶和华曰、尔藐誓爽约、我必依尔所行以报尔、",
      "60": "然尔幼时、我与尔立约、我追忆之、必复与尔立永约、",
      "61": "尔纳尔姊妹时、将追忆尔之素行、而觉愧怍、我必以之赐尔为女、惟不循前约、",
      "62": "我必与尔立约、尔则知我乃耶和华、",
      "63": "迨我宥尔所行、因尔之辱、必自追忆、惭怍不已、不复启口、主耶和华言之矣、"
    },
    "17": {
      "1": "耶和华谕我曰、",
      "2": "人子欤、其设谜语、作譬词、谓以色列家曰、",
      "3": "主耶和华云、有一巨鹰、翼大、翎长、毛丰、文彩斑斓、至利巴嫩、取香柏之高枝、",
      "4": "折其杪之柔条、移于贸易之地、置于商贾之邑、",
      "5": "亦取斯土之种、植于沃壤、在多水之滨、栽之若杨柳、",
      "6": "日渐长而成树、低干蔓延、枝向乎鹰、根盘于下、发枝出条、",
      "7": "又有巨鹰、翼大毛丰、厥树由所种之畦、发根长枝、向乎此鹰、望其灌溉、",
      "8": "树本植于沃壤、在多水之滨、冀能生枝结实、成为佳树、",
      "9": "尔当曰、主耶和华云、厥树岂得繁盛乎、彼鹰岂不拔其根、摘其果、俾其憔悴、嫩叶枯槁乎、毋庸强臂众民、拔其根株、",
      "10": "虽种植之、讵得繁盛、岂不于所植之畦、为东风所摇撼、而尽枯槁乎、○",
      "11": "耶和华谕我曰、",
      "12": "谓悖逆之家云、斯事之旨、尔不知之乎、宜告之曰、巴比伦王至耶路撒冷、虏其君王牧伯、携至巴比伦、",
      "13": "拣其王子、与之立约、使之发誓、迁其境内强者、",
      "14": "使国为卑、不复振兴、但守盟约、犹可保存、",
      "15": "惟彼叛巴比伦王、遣使至埃及、欲其给以马匹军旅、如是能亨通乎、行是事者、得免难乎、爽约能远害乎、",
      "16": "彼既藐其誓、爽其约、主耶和华曰、我指己生而誓、彼必于立之为王者之都、与之同没于巴比伦、",
      "17": "其敌筑垒建营、欲灭邑众、法老虽率军旅群众、亦不能助其战、",
      "18": "盖王子既握手立约、乃藐誓爽约、必不能免难、",
      "19": "主耶和华曰、我指己生而誓、彼藐我誓、爽我约、我必以此罪归于其首、",
      "20": "必张我网于其上、陷之于我擭、曳至巴比伦、在彼鞫其逆我之罪、",
      "21": "其军中之遁者、必陨于刃、遗民散于四方、尔则知乃我耶和华所言也、○",
      "22": "主耶和华曰、我必取香柏之高枝而植之、自高枝中、折其柔条、植于高峻之山、",
      "23": "即以色列高地之山、俾生枝结实、为香柏之佳者、羽族咸止其下、在其枝之荫中、",
      "24": "田间众木、则知我耶和华使高木为低、低木为高、青木为枯、枯木复茂、我耶和华言之、亦成之也、"
    },
    "18": {
      "1": "耶和华谕我曰、",
      "2": "尔论以色列地、奚用谚云、父食酸葡萄、而子齿软、",
      "3": "主耶和华曰、我指己生而誓、尔在以色列中、勿复用此谚、",
      "4": "诸灵属我、父之灵属我、子之灵亦然、惟犯罪者必死、",
      "5": "人若为义、循法合理、",
      "6": "未食于山、未瞻仰以色列家之偶像、未污其邻之妻、未近天癸之妇、",
      "7": "未欺凌人、反负者之质、不夺人之物、饥者供以食、裸者被以衣、",
      "8": "贷金不取利息、禁手作恶、以诚实鞫两造、",
      "9": "循我典章、守我律例、行事诚实、斯乃义人、必得生存、主耶和华言之矣、",
      "10": "设其人生子为盗、而流人血、行上所言之恶、",
      "11": "不行上所言之善、食于山、污其邻之妻、",
      "12": "欺凌贫乏、夺人之物、不反人之质、瞻仰偶像、行可恶之事、",
      "13": "贷金而取利息、斯人岂得生存乎、必不得生存也、既行此可恶之事、必至死亡、流血之罪、归于其身、",
      "14": "设斯人生子、见父所犯诸罪、则惧、而不效之、",
      "15": "不食于山、不瞻仰以色列家之偶像、不污其邻之妻、",
      "16": "不欺凌人、不受人之质、不夺人之物、饥者供以食、裸者被以衣、",
      "17": "禁手不虐贫乏、不取利息、守我律例、循我典章、斯人不因父罪而死、必得生存、",
      "18": "惟其父行残暴、夺同宗、作不善于民间、必死于其罪、",
      "19": "尔曹犹曰、子不负父罪、曷故子若循法合理、守我典章、而遵行之、必得生存、",
      "20": "犯罪者必死、子不负父罪、父不负子罪、义者之义、必归于己、恶者之恶、亦归于己、",
      "21": "如恶人悛改所犯之罪、守我典章、循法合理、必得生存、不至死亡、",
      "22": "其所犯之罪、不复见忆、必因所行之义、而得生存、",
      "23": "主耶和华曰、恶人死亡、岂我所悦、我宁不悦其转离恶途、而得生存乎、",
      "24": "如义人转离其义而行恶、效恶人行可恶之事、岂得生存乎、其所行之义、不复见忆、必死于其所蹈之愆、所犯之罪、",
      "25": "惟尔曹云、主道不公、以色列家其听之、我之道、岂非公乎、尔之道、岂非不公乎、",
      "26": "义人转离其义而行恶、因而致死、是因所行之恶而死、",
      "27": "如恶人转离所行之恶、循法合理、必保其生、",
      "28": "因其思维、悛改所犯之罪、必得生存、不至死亡、",
      "29": "以色列家犹云、主道不公、以色列家欤、我之道、岂非公乎、尔之道、岂非不公乎、",
      "30": "故主耶和华曰、以色列家欤、我必依各人所行而鞫之、尔其回转、离弃诸罪、免愆尤之窒碍、",
      "31": "以色列家欤、当弃所犯之罪、新尔心神、奚自取死、",
      "32": "主耶和华曰、人之死亡、我所不悦、故当回转、而得生存、"
    },
    "19": {
      "1": "尔当为以色列牧伯作哀歌、",
      "2": "曰、尔母为何、乃牝狮也、蹲于众狮间、抚育其子于稚狮中、",
      "3": "养其一子、成为壮狮、学攫物而噬人、",
      "4": "列国闻之、陷之以阱、以钩曳至埃及、",
      "5": "牝狮久俟、知失所望、复取一子、养成壮狮、",
      "6": "往来于众狮间、为狮之雄、学攫物而噬人、",
      "7": "毁其宫室、墟其城邑、斯地及其所有、因其咆哮而成荒寂、",
      "8": "四周列国、咸自各州攻之、张网其上、陷之于阱、",
      "9": "拘以钩、置于笼、携至巴比伦王、曳入保障、使其吼声、不复闻于以色列山、○",
      "10": "尔母脩长若葡萄树、植于水滨、因其水多、枝茂实繁、",
      "11": "其枝坚强、堪作长者之杖、其干干霄、其叶茂盛、高枝繁多、远处可见、",
      "12": "因怒见拔、委之于地、东风暵其果、强枝折而枯、为火所焚、",
      "13": "今植于旷野旱干之地、",
      "14": "有火出于其枝、焚毁其果、致无坚强之干、可为长者之杖、此乃哀歌、后必以为哀歌、"
    },
    "20": {
      "1": "七年五月十日、有以色列长老数人诣我、以咨诹耶和华、坐于我前、",
      "2": "耶和华谕我曰、",
      "3": "人子欤、谓以色列长老云、主耶和华曰、尔来咨诹于我乎、主耶和华曰、我指己生而誓、不听尔之咨诹、",
      "4": "人子欤、尔欲鞫之乎、鞫之、使知厥祖可恶之事、",
      "5": "又告之曰、主耶和华云、我选以色列之日、誓于雅各家之裔、见于埃及地、曰、我乃尔之上帝耶和华、",
      "6": "当日我与之誓、必导之出埃及、入我所选流乳与蜜之地、即诸地之美者、",
      "7": "我谕之曰、各弃尔目所慕可恶之物、勿以埃及之偶像、自染污蔑、我乃耶和华、尔之上帝也、",
      "8": "惟彼违逆、而不听我、不弃所慕可恶之物、不离埃及之偶像、故彼尚在埃及、我曰、必倾我怒、尽泄我忿于其身、",
      "9": "然为我名之故、别有施行、免我名见辱于其所处之国、因我显见、导我民出埃及、彼目睹之也、",
      "10": "既出埃及、导至旷野、",
      "11": "以我典章赐之、以我律例教之、人若遵行、则缘之得生、",
      "12": "亦以我安息日赐之、在我与彼之间为征、俾知我耶和华使之成圣、",
      "13": "惟以色列家在旷野、悖逆乎我、不循我典章、弃我律例、人若遵行、则缘之得生、且犯我安息日特甚、我则曰、必在旷野、倾我怒以灭之、",
      "14": "然为我名之故、别有施行、免我名见辱于列国、以其见我导之出也、",
      "15": "我复在野发誓、必不导之入我所赐流乳与蜜之地、即诸地之美者、",
      "16": "盖彼弃我律例、违我典章、犯我安息日、徇欲于偶像、",
      "17": "然我目犹顾惜之、不加翦灭、不尽绝之于野、",
      "18": "我在旷野、谕其子女曰、勿循尔父之典章、勿从其律例、勿以其偶像自染污蔑、",
      "19": "我乃耶和华、尔之上帝、当循我典章、遵我律例而行、",
      "20": "以我安息日为圣、为我与尔间之征、俾知我乃耶和华、尔之上帝、",
      "21": "惟其子女背我、不循我典章、不从我律例、人若遵行、则缘之得生、且犯我安息日、我则曰、必在旷野倾我怒、尽泄我忿于其身、",
      "22": "然为我名之故、别有施行、免我名见辱于列国、以其见我导之出也、",
      "23": "且我在野发誓、必散之于列国、分之于异邦、",
      "24": "因其不遵我律例、违弃我典章、犯我安息日、注目厥父之偶像、",
      "25": "故我听其从不善之典章、不能保生之律例、",
      "26": "于其献祭、使初胎男子经火、任其自染污蔑、致见殄灭、俾知我乃耶和华、○",
      "27": "人子欤、当谓以色列家曰、主耶和华云、尔之列祖亵渎我、以其干罪于我、",
      "28": "我既导之入所誓赐之地、彼见高冈茂树、遂乃献祭、奉礼以激我怒、焚馨香、行灌奠、",
      "29": "我则谓之曰、尔所登之崇邱维何、故其崇邱、迄今称为巴麻、",
      "30": "尔当告以色列家曰、主耶和华云、尔效列祖自染污蔑、徇欲从其可恶之物乎、",
      "31": "尔奉礼物、使子经火、崇拜偶像、自染污蔑、迄于今日乎、以色列家欤、我岂听尔之咨诹乎、主耶和华曰、我指己生而誓、不听尔之咨诹、",
      "32": "尔意欲效异邦、同于列国之族、服事木石、此意必不得成、",
      "33": "主耶和华曰、我指己生而誓、我必以能手奋臂、及倾泄之烈怒、为尔之王、",
      "34": "且以能手奋臂、及倾泄之烈怒、导尔出列国、集尔出所散之邦、",
      "35": "携至诸国之旷野、在彼面鞫尔、",
      "36": "我鞫尔、如在埃及旷野鞫尔列祖、主耶和华言之矣、",
      "37": "我必使尔经于杖下、以归我约所束、",
      "38": "凡违逆干罪于我者、必去之于尔中、导出所旅之邦、而不得归以色列地、尔则知我乃耶和华、",
      "39": "以色列家欤、主耶和华论尔云、往哉、各事其偶像、惟后必听从我、不复以礼物及偶像、玷我圣名、",
      "40": "主耶和华曰、以色列全家、必于斯土、在我圣山、以色列地高冈、崇事乎我、在彼我必纳之、索其祭品、与其初产、及诸圣物、",
      "41": "我导尔出列国、集尔出所散之邦时、必纳尔如馨香、因尔而显为圣、俾异邦目睹、",
      "42": "我既导尔入以色列地、昔所誓赐尔祖之国、尔必知我乃耶和华、",
      "43": "在彼尔将追忆所行自污之事、且缘所为诸恶、自怨自恨、",
      "44": "主耶和华曰、以色列家欤、我缘我名之故、不以尔所行之恶途、所为之邪慝待尔、则必知我乃耶和华、○",
      "45": "耶和华谕我曰、",
      "46": "人子欤、尔其面南、向南发言、对南郊之林而预言、",
      "47": "谓南林曰、宜听耶和华言、主耶和华云、我必燃火于尔、尽焚尔木、或青或枯、其焰不灭、自南及北、灼炙众面、",
      "48": "凡有血气者、必知斯火为我耶和华所燃、不得扑灭、",
      "49": "我则曰、噫、主耶和华欤、人指我曰、彼非言譬语者乎、"
    },
    "21": {
      "1": "耶和华谕我曰、",
      "2": "人子欤、尔其面耶路撒冷、向圣所发言、对以色列地而预言、",
      "3": "告以色列地云、耶和华曰、我为尔敌、必拔刃出鞘、义者恶者、绝于尔中、",
      "4": "既欲绝义者恶者于尔中、我刃必出于鞘、击凡有血气者、自南至北、",
      "5": "凡有血气者、必知我耶和华拔刃出鞘、不复韬之、",
      "6": "人子欤、尔其太息、腰断痛苦而欷歔、令人目睹、",
      "7": "如彼问尔何为太息、必曰、因闻音耗、其事将至、使众心怯、手疲志馁、膝弱如水、其事将至、其言必成、主耶和华言之矣、○",
      "8": "耶和华谕我曰、",
      "9": "人子欤、当预言曰、耶和华云、有刃有刃、既利且光、",
      "10": "其利便于行戮、磨光使若闪电、我侪其可喜乐乎、我子之杖、轻藐诸木、",
      "11": "磨砺使光、以便执用、既利且光、付于杀戮者之手、",
      "12": "人子欤、尔其呼喊号啕、因刃加于我民、击以色列牧伯、彼及我民、咸付于刃、故当拊髀、",
      "13": "主耶和华曰、有试链焉、轻藐之杖、如归乌有、将若之何、",
      "14": "人子欤、尔其预言而鼓掌、使刃再三行戮、此刃即重伤大人、入诸密室者、",
      "15": "我备怖人之刃、攻诸邑门、使众心怯、增其窒碍、噫嘻、刃若闪电、其利便于行戮、",
      "16": "尔其集合向右、列陈向左、随尔所向、",
      "17": "我亦鼓掌、以息我怒、我耶和华言之矣、○",
      "18": "耶和华谕我曰、",
      "19": "惟尔人子、当绘二途、使巴比伦王之刃由之而至、二途出于一地、又绘一手、置于向邑歧路之处、",
      "20": "所绘之途、一使刃至亚扪族之拉巴、一使刃至犹大之耶路撒冷坚城、",
      "21": "盖巴比伦王、止于歧路卜之、摇以矢、问偶像、察牲肝、",
      "22": "右手得取耶路撒冷之兆、使设锤以击之、厥口孔张、大声号呼、可行杀戮、发锤攻门、筑垒建台、",
      "23": "惟有约誓者、以所卜为伪、然巴比伦王必使其罪见忆、致虏其众、○",
      "24": "主耶和华曰、因尔使罪见忆、愆尤昭彰、诸行显尔之恶、尔既见忆、必为其手所获、",
      "25": "行恶重伤之以色列君乎、尔日届矣、罚罪之期至矣、",
      "26": "主耶和华曰、去其冕、脱其冠、诸事变易、卑者升之、高者降之、",
      "27": "找必倾覆之、至再至三、所有者归于无有、俟当得者至、则赐之焉、○",
      "28": "惟尔人子、当预言云、主耶和华论亚扪人、及其侮辱之言曰、有刃出鞘、磨光杀戮、犹如闪电、以行吞灭、",
      "29": "维时、卜者所见虚伪、为尔所占妄诞、使尔仆于重伤恶人之项、彼日届矣、罚罪之期至矣、",
      "30": "尔其收刃入鞘、我必于尔受造之处、生长之地鞫尔、",
      "31": "倾我怒于尔、以我发忿之火吹及尔躬、付尔于残忍善杀戮者之手、",
      "32": "尔为燃火之薪、尔血流于斯土、尔必不复见忆、我耶和华言之矣、"
    },
    "22": {
      "1": "耶和华谕我曰、",
      "2": "人子欤、此血邑、尔欲鞫之乎、鞫之、使知其可恶之事、",
      "3": "曰、主耶和华云、斯邑之中、流人之血、作诸偶像、自染污蔑、其日迩矣、",
      "4": "尔流人血、自取罪戾、尔作偶像、自染污蔑、尔之日伊迩、尔之年殆尽、故我使尔为列国所侮辱、为万邦所姗笑、",
      "5": "尔名劣多乱者乎、遐迩之人、必讥笑尔、",
      "6": "以色列牧伯、各奋其力、流血于尔中、",
      "7": "尔中有人轻视父母、虐遇宾旅、欺凌孤寡、",
      "8": "藐我圣物、犯我安息、",
      "9": "尔中有毁谤者、流人之血、有人食于山、行淫乱、",
      "10": "烝父继室、辱因天癸而污之妇、",
      "11": "有行可憎于邻妻、有秽乱子妇、有玷辱异母之姊妹、",
      "12": "受贿以流人血、贷金而取利息、行暴于邻、得财无厌、而忘乎我、主耶和华言之矣、",
      "13": "因尔所得非义之利、及尔中所流之血、我则击掌、",
      "14": "我处尔之日、尔心岂能忍受、尔手岂有力乎、我耶和华言之、亦必成之、",
      "15": "我必散尔于列国、分尔于异邦、消除尔之污蔑、",
      "16": "尔必于异邦人前、身受侮辱、则知我乃耶和华、○",
      "17": "耶和华谕我曰、",
      "18": "人子欤、我视以色列家为渣滓、彼在炉中、若铜铁锡铅、为银之渣滓、",
      "19": "主耶和华曰、因尔成为渣滓、我必集尔于耶路撒冷、",
      "20": "犹人集银铜铁铅锡于炉、吹火以镕之、如是我必震怒、发忿集尔、置于其中而镕之、",
      "21": "我必集尔、以我烈怒之火、吹及尔身、镕尔于其中、",
      "22": "犹镕银于炉中、尔镕于其中、则知我耶和华倾怒于尔、○",
      "23": "耶和华谕我曰、",
      "24": "人子欤、当告斯土曰、尔乃不洁之地、震怒之日、甘霖不沛、",
      "25": "其中之先知结党、若狮狂吼、攫而裂物、吞噬人灵、取其珍宝、以致邑中嫠妇众多、",
      "26": "其祭司干我法律、污我圣物、不辨圣与不圣、不使人别洁与不洁、掩目不顾我之安息、致我见渎于民中、",
      "27": "其中之牧伯、若狼攫而裂物、惟欲流血、殄灭人灵、以获不义之利、",
      "28": "其先知以不坚之泥、为人涂垣、所见虚伪、所占妄诞、彼谓主耶和华言之、然耶和华未言也、",
      "29": "斯土之民、用强暴、行攘夺、骚扰贫乏、妄虐羇旅、",
      "30": "我于其中、欲觅一人、以筑垣墉、为国立于缺处、在于我前、免我歼灭、而不可得、",
      "31": "故我倾怒于众、以我发忿之火灭之、依其所为、报于其首、主耶和华言之矣、"
    },
    "23": {
      "1": "耶和华谕我曰、",
      "2": "人子欤、昔有二女、一母所生、",
      "3": "当其少年、在埃及行淫、为男拥抱、摩抚厥乳、",
      "4": "姊名阿荷拉、妹名阿荷利巴、俱归于我、而生子女、阿荷拉即撒玛利亚、阿荷利巴即耶路撒冷也、",
      "5": "阿荷拉既归我、乃行淫乱、恋其情人邻邦亚述族、",
      "6": "彼衣紫衣、皆为方伯州牧、少壮可爱、乘马而至、",
      "7": "妇与亚述俊男行淫、以其所恋爱者、及其偶像、自染污蔑、",
      "8": "当其少年、在埃及行淫、为男玷污、摩抚厥乳、迄今未改、",
      "9": "故我付之于其情人亚述族手、",
      "10": "裸其身体、虏其子女、杀之以刃、加罚其身、使为话柄于众妇中、",
      "11": "厥妹阿荷利巴见此、徇欲过于其姊、行淫较之尤甚、",
      "12": "恋爱邻邦亚述人、方伯州牧、少壮可爱、盛服乘马、",
      "13": "我见其被玷、姊妹俱行一途、",
      "14": "惟彼增其淫行、见迦勒底人像、绘于墙壁、涂以丹雘、",
      "15": "其腰束带、冠巾下垂于后、容若牧伯、与迦勒底地所出之巴比伦人同、",
      "16": "妇见之、则生恋爱、遣使往迦勒底见之、",
      "17": "巴比伦人至、登榻行淫、妇既被玷、则厌其人、",
      "18": "彼显其淫行、露其身体、我则厌之、如厌其姊、",
      "19": "惟彼增其淫行、忆其少年、在埃及行淫、",
      "20": "恋其所欢、体壮若驴、精足若马、",
      "21": "犹忆少年行淫、为埃及人拥抱、摩抚厥乳、○",
      "22": "阿荷利巴乎、主耶和华曰、尔之情人、尔所厌者、我必兴之以攻尔、四方集之以敌尔、",
      "23": "即巴比伦人、迦勒底众、及比割书亚哥亚诸族、亚述人偕之、皆为方伯州牧、少壮可爱、有名议士、俱乘马者、",
      "24": "彼必率军旅、携兵械、战车运车、至而攻尔、执干盾、冠兜鍪、列陈围尔、我将付鞫权于其手、依其律以鞫尔、",
      "25": "我必以忌嫉攻尔、彼将以盛怒待尔、加以劓刵、以刃杀尔遗民、虏尔子女、所有孑遗、焚之以火、",
      "26": "褫尔衣裳、夺尔珍宝、",
      "27": "如是、我必止尔邪欲、及尔淫行、即在埃及所习者、俾尔不举目望之、不复记忆埃及、",
      "28": "主耶和华曰、尔所憾所厌者、我必付尔于其手、",
      "29": "彼必以恨待尔、夺尔货财、使尔裸体、显尔邪慝淫行之丑、",
      "30": "尔遭斯事、因尔徇欲、从异邦人、为其偶像所玷、",
      "31": "尔行尔姊之途、我必以其爵付于尔手、",
      "32": "主耶和华曰、尔姊之爵、既深且巨、所盛既多、尔必饮之、为人轻慢姗笑、",
      "33": "尔姊撒玛利亚之爵、盛以骇愕凄凉、尔必满饮、沈醉忧伤、",
      "34": "尔必饮之、吸之务尽、啮爵之碎、搔裂己乳、主耶和华言之矣、",
      "35": "主耶和华曰、因尔遗忘我、背弃我、必负尔邪欲淫行之罪、○",
      "36": "耶和华谕我曰、人子欤、尔欲鞫阿荷拉阿荷利巴乎、若鞫之、则以其可恶之事告之、",
      "37": "彼行淫、手染血、徇欲于偶像、使其为我而生之男经火、而奉献之、至于殄灭、",
      "38": "更有逆我之事、同日污我圣所、犯我安息、",
      "39": "既杀子女、献于偶像、当日入我圣所而污之、于我室中、所行若是、",
      "40": "且遣使往远方、招人诣尔、既至、尔则澡身画眉、妆以首饰、",
      "41": "坐于华床、设几其前、以我芳品膏油、置于其上、",
      "42": "斯众安逸、喧哗闻于其中、亦自旷野、携庸人及沈湎者至、为二妇著钏于手、戴冕于首、",
      "43": "我曰、行淫已久之妇、与众彼此行淫、",
      "44": "众入其所、如入妓所、就二淫妇、阿荷拉、阿荷利巴、",
      "45": "义人必鞫之、如鞫淫妇、与流血之妇然、以彼诚为淫妇、其手染血也、",
      "46": "主耶和华曰、我必率众攻之、俾其播荡而被劫、",
      "47": "众必击之以石、杀之以刃、戮其子女、焚其第宅、",
      "48": "如是、必止淫行于斯土、以训众女、不效尔之行淫、",
      "49": "人必报尔之邪淫、尔必负拜偶之罪、俾知我乃主耶和华、"
    },
    "24": {
      "1": "九年十月十日、耶和华谕我曰、",
      "2": "人子欤、其记录是日、是日巴比伦王逼近耶路撒冷、",
      "3": "当为悖逆之家设譬曰、主耶和华云、置鼎于火、倾水于中、",
      "4": "集肉投鼎、即肉块之佳者、若腿若肩、充以所选之骨、",
      "5": "取其美羊、积薪鼎下、令水盛沸、以煮其骨于中、○",
      "6": "主耶和华曰、祸哉血邑、生锈之鼎、厥诱未去、其中之肉、逐一取出、毋庸掣签得之、",
      "7": "其中有血、流于光磐之上、不倾于地、为土所掩、",
      "8": "彼之流血磐上、不掩于土、乃我使然、致我震怒、而行报复、",
      "9": "主耶和华曰、祸哉血邑、我必堆积多薪、",
      "10": "其来积薪、使火炎炎、肉烂汤浓、骨亦焦焉、",
      "11": "厥鼎既空、置于火上而炙之、焚烧其铜、以销厥污、而灭其锈、",
      "12": "斯邑劳力致疲、其锈仍未涤除、必炙以火、",
      "13": "尔污而淫、我欲洁尔、尔不受洁、故尔污不得涤除、迨我怒息、",
      "14": "我耶和华言之、亦必成之、不食言、不回志、不加矜悯、人必依尔所行而鞫尔、主耶和华言之矣、○",
      "15": "耶和华谕我曰、",
      "16": "人子欤、尔目所慕者、我必猝然去之、尔勿悲、勿哭、勿下泪、",
      "17": "尔欷歔、勿扬声、勿为死者治丧、首仍束巾、足仍著履、勿掩尔口、勿食人之所供、",
      "18": "我朝与民言、夕而妻死、诘朝、我循命而行、",
      "19": "民问我曰、尔之所为、与我何与、请以告我、",
      "20": "我对曰、耶和华曾谕我云、",
      "21": "尔当谓以色列家曰、主耶和华云、我之圣所、尔以为荣、尔目所慕、尔心所惜者、我必使之为污、尔所遗之子女、必陨于刃、",
      "22": "彼所为者、尔必为之、不掩尔口、不食人之所供、",
      "23": "首仍束巾、足仍著履、不悲不哭、在尔罪中、渐即消亡、相向而叹、",
      "24": "以西结为尔兆、尔必依其所为而为之、斯事既至、尔则知我乃主耶和华也、○",
      "25": "人子欤、我去斯民所恃之力、所悦之荣、及目所欲、与心所爱之子女、",
      "26": "是日得脱者、岂不诣尔、俾尔闻之乎、",
      "27": "当日尔口乃启、与得脱者言、不复缄默、如是为众之兆、使知我乃耶和华、"
    },
    "25": {
      "1": "耶和华谕我曰、",
      "2": "人子欤、其面亚扪族而预言、",
      "3": "曰、尔亚扪族、宜听主耶和华之言、主耶和华曰、昔我圣所玷污、以色列地荒芜、犹大家被虏、尔则曰、嘻嘻、",
      "4": "我必以尔付于东方人为业、彼必建营、居于尔中、食尔果、饮尔乳、",
      "5": "我必使拉巴为驼厩、亚扪地为羊偃卧之所、尔则知我乃耶和华、",
      "6": "主耶和华曰、因尔向以色列地鼓掌顿足、满心蔑视、欣喜不胜、",
      "7": "我必伸手于尔、付尔于异邦、为彼所虏掠、绝尔于万族、灭尔于列国、尔则知我乃耶和华、○",
      "8": "主耶和华曰、摩押与西珥云、犹大同于异邦、",
      "9": "故我必破摩押边邑、即其国中之荣、伯耶西末、巴力免、基列亭、",
      "10": "并亚扪族、付于东方人为业、致亚扪人不复见忆于列邦、",
      "11": "亦必行鞫于摩押、使知我乃耶和华、○",
      "12": "主耶和华曰、以东行报复于犹大家、因报复而干大罪、",
      "13": "故我必伸手于以东、绝其人畜、使之荒凉、自提幔至于底但、其人俱陨于刃、",
      "14": "假我民以色列之手、依我烈怒大忿、行报复于以东、使知我之报复、主耶和华言之矣、○",
      "15": "主耶和华曰、非利士人心存蔑视、而行报复、从其永憾、图灭我民、",
      "16": "故主耶和华曰、我必伸手于非利士人、绝基利提族、灭海滨之遗民、",
      "17": "大施报复、怒而谴之、我行报复、彼则知我乃耶和华、"
    },
    "26": {
      "1": "十一年月朔、耶和华谕我曰、",
      "2": "人子欤、推罗人论耶路撒冷曰、嘻嘻、众民之门已破、皆归于我、彼既荒凉、我必恢廓、",
      "3": "故主耶和华曰、推罗乎、我为尔敌、必使多国攻尔、若海浪之冲激、",
      "4": "毁推罗之城垣、摧其戍楼、去其尘埃、使为光洁之磐、",
      "5": "而成海中晒网之所、为诸民所虏掠、主耶和华曰、我言之矣、",
      "6": "彼之属邑、在平原者、必灭于刃、俾知我乃耶和华、",
      "7": "主耶和华曰、我将使诸王之王、巴此伦王尼布甲尼撒、来自北方、率其车马骑兵、军旅民众、以攻推罗、",
      "8": "平原属邑、必灭于刃、建台筑垒、连盾以攻尔、",
      "9": "设锤冲城垣、以斧毁戍楼、",
      "10": "因马之多、尘土蔽邑、敌入邑门、如入城缺、是时、因骑兵战车运车之行声、城垣震动、",
      "11": "使其马足躏尔逵衢、以刃戮尔人民、尔之坚柱、必仆于地、",
      "12": "劫尔珍宝、夺尔货财、毁尔城垣、坏尔华屋、木石尘土、俱投水中、",
      "13": "我必息尔讴歌之声、不复闻尔琴瑟之音、",
      "14": "使尔成为光洁之磐、晒网之所、不复建之、主耶和华曰、我耶和华言之矣、○",
      "15": "主耶和华谓推罗曰、尔倾圮时、伤者呻吟、杀戮行于尔中、诸岛闻之、岂不震动乎、",
      "16": "海滨君王、将下其位、解其朝服、去其绣衣、遍体战栗、而坐于地、恐惧不已、为尔惊骇、",
      "17": "作哀歌云、有名之邑、巩建海中、为航海者所居、凡寓彼者、无不慑伏、奚倾圮乎、",
      "18": "尔倾圮时、群岛战栗、海中诸岛、见尔灭亡、靡不骇愕、",
      "19": "主耶和华曰、我使尔荒芜、若无居人之邑、使深渊没尔、大水淹尔、",
      "20": "其时、我必使尔与下阴府之人、诣彼古昔之民、居于地之深处、久为荒寂之所、不复有人居于尔中、尔于生人之地、不再获荣、",
      "21": "我必使尔灭没、永不复振、人虽索尔、而不之见、主耶和华言之矣、"
    },
    "27": {
      "1": "耶和华谕我曰、",
      "2": "人子欤、尔其为推罗作哀歌、",
      "3": "告之云、尔居海门、与群岛之民贸易、主耶和华曰、推罗欤、尔曾自谓、我乃完美、",
      "4": "尔之四境、在于海中、建造尔者、成尔华美、",
      "5": "如舟以示尼珥松为板、以利巴嫩香柏为樯、",
      "6": "以巴珊橡树为棹、以基提岛之黄杨为盖板、饰以象牙、",
      "7": "以埃及文绣之枲布为帆为旗、以以利沙岛蓝紫之布为帱、",
      "8": "西顿亚发居民、为尔舟子、推罗乎、尔之哲人、为尔乡导、",
      "9": "迦巴勒之耆老、与其达人、弥尔舟隙、海舶及其舟人、通商于尔中、",
      "10": "波斯路德弗人、在尔行伍、为尔战士、于尔邑中、悬干及胄、显尔华美、",
      "11": "亚发人与尔军旅、环尔城垣、勇士守尔戍楼、城上四周悬干、成尔华美、",
      "12": "因尔富有、他施与尔通商、以银铁锡铅、易尔货品、",
      "13": "雅完土巴米设与尔通商、贩鬻人口、及铜器、易尔货品、",
      "14": "陀迦玛族以马战马与骡、易尔货品、",
      "15": "底但人与尔贸易、诸岛与尔通商、以象牙乌木易尔货品、",
      "16": "因尔制造甚多、亚兰与尔通商、以碧玉紫布、文绣细枲、珊瑚红玉、易尔货品、",
      "17": "犹大以色列地、与尔贸易、以米匿之麦、及饼蜜油乳香、易尔货品、",
      "18": "因尔制造甚多、货财丰盛、大马色以黑本之酒、白羊之毛、与尔贸易、",
      "19": "威但与雅完、以线易尔货品、中有光铁、肉桂菖蒲、",
      "20": "底但以被马之缋罽、与尔贸易、",
      "21": "亚拉伯及基达牧伯、与尔通商、以羔羊、牡绵羊、及山羊、与尔贸易、",
      "22": "示巴拉玛商贾、与尔通商、以上等之香品、宝玉及金、易尔货品、",
      "23": "哈兰干尼伊甸、及示巴亚述基抹商贾、与尔通商、",
      "24": "彼以上等货品、紫衣文绣、盛以香柏之匮、系以绳索、与尔贸易、",
      "25": "他施诸舟、为尔载物、尔则丰富、大得尊荣于海中、",
      "26": "尔之舟子引尔于大水、东风破尔于海中、",
      "27": "尔沦亡之日、尔之丰富、货财品物、为舟子者、为乡导者、弥舟隙者、商贾战士、以及尔中民众、俱溺于海、",
      "28": "乡导呼号、波涛澎湃、",
      "29": "凡拨棹者、舟子乡导、必去舟而立于岸、",
      "30": "为尔痛哭、其声远闻、蒙尘于首、辗转于灰、",
      "31": "为尔自髡、以麻束腰、痛心哭泣、备极悲哀、",
      "32": "为尔号啕、必作哀歌、哭曰、推罗寂寞于海、孰与之比拟乎、",
      "33": "尔之货品、自海而出、使多国充足、因尔财物丰盛、俾地上列王富饶、",
      "34": "尔破坏于海之深处、财物民众、与尔偕沈、",
      "35": "海岛居民、为尔骇异、其王恐惧、忧形于色、",
      "36": "列邦商贾、咸为嗤笑、尔归灭没、永不复振、"
    },
    "28": {
      "1": "耶和华谕我曰、",
      "2": "人子欤、当谓推罗君曰、主耶和华云、尔心骄泰、自谓我为上帝、坐上帝之位于海中、居心同乎上帝、尔仍为人、非上帝也、",
      "3": "尔智过于但以理、无所隐于汝、",
      "4": "以尔智慧明哲、而得货财、藏金银于府库、",
      "5": "以大智暨贸易、增益富厚、因而中心骄泰、",
      "6": "故主耶和华曰、因尔居心同乎上帝、",
      "7": "我必使异邦人、即列国之强暴者至、彼必拔刃、毁尔智慧之美、污蔑尔之荣光、",
      "8": "使尔陷于坎阱、如被戮者没于海中、",
      "9": "尔岂得谓杀尔者曰、我为上帝乎、尔在戕尔者之手、则为人、非上帝矣、",
      "10": "尔必死于外人之手、与未受割者同、主耶和华曰、我言之矣、○",
      "11": "耶和华谕我曰、",
      "12": "人子欤、当为推罗王作哀歌、谓之曰、主耶和华云、尔纯全如玉印、智慧充足、美丽完备、",
      "13": "尔居于伊甸上帝囿、以珍宝为饰、即玛瑙、淡黄玉、金钢石、水苍玉、碧玉、璧玉、蓝玉、青玉、葱珩、及金、尔受造之日、鼗箫兼备、",
      "14": "尔为基路伯、展翼以覆庇、我置尔于上帝圣山、游于光辉宝玉之间、",
      "15": "尔自受造之日、所为完全、迨著尔之不义、",
      "16": "尔因贸易之盛、遂行强暴、而干罪戾、我则视尔为污、逐尔出上帝之山、展翼之基路伯乎、我灭尔于光辉宝玉之间、",
      "17": "尔因美丽、中心骄泰、尔之荣光、败尔智慧、我必仆尔于地、置尔于列王前、为其目睹、",
      "18": "尔罪众多、贸易不公、污尔圣所、故我使火出自尔中、灭尔成灰于地、俾众目睹、",
      "19": "列邦素识尔者、咸为骇异、尔归灭没、永不复振、○",
      "20": "耶和华谕我曰、",
      "21": "人子欤、其面西顿而预言、",
      "22": "曰、主耶和华云、西顿乎、我为尔敌、必得荣于尔中、我既行鞫于尔、显己为圣、众则知我乃耶和华、",
      "23": "我必使疫与血、遍尔逵衢、伤者仆于其中、锋刃四周临之、则知我乃耶和华、",
      "24": "昔以色列家、为四周列国所藐视、刺之如棘、伤之如莿、后不复有、则知我乃主耶和华、○",
      "25": "主耶和华曰、我集以色列家自所散至之民中、显己为圣、使列邦目睹、彼必居于故土、即我所赐我仆雅各之地、"
    },
    "29": {
      "1": "十年十月十二日、耶和华谕我曰、",
      "2": "人子欤、其面埃及王法老、及埃及四境而预言曰、",
      "3": "主耶和华云、埃及王法老乎、我为尔敌、尔乃巨鳄、卧于河中、自谓河为我有、我为己造之、",
      "4": "我必以钩贯尔之颊、使河中之鱼、附于尔鳞、曳尔及附鳞之鱼、俱出于河、",
      "5": "掷尔及尔河中之鱼于野、仆于田间、不集不敛、必付尔于地之走兽、天之飞鸟、为其所食、",
      "6": "埃及居民、则知我乃耶和华、盖埃及人、为以色列家所恃之苇杖、",
      "7": "彼执尔于手、尔则断折、致伤其肩、彼倚尔时、尔则断折、致闪其腰、",
      "8": "故主耶和华曰、我必使刃临尔、绝尔人畜、",
      "9": "因埃及王自谓、河为我有、乃我所造、埃及地必凄凉荒废、则知我乃耶和华、",
      "10": "我乃敌尔、及尔诸河、必使埃及地荒废凄凉、自密夺至色弗尼、延及古实界、",
      "11": "人足不履之、兽蹄不经之、无人居处、历四十年、",
      "12": "我必使埃及地荒芜、列于荒芜之国、其邑毁坏、列于毁坏之邑、历四十年、使埃及人散于异邦、分于列国、",
      "13": "主耶和华曰、越四十年、我必集埃及人、使离分散而至之民、",
      "14": "反其俘囚、俾归巴忒罗地、乃其故土、在彼为卑微之邦、",
      "15": "即列国中之至卑者、不复振兴、超越诸邦、我必减其人数、俾其不再统辖诸国、",
      "16": "不复为以色列家所赖、以色列家若仰望之、必忆其罪、而知我乃主耶和华、○",
      "17": "二十七年正月朔、耶和华谕我曰、",
      "18": "人子欤、巴比伦王尼布甲尼撒、遣师以攻推罗、乃为大役、故皆髡首破肩、而王及军旅、未得攻推罗之犒劳、",
      "19": "故主耶和华曰、我必以埃及地、赐巴比伦王尼布甲尼撒、彼必虏其庶民、掠其财物、夺其所获、以犒其军、",
      "20": "彼为我供役、我以埃及地赐之、以为赏劳、主耶和华言之矣、○",
      "21": "是时、我必使以色列家萌一角、俾尔启口于其中、彼则知我乃耶和华、"
    },
    "30": {
      "1": "耶和华谕我曰、",
      "2": "人子欤、尔其预言曰、主耶和华云、尔其号啕曰、哀哉斯日、",
      "3": "其日伊迩、耶和华之日将届、乃密云之日、异邦之期、",
      "4": "锋刃必临于埃及、其人被杀而仆、古实惨怛、民众被虏、基址倾毁、",
      "5": "古实、弗、路德、与杂族之人、及古巴与同盟国之众、偕亡于刃、○",
      "6": "耶和华曰、扶持埃及者必蹶、埃及恃力之高傲必降、自密夺至色弗尼、俱仆于刃、主耶和华言之矣、",
      "7": "彼必荒芜、列于荒芜之国、其邑毁坏、列于毁坏之邑、",
      "8": "我燃火于埃及、歼灭凡助之者、彼则知我乃耶和华、",
      "9": "是日我必遣使驾舟、令安居之古实人震惊、加以惨怛、同于埃及遘灾之日、其事伊迩、○",
      "10": "主耶和华曰、我必藉巴比伦王尼布甲尼撒之手、灭绝埃及之众、",
      "11": "彼必率其民众、即列邦之强暴者、入灭斯土、拔刃以攻埃及、被杀者遍于其地、",
      "12": "我必涸其诸河、鬻其地于恶人之手、亦藉外人之手、荒芜其地、灭其所有、我耶和华言之矣、○",
      "13": "主耶和华曰、我必毁其偶像、绝其神像于挪弗、埃及不复有君、其地震惊、我使之然、",
      "14": "我必荒芜巴忒罗、燃火于琐安、行鞫于挪、",
      "15": "倾我怒于训、即埃及之保障、灭绝挪众、",
      "16": "燃火于埃及、训民惨怛、挪邑破坏、挪弗日遭敌害、",
      "17": "亚文比伯实之少者、必仆于刃、邑民被虏、",
      "18": "我于答比匿、折埃及之轭、止其恃力之高傲、斯时日光敛曜、密云覆邑子女被虏、",
      "19": "如是行鞫于埃及、彼则知我乃耶和华、○",
      "20": "十一年正月七日、耶和华谕我曰、",
      "21": "人子欤、我已折埃及王法老之肱、不裹其伤、不敷以药、不缠以布、俾其无力执刃、",
      "22": "故主耶和华曰、我与埃及王法老为敌、必折其二肱、健者伤者、今并折之、使刃堕于其手、",
      "23": "俾埃及人散于列国、分于异邦、",
      "24": "坚巴比伦王之肱、付我刃于其手、折法老之肱、使呻吟于其前、若人受重伤然、",
      "25": "我必辅巴比伦王之肱、使法老之肱下垂、既以我刃付巴比伦王手、使举而击埃及国、则知我乃耶和华、",
      "26": "我必使埃及人散于列国、分于异邦、俾知我乃耶和华、"
    },
    "31": {
      "1": "十一年三月朔、耶和华谕我曰、",
      "2": "人子欤、当语埃及王法老、及其众曰、尔之为大、孰可比拟、",
      "3": "前者亚述王、为利巴嫩之香柏、枝柯繁美、其荫浓密、其干崇高、其杪入云、",
      "4": "有水养之、有渊长之、支流四出、灌溉田间诸木、",
      "5": "惟此香柏、超于田间诸木、因得水泽、生枝既繁、发条且长、",
      "6": "飞鸟结巢于其枝、野兽生子于其下、大国之民、居于其荫、",
      "7": "根盘水滨、故干巨枝长、其形荣美、",
      "8": "上帝囿之香柏、不能蔽之、松树不及其枝、枫树不及其柯、上帝囿中诸木、不得与之媲美、",
      "9": "我使其枝繁盛、因而荣美、致上帝囿伊甸诸木、咸嫉妒之、",
      "10": "主耶和华曰、因其崇高、其杪入云、心志骄泰、",
      "11": "我必付于列国强者之手、彼必处之、因其邪恶、我已逐之、",
      "12": "列国强暴之外人、斫而去之、其枝坠于陵谷、其柯折于溪滨、天下万民、离其荫庇而去、",
      "13": "飞鸟栖其干上、野兽伏其枝间、",
      "14": "使水滨诸木、不夸其崇高、其杪不入云中、得灌溉之强者、不复耸立、俱必死亡、偃于下土、至归墓之人中、○",
      "15": "主耶和华曰、彼下阴府之日、我令人为之哀悼、我使深渊闭塞、河流息、大水涸、俾利巴嫩为之憔顇、田野诸木因之衰残、",
      "16": "我掷之于阴府、与归墓者相偕、列国闻其下坠之声、靡不震动、伊甸诸木、利巴嫩之佳树、凡得灌溉者、咸受慰于地之深处、",
      "17": "彼众素为其臂、于列国中居其荫下、偕之归于阴府、至戮于刃者之所、○",
      "18": "尔之荣耀威严、伊甸诸木、孰可比拟、然必偕同伊甸诸木、下坠地之深处、尔必偃于未受割、而戮于刃者之中、法老及其民众若此、主耶和华言之矣、"
    },
    "32": {
      "1": "十二年十二月朔、耶和华谕我曰、",
      "2": "人子欤、当为埃及王法老作哀歌、谓曰、尔于列国中、昔若壮狮、今若海中之鳄、冲突于尔河、以足搅水、使河浑浊、",
      "3": "主耶和华曰、我必率多国之众、张我罟以网尔、曳尔而上、",
      "4": "委尔于地、掷尔于野、使空中诸鸟、栖于尔上、全地之兽、食尔而饱、",
      "5": "以尔肉置于山、以尔身填于谷、",
      "6": "以尔血灌尔游泳之地、延及诸山、充乎谿涧、",
      "7": "我灭尔时、必蔽诸天、使星昏暗、以云掩日、令月无光、",
      "8": "我使天之辉光昏暗、布晦冥于尔地、主耶和华言之矣、",
      "9": "我以尔之败亡、加于尔所未识之国、则扰多民之心、",
      "10": "诸民为尔骇愕、其王于我挥刃之日、为尔战栗不已、当尔颠仆之日、众必顾其生命、时切恐惶、",
      "11": "主耶和华曰、巴比伦王之刃必及尔、",
      "12": "我必使尔众仆于武士之刃、彼乃列国之强暴、必灭埃及之骄泰、歼其民众、",
      "13": "我必屠其河滨群畜、人足兽蹄、不复浑浊其水、",
      "14": "使水澄清、河流若油、主耶和华言之矣、",
      "15": "我使埃及荒芜凄凉、绝其所盈、灭其居民、彼则知我乃耶和华、",
      "16": "主耶和华曰、是乃哀歌、列邦诸女、必为埃及、与其民众、以此悼之、○",
      "17": "十二年望日、耶和华谕我曰、",
      "18": "人子欤、当为埃及民众哀悼、且与名邦之女、陷之于地之深处、与入墓之人相偕、",
      "19": "曰、尔美于谁、其下而与未受割者并列、",
      "20": "彼必仆于为刃所戮者之中、刃已出鞘、当曳彼及其众而去、",
      "21": "武士之强者、必自阴府、与彼及助之者言曰、未受割而戮于刃者、亦下此而静卧焉、",
      "22": "亚述及其民众在此、俱被戮而仆于刃者、其冢遍于四周、",
      "23": "斯冢列于深坑、其众环之、生时令人恐惧、今被戮而仆于刃、",
      "24": "以拦在此、其众环于其冢、乃被戮而仆于刃、未受割而入地之深处者、生时令人恐惧、今与入墓之人、同蒙羞耻、",
      "25": "彼及其众之床、设于被戮者中、其冢遍于四周、皆未受割而戮于刃者、生时令人恐惧、今与入墓之人、同蒙羞耻、以拦列于被戮者中、",
      "26": "米设土巴及其民众在此、其冢遍于四周、皆未受割而戮于刃者、以其生时令人恐惧也、",
      "27": "未受割之勇士、下于阴府、携其军械、首枕刀剑、白骨负罪、米设土巴必不与之同卧、以其生时为武士所惧也、",
      "28": "尔必折于未受割者之中、与戮于刃者同卧、",
      "29": "以东及其君王牧伯在此、昔虽刚强、今与戮于刃者并列、彼与未受割而入墓者同卧、",
      "30": "北方诸王、及西顿民众在此、彼与被戮者偕下、昔虽刚强、使人恐惧、今蒙羞耻、彼未受割、与戮于刃者同卧、且与入墓之人、同负羞辱、",
      "31": "法老及其军旅、俱戮于刃、目击彼众、则受慰藉、主耶和华言之矣、",
      "32": "法老在生人之地、令人恐惧、我使之然、彼及军旅、必与未受割、而戮于刃者同列、主耶和华言之矣、"
    },
    "33": {
      "1": "耶和华谕我曰、",
      "2": "人子欤、谓尔民族曰、我若使刃临于一邦、是邦之民、简其中一人、立为戍卒、",
      "3": "彼见刃将至、吹角以警民、",
      "4": "凡闻角声、不受警戒、刃至而杀之、其血必归于己首、",
      "5": "既闻角声、不受警戒、其血必归于己、若受警戒、则得自救其命、",
      "6": "如戍卒见刃将至、不吹角以警民、刃至而杀人、其人死于其罪、而我必索其血于戍卒、",
      "7": "人子欤、我立尔为以色列家之戍卒、其听我口所言、为我警之、",
      "8": "我语恶人曰、恶者乎、尔必死、如尔不警之、使离其道、恶人必死于其罪、而我必索其血于尔、",
      "9": "如尔警恶人、使离其道、彼不转而离之、必死于其罪、惟尔得救己命、○",
      "10": "人子欤、谓以色列家云、尔曰、我侪任愆尤、负罪戾、渐即消亡、何能生存、",
      "11": "尔告之曰、主耶和华云、我指己生而誓、恶人死亡、我所不悦、惟悦恶人转离其道、而得生存、以色列家乎、尔其回转、回转、离尔恶途、何为自取死亡、",
      "12": "人子欤、谓尔民族曰、义人干罪之日、其义不能救之、恶人去恶之日、其恶不能陨之、义人干罪之日、不能藉其义而得生、",
      "13": "我谓义人必生、如彼自恃其义而行恶、则其义行、俱不见忆、必死于其所犯之罪、",
      "14": "我若谓恶人曰、尔必死、而彼转离其恶、循法合理、",
      "15": "反所受之质、偿所劫之物、遵行生命之典章、不复为恶、则必得生、不致死亡、",
      "16": "彼所犯之罪、俱不见忆、彼既循法合理、则必得生、",
      "17": "惟尔民族曰、主道不公、实彼之道不公也、",
      "18": "义人转离其义而行恶、必死于其中、",
      "19": "恶人转离其恶、循法合理、则因之而得生、",
      "20": "惟尔曰、主道不公、以色列家乎、我必各依所行而鞫尔、○",
      "21": "我侪被虏之十二年、十月五日、有一自耶路撒冷逃逸者、诣我曰、城陷矣、",
      "22": "逃逸者未至之前夕、耶和华感我、而启我口、诘朝逃逸者至、我口则启、不复缄默、",
      "23": "耶和华谕我曰、",
      "24": "人子欤、居于以色列地、荒芜之处者曰、亚伯拉罕仅一人耳、而得斯土、我侪既众、必得斯土为业、",
      "25": "故当告之曰、主耶和华云、肉尚有血、尔曹食之、瞻尔偶像、流人之血、岂得据有斯土乎、",
      "26": "尔恃锋刃、作可恶之事、互玷邻妻、岂得据有斯土乎、",
      "27": "当告之曰、主耶和华云、我指己生而誓、居荒芜之处者、必仆于刃、居田野者、我必付之于兽噬之、居保障及岩穴者、必毙于疫疠、",
      "28": "我必使斯土荒凉、令人骇异、俾其恃力之骄泰止息、以色列山冈荒凉、无人经历、",
      "29": "缘彼行可恶之事、我使斯土荒凉、令人骇异、彼则知我乃耶和华、○",
      "30": "人子欤、尔民族在垣墉之侧、门阈之间论尔、彼此相语曰、其来听耶和华所出之言、",
      "31": "彼诣尔所、如民来集、坐于尔前、若为我民、听尔言而不行之、其口多显仁爱、心则逐利、",
      "32": "彼之视尔、若善讴者歌其情词、若善乐者操其妙音、彼听尔言、而不行之、",
      "33": "所言必成、既成之时、彼则知有先知在其中矣、"
    },
    "34": {
      "1": "耶和华谕我曰、",
      "2": "人子欤、当以预言责以色列之牧者曰、主耶和华云、以色列之牧者、自牧其身、其人祸哉、牧者岂不宜牧其群羊乎、",
      "3": "尔曹食其脂、衣其毛、宰其肥者、而不牧羊、",
      "4": "弱者不扶之、疾者不医之、受伤者不裹之、被驱者不反之、迷亡者不寻之、乃以强暴严酷制之、",
      "5": "缘无牧者而散、既散、则为野兽所噬、",
      "6": "我羊迷于诸山峻岭、散于全地、无人寻觅、",
      "7": "故尔牧者、其听耶和华言、",
      "8": "主耶和华曰、我指己生而誓、因无牧者、我羊被掠、为野兽所吞噬、我之牧者、不寻我羊、自牧其身、不牧我羊、",
      "9": "故尔牧者、其听耶和华言、",
      "10": "主耶和华曰、我为牧者之敌、必索我羊于其手、使之不得复牧我羊、不得自牧其身、必救我羊脱于其口、不复为其所食、",
      "11": "主耶和华曰、我必自寻我羊、躬亲觅之、",
      "12": "譬彼牧者、羊散之时、则寻觅之、我必如是寻觅我羊、救之出于密云幽暗之日、所散之地、",
      "13": "我必导之出于异邦、集之离乎列国、使归故土、牧之于以色列山冈溪滨、及民所居之地、",
      "14": "我必牧之于芳草之场、其牢在以色列高地之山、彼必卧于美牢、牧于腴壤、在以色列山冈、",
      "15": "主耶和华曰、我必自牧我羊、使之攸伏、",
      "16": "迷亡者我必寻之、被驱者我必反之、伤者裹之、病者扶之、肥者强者、我必灭之、以公义牧之、",
      "17": "主耶和华曰、我群羊欤、我必折衷于羊与羊、牡绵羊与牡山羊之间、",
      "18": "尔食于芳草之场、犹为细故、而以足蹂躏其余乎、尔饮于清水、犹为细故、而以足浑浊其余乎、",
      "19": "我羊食尔足所蹂躏者、饮尔足所浑浊者、○",
      "20": "主耶和华曰、我必折衷于肥羊瘠羊间、",
      "21": "因尔以身以肩挤之、以角抵其病者、使散于外、",
      "22": "故我必救我羊、不复被掠、折衷于羊与羊间、",
      "23": "我必立一牧者以牧之、即我仆大卫、彼必牧之、为其牧者、",
      "24": "我耶和华必为其上帝、我仆大卫为君于其中、我耶和华言之矣、",
      "25": "我将与结平和之约、绝恶兽于斯土、使彼安居于野、寝息于林、",
      "26": "我必锡嘏于彼、及我山四周、降以时雨、沛以福泽之甘霖、",
      "27": "田野之树结实、土壤产物、民得安居其地、我既折其轭、救其脱于所服役者之手、彼则知我乃耶和华、",
      "28": "不复为异邦所虏、野兽所噬、必得安居、无人使之恐怖、",
      "29": "我必为之备具名园、彼在其地、不复亡于饥馑、不负列邦之毁辱、",
      "30": "主耶和华曰、彼必知我耶和华、彼之上帝、乃与之偕、以色列家为我之民、",
      "31": "尔为我羊、我场之羊乃尔世人、我为尔之上帝、主耶和华言之矣、"
    },
    "35": {
      "1": "耶和华谕我曰、",
      "2": "人子欤、其面西珥山而预言曰、",
      "3": "主耶和华云、西珥山乎、我为尔敌、必举手攻尔、使尔荒凉、令人骇异、",
      "4": "毁尔城邑、使尔荒凉、则知我乃耶和华、",
      "5": "因尔恒怀仇怨、且于以色列族遭难之时、受罚之际、付之于刃、",
      "6": "主耶和华曰、我指己生而誓、我必使尔遭血、血必追袭尔、尔既不恶血、故血必追袭尔也、",
      "7": "我将使西珥山荒凉、令人骇异、往来之人、绝于其中、",
      "8": "被戮者遍于山冈、被刃者仆于陵谷溪涧、",
      "9": "我将使尔恒为荒墟、尔之城邑、无人居处、则知我乃耶和华、",
      "10": "尔曰、此二国二族、必归于我、为我所有、第耶和华在彼、",
      "11": "故主耶和华曰、我指己生而誓、尔以憾恨、而忿嫉我民、我必依此待尔、我鞫尔时、必自显于其中、",
      "12": "尔指以色列山冈谤渎云、彼既荒凉、付我吞噬、必知我耶和华悉闻斯言矣、",
      "13": "尔以口向我夸大、烦言攻我、我已闻之、",
      "14": "主耶和华曰、全地欢乐之际、我必使尔荒凉、",
      "15": "尔因以色列族之业荒凉而喜、我必依尔所行而报尔、西珥山乎、尔及以东全地、必皆荒凉、则知我乃耶和华、"
    },
    "36": {
      "1": "人子欤、当对以色列山冈预言曰、以色列山冈乎、其听耶和华言、",
      "2": "主耶和华曰、敌指尔云、嘻嘻、上古之高地、为我所有、",
      "3": "故尔当预言曰、主耶和华云、敌人使尔荒凉、四周吞噬、俾为列国遗民之业、为喋喋者谈论、被人毁谤、",
      "4": "以色列山冈欤、宜听主耶和华言、主耶和华告诸山冈涧谷、荒芜之区、委弃之邑、为四周列国遗民所劫掠讥诮者、",
      "5": "主耶和华云、列国遗民及以东全地、满心喜乐、衷怀轻藐、据有我地、驱逐居民、劫掠殆尽、故我忌嫉、愤烈若火、而加谴责、",
      "6": "尔其指以色列地预言、对山冈涧谷曰、主耶和华云、因尔负异邦之毁辱、我以忿嫉而言、",
      "7": "主耶和华曰、我既举手而言、尔四周之列邦、必负其辱、",
      "8": "以色列山冈乎、尔必为我民以色列、发枝结实、盖其归期迩矣、",
      "9": "我必转而为尔、俾得耕种、",
      "10": "我必使以色列家、生齿繁衍于尔上、邑有居民、荒虚复建、",
      "11": "我必增人畜于尔上、俾其孳息繁庶、居民如昔、我待遇尔、较前尤厚、则知我乃耶和华、",
      "12": "且使我民以色列、往来于尔中、据尔为业、不复丧其子、",
      "13": "主耶和华曰、有人云、尔素吞噬人、使民丧子、",
      "14": "今而后不复吞噬人、不复使尔民丧子、主耶和华言之矣、",
      "15": "亦不复闻异邦之毁辱、不复受列国之谤渎、不复使尔民颠踬、主耶和华言之矣、○",
      "16": "耶和华谕我曰、",
      "17": "人子欤、以色列家居故土时、以其所行所为玷污之、其行之污、我视若行癸不洁之妇、",
      "18": "彼流人血、崇拜偶像、玷污斯土、故我倾怒其上、",
      "19": "散之于列国、分之于异邦、依其所行所为而鞫之、",
      "20": "彼至异邦、污我圣名、因人指之曰、斯为耶和华之民、出于其地者、",
      "21": "惟我惜我圣名、即以色列家至异邦所污者、",
      "22": "故当谓以色列家云、主耶和华曰、以色列家乎、我之行是、非为尔故、乃为我圣名、尔至异邦所污者、",
      "23": "尔在异邦污我大名、我必使之成圣、我于尔前既显为圣、异邦则知我乃耶和华、主耶和华言之矣、",
      "24": "我必导尔出于异邦、集尔离乎列国、引尔归于故土、",
      "25": "以清水洒尔、使尔为洁、涤尔诸污、除尔所有之偶像、",
      "26": "以新心赐尔、以新神赋于尔衷、去尔石心、锡以肉心、",
      "27": "以我神赋于尔衷、使尔循我典章、守我律例、而遵行之、",
      "28": "尔必居于我赐尔祖之地、尔为我民、我为尔上帝、",
      "29": "援尔脱于诸污、使五谷丰登、不加尔饥馑、",
      "30": "木实增益、土产繁盛、不复因饥馑受辱于异邦、",
      "31": "尔必追念尔之恶行、与所为不善、则因尔罪恶、及可恶之事、而自怨焉、",
      "32": "主耶和华曰、以色列家乎、当知我之行是、非为尔故、宜为尔途含羞怀惭、",
      "33": "主耶和华曰、我洁尔脱于愆尤之日、必使尔邑复有居民、荒墟复建、",
      "34": "荒寂之地、过者目睹、必复耕耘、",
      "35": "人必曰、昔也斯土荒芜、今则若伊甸囿、荒凉寂寞倾毁之邑、今有垣墉居民、",
      "36": "四周所遗之族、必知我耶和华建造倾毁之区、培植荒芜、我耶和华言之、亦必成之、○",
      "37": "主耶和华曰、以色列家若求于我、我必允之、俾其生齿繁多、有若羊群、",
      "38": "使荒凉之邑充满人群、若于耶路撒冷节期、牺牲之群、则知我乃耶和华、"
    },
    "37": {
      "1": "耶和华感我、藉其神导我出、置我于谷、其中盈以骨、",
      "2": "使我巡其四周、见谷中布骨甚多、殊为枯槁、",
      "3": "遂谕我曰、人子欤、此骨可生乎、我曰、主耶和华、尔知之矣、",
      "4": "又谕我曰、对斯骨预言云、尔枯骨乎、其听耶和华言、",
      "5": "主耶和华谓骨曰、我必以气赋于尔中、使尔得生、",
      "6": "亦必加尔以筋、益尔以肌、蔽尔以肤、赋尔以气、尔则得生、而知我乃耶和华、",
      "7": "我遵命而预言、言时有声、地震、骨乃凑集、互相联合、",
      "8": "我视之、见骨上加以筋、益以肌、蔽以虏、惟其中无气、",
      "9": "又谕我曰、人子欤、其对风预言曰、主耶和华云、气乎、来自四方、嘘于斯被杀者、使之得生、",
      "10": "我遵命而预言、气乃入于其中；彼则得生而起立；成为至大之军；",
      "11": "主谕我曰、人子欤、此骨即以色列全家、彼曰、我骨已枯、我望己失、我悉灭绝、",
      "12": "故当预言、告之曰、主耶和华云、我民乎、我必启尔墓、俾尔出、导尔入以色列地、",
      "13": "我民乎、我既启尔墓、俾尔出、则知我乃耶和华、",
      "14": "我必以我神赋于尔中、使尔得生、安尔于故土、则知我耶和华既言之、亦成之焉、○",
      "15": "耶和华谕我曰、",
      "16": "人子欤、其取一杖、书于上曰、是为犹大、及同侪以色列族、又取一杖、书于上曰、是为约瑟之以法莲、及同侪以色列全家、",
      "17": "连此二杖、成为一杖、在于尔手、",
      "18": "尔民族问尔曰、作此何意、不示我乎、",
      "19": "则告之曰、主耶和华云、我必取以法莲手中、约瑟与其同侪以色列支派之杖、置于犹大之杖、连之为一、在于我手、成为一杖、",
      "20": "尔所书之二杖、当执于手、俾众目睹、",
      "21": "告之曰、主耶和华云、我必取以色列族、出于所至之邦、自四方集之、导入故土、",
      "22": "使于斯土合为一邦、在以色列山、为一王所治、不复为二族、不分为二国、",
      "23": "不复以偶像、与可憎之物、及其罪愆、而污厥身、我必拯之、出于干罪之区、使成清洁、彼为我民、我为其上帝、",
      "24": "我仆大卫必为其王、斯众惟有一牧、循我律例、守我典章、而遵行之、",
      "25": "彼与子孙、必永居于我赐我仆雅各、厥祖所居之地、我仆大卫必为其君、历世弗替、",
      "26": "我必与立平和之约、永世不废、使其安居、生齿繁衍、设我圣所于其中、迄于永久、",
      "27": "我幕亦在其中、我为其上帝、彼为我民、",
      "28": "我圣所既永在其中、列邦则知我乃耶和华、使以色列族成圣焉、"
    },
    "38": {
      "1": "耶和华谕我曰、",
      "2": "人子欤、当面玛各地之歌革、即罗施米设土巴之君、而预言曰、",
      "3": "主耶和华云、罗施米设土巴之君歌革乎、我为尔敌、",
      "4": "必以钩贯尔颊、使尔旋转、曳尔出境、及尔全军、战马骑兵、悉著戎衣、成为大队、执干盾、挥刀剑、",
      "5": "波斯古实与弗偕之、咸执干戴盔、",
      "6": "歌篾及其众、北极之陀迦玛族及其众、又有多民偕之、",
      "7": "尔与同集之军、当预备之、尔为其帅、",
      "8": "以色列山久为荒芜、惟彼庶民免于刃者、将自多国而集、安居斯土、历年既久、尔必奉命而入其境、",
      "9": "尔及有众、与所偕之诸族、将若暴风猝至、若云蔽覆斯土、",
      "10": "主耶和华曰、是日、尔心必起恶念、而设诡谋、",
      "11": "云、无城之地、安靖之民、无城垣、无门楗、我必往焉、",
      "12": "其地昔为荒墟、今则有人居处、集自列邦、聚货财、豢牲畜、居其高处、我必攻之、劫掠其物、",
      "13": "示巴底但、与他施之商旅、及其稚狮、将诘尔云、尔来欲劫夺乎、尔集斯众、欲虏掠乎、欲攘金银、劫牲畜、夺货物、掠取多财乎、○",
      "14": "人子欤、尔对歌革预言曰、主耶和华云、我民以色列安居时、尔岂不得而知之乎、",
      "15": "尔自所居北极之地而来、多族偕至、咸乘马、其数甚众、成为大军、",
      "16": "歌革欤、尔来攻我民以色列、若云覆地、越至末日、我必导尔伐我土地、使我因尔彰显为圣、列邦目睹、彼则识我、",
      "17": "主耶和华曰、昔我托我诸仆、以色列先知、历年预言云、我必使尔来攻我民、所言者、非尔乎、",
      "18": "主耶和华曰、歌革来攻以色列地时、我怒愤烈、必发于鼻、",
      "19": "我以忌嫉烈怒而言曰、是日以色列地、必震动殊甚、",
      "20": "海鱼飞鸟、野兽昆虫、及天下亿兆、必战栗于我前、山岳崩颓、磐岩坠落、垣墉倾圮、",
      "21": "主耶和华曰、我必自我诸山、召刃至而击之、彼军各以其刃、互相残杀、",
      "22": "我必以疫与血惩之、以霪雨大雹、电火硫磺降之、及其有众、与所偕之诸族、",
      "23": "我必自显为大为圣、万邦目睹、则知我乃耶和华、"
    },
    "39": {
      "1": "人子欤、当对歌革预言曰、主耶和华云、罗施米设土巴之君歌革乎、我为尔敌、",
      "2": "使尔旋转、导尔出北极地、至以色列山、",
      "3": "击尔弓脱乎左手、使尔矢陨自右手、",
      "4": "尔及有众、与偕尔之诸族、将仆于以色列山、我必以尔付于鸷鸟野兽食之、",
      "5": "尔将仆于田野、主耶和华曰、我言之矣、",
      "6": "我必降火于玛各、及洲岛安居者、俾知我乃耶和华、",
      "7": "彰我圣名于我民以色列中、俾我圣名不复受侮、列邦则知我乃耶和华、以色列之圣者、",
      "8": "主耶和华曰、我所言之日、今已至矣、事必成焉、",
      "9": "以色列诸邑居民必出、取其器械、干盾弓矢、杖梃矛戟、为薪燃火、七年之久、",
      "10": "无庸拾薪于野、伐木于林、惟以器械燃火、昔为所劫、今则劫之、昔为所虏、今反虏之、主耶和华言之矣、○",
      "11": "是日也、在以色列地、海东往来之谷、我必赐于歌革、以为葬地、人必瘗之于彼、及其群众、阻人往来、称之曰哈们歌革谷、",
      "12": "以色列家葬尸、必历七月、以洁其地、",
      "13": "斯土众民瘗之、而得令名、于我获荣之日、主耶和华言之矣、",
      "14": "彼必简人恒巡斯土、瘗埋所遗于地之尸、以洁其地、历至七月、必巡察之、",
      "15": "凡巡斯土者、见人之骨、则立志于旁、待葬者瘗之于哈们歌革谷、",
      "16": "必名其邑曰哈摩那、如是俾地成洁、○",
      "17": "主耶和华曰、人子欤、当告飞鸟野兽云、我于以色列山、为尔备大祭、尔其会集、自四方而来、食肉饮血、",
      "18": "食勇士之肉、饮牧伯之血、以为牡绵羊、羔羊、牡山羊、牡牛、皆巴珊之肥畜、",
      "19": "我为尔所宰之祭品、尔将饱食其脂、醉饮其血、",
      "20": "尔于我席、将饫马与乘马者、勇士及诸战士、主耶和华言之矣、",
      "21": "我必彰我荣于列邦、万民必见我所行之鞫、所加之罚、",
      "22": "自是日而后、以色列家、必知我乃彼之上帝耶和华、",
      "23": "列邦亦知以色列家之被虏、乃因其愆尤、彼获罪于我、故我掩面不顾、付之敌手、悉陨于刃、",
      "24": "我依其污蔑罪恶而待之、掩面而不之顾、○",
      "25": "主耶和华曰、我今必反雅各之俘囚、矜悯以色列全家、为我圣名而热中、",
      "26": "迨彼安居故土、无人使之恐怖、必因干罪于我、怀惭负咎、",
      "27": "在我导之归自列邦、集之出于敌国、我显为圣于彼、多邦目睹之时、",
      "28": "我使之虏于列邦、复集之归于故土、不遗一人、彼则知我乃其上帝耶和华、",
      "29": "我不复掩面、而不之顾、盖我以我神注于以色列家、主耶和华言之矣、"
    },
    "40": {
      "1": "我侪被虏之二十五年、正月十日、城陷后十四年、是日耶和华感我、导我至此、",
      "2": "于上帝异象中、导我至以色列地、置于至高之山、山之南方、若有建筑城邑之状、",
      "3": "既导我至、则见有人、其色若铜、手执麻绳、与量度之竿、而立于门、",
      "4": "谓我曰、人子欤、我所示尔者、尔其目睹耳闻心思之、盖我导尔至此、乃为示尔此事、尔所见者、悉以告以色列家、○",
      "5": "我见室外、四周有垣、其人执竿、竿长六肘、肘长、较之常肘再加一掌、乃量其垣、广一竿、高一竿、",
      "6": "遂至东门、拾级登阶、量其门阈、广计一竿、其次亦广一竿、",
      "7": "有守卫室、各深一竿、广一竿、守卫室相间五肘、内门之阈、广计一竿、与门廊相近、",
      "8": "又量门内之廊、计亦一竿、",
      "9": "复量门廊、深八肘、其柱二肘、门廊向室、",
      "10": "东门之守卫室、左右各三、深广相同、左右之柱亦相同、",
      "11": "入门之处、广十肘、长十三肘、",
      "12": "左右之守卫室、深广各六肘、其前左右有栏、广一肘、",
      "13": "又量门、自左守卫室之顶、至右守卫室之顶、广二十五肘、门各相向、",
      "14": "又量众柱、共六十肘、门柱四周有院、延及门廊、",
      "15": "自外门前、至内门之后廊前、计五十肘、",
      "16": "诸守卫室、及门内四周之柱、各有窗、闭以斜棂、廊内四周亦有窗、柱上有棕树之状、○",
      "17": "其人导我入外院、则见四周有室、地铺以石、上有守卫室三十、",
      "18": "铺石之地在门侧、长与门同、是为下铺石地、",
      "19": "又量自下门前至内院外、深百肘、东北皆然、",
      "20": "又量外院向北之门、计其深广、",
      "21": "其守卫室、左右各三、其柱其廊、与上所言之门相同、院长五十肘、广二十五肘、",
      "22": "其窗其廊、及棕榭之状、俱循东门之度、登门之阶有七级、其前有廊、",
      "23": "内院有门、东门北门相对、自彼门量至此门、计百肘、",
      "24": "又导我南往、见有门南向、乃量其柱其廊、其度如前、",
      "25": "门与廊四周有窗、与先量之窗相同、院长五十肘、广二十五肘、",
      "26": "登门之阶有七级、其前有廊、柱上左右、有棕树之状、",
      "27": "内院有门南向、自彼门至此门、向南量之、计百肘、○",
      "28": "复导我由南门入内院、遂量南门、其度如前、",
      "29": "其守卫室、其柱其廊、度亦如前、门与廊四周有窗、院长五十肘、广二十五肘、",
      "30": "四周有廊、深二十五肘、广五肘、",
      "31": "廊向外院、柱上有棕树之状、登门之阶有八级、",
      "32": "又导我入内院、东向而量其门、其度如前、",
      "33": "其守卫室、其柱其廊、度亦如前、门与廊四周有窗、院长五十肘、广二十五肘、",
      "34": "廊向外院、柱上左右、有棕树之状、登门之阶有八级、",
      "35": "又导我至北门量之、其度如前、",
      "36": "量其守卫室、及柱与廊、四周有窗、院长五十肘、广二十五肘、",
      "37": "廊向外院、柱上左右、有棕树之状、登门之阶有八级、○",
      "38": "门内柱侧有小室、以涤燔祭之牲、",
      "39": "门廊之内、左右各有二几、以宰燔祭补过祭赎罪祭之牲、",
      "40": "廊外北向之门、其阶旁有二几、门廊之旁、亦有二几、",
      "41": "门旁左右各四几、共八几、宰牲于上、",
      "42": "亦有石凿之几四、为燔祭所用、长一肘有半、广一肘有半、高一肘、宰燔祭及他祭牲者、置所用之器于其上、",
      "43": "有钩广约一掌、钉于廊内四周、几上置胙肉、",
      "44": "内门之外、内院有室、为讴歌者所居、一在北门旁南向、一往东门旁北向、",
      "45": "其人告我曰、南向之室、为守殿之祭司所居、",
      "46": "北向之室、为守坛之祭司所居、即利未裔撒督子孙、诣耶和华而役事者居之、",
      "47": "又量其院、长百肘、广百肘、其式维方、坛在室前、○",
      "48": "又导我至室前之廊、而量其柱、左右各广五肘、其门左右、各广三肘、",
      "49": "廊深二十肘、广十一肘、拾级而登、柱旁复有柱、左右各一、"
    },
    "41": {
      "1": "其人导我入殿、而量其柱、左右各广六肘、与帐幕同、",
      "2": "入门之处广十肘、门旁左右、各五肘、乃量殿、深四十肘、广二十肘、",
      "3": "其人遂进内殿、量入门处之柱、各广二肘、门广六肘、门旁左右、各七肘、",
      "4": "亦量内殿、深二十肘、广二十肘、告我曰、此至圣所也、",
      "5": "又量室墙六肘、室之四周、所有小室、各广四肘、",
      "6": "小室有三层、共室三十、殿墙四周、又有小墙、小室附之、不与殿墙相接、",
      "7": "小室愈高愈广、因殿四周之墙愈高愈狭、故殿亦愈高愈广、自下层至上层、由中层而登、",
      "8": "我观殿之四周、有高基、小室之基、高足一竿、即六大肘、",
      "9": "小室之外墙、厚五肘、其间有隙地、",
      "10": "殿四周之小室间、其隙地广二十肘、",
      "11": "小室之门、向乎隙地、一向北、一向南、四周隙地、各广五肘、",
      "12": "西向隙地之前有室、广七十肘、深九十肘、四周之墙、厚五肘、",
      "13": "遂量殿、深百肘、又量隙地、与室及墙、亦长百肘、",
      "14": "殿前东向之隙地、亦百肘、○",
      "15": "复量隙地前之室、与其左右之庑、各深百肘、",
      "16": "内殿院廊、门阈及窗棂、环殿三层之庑、门阈相向、自地及窗、俱盖以板、窗亦悉闭、",
      "17": "门之上、至殿之内外、墙之四周、咸有其度、",
      "18": "制基路伯与棕树之状、二基路伯间有一棕树、基路伯各有二面、",
      "19": "左有人面、向于棕树、右有狮面、向于棕树、室之四周皆如是、",
      "20": "殿墙自地以至门上、制基路伯与棕树之状、",
      "21": "殿之门柱、形制维方、至圣所前、其状与殿式同、",
      "22": "有木制之坛、高三肘、长二肘、其隅其座其旁、俱以木制、其人告我曰、此乃耶和华前之几、",
      "23": "殿与至圣所、各有一门、",
      "24": "其门各有双扉、每扉分为二、可相转捩、",
      "25": "殿门制基路伯与棕树之状、与墙上同、外廊之前、以木为阈、",
      "26": "廊左右有窗棂、与棕树之状、殿之小室及阈、皆若是、"
    },
    "42": {
      "1": "又导我出而北往、至外院、入隙地相对之屋、在北向之室前、",
      "2": "长百肘、广五十肘、其门向北、",
      "3": "与内院二十肘之隙地、及外院铺石处相对、其间有庑三层、庑各相向、",
      "4": "室前有道、广十肘、长百肘、其门向北、",
      "5": "上层之室维狭、因上层之庑、较中下愈宽、",
      "6": "庑有三层、无柱、不与外院相同、故上层之室、较中下维狭、",
      "7": "室外有墙、与外院诸室相向、长五十肘、",
      "8": "外院之室、长五十肘、殿前之室、长百肘、",
      "9": "此室之下、有门东向、可自外院由此而入、",
      "10": "院墙之南、隙地与屋之前、亦有室、",
      "11": "室前有道、与向北之室相同、长广如一、出入之门、及其形制、与前式同、",
      "12": "横墙之前、向东有道、道末有门、可由之而入、与向南诸室之门相同、",
      "13": "其人告我曰、隙地前南北之室、俱为圣室、诣耶和华之祭司、可在彼食至圣之物、亦以至圣之物、与素祭补过祭赎罪祭、置于其所、盖斯处乃圣也、",
      "14": "祭司入时、不可自圣所往外院、必先置供职之圣服于彼、易以他衣、后方出至民所、○",
      "15": "其人量内室既竟、遂由东门之道、导我而出、量其四周、",
      "16": "以竿量东方、长五百竿、",
      "17": "以竿量北方、长五百竿、",
      "18": "以竿量南方、长五百竿、",
      "19": "转而向西、以竿量西方、长五百竿、",
      "20": "量其四方、有墙环绕、长五百竿、广五百竿、以区别圣地与俗地、"
    },
    "43": {
      "1": "厥后、其人导我至向东之门、",
      "2": "见以色列上帝之荣光、自东而至、声若众水漰渤、地因其荣光而焜耀、",
      "3": "其状若我昔来灭城时、所见之异象、亦如在迦巴鲁河滨所见者、我则面伏于地、",
      "4": "耶和华之荣光、由东向之门入室、",
      "5": "神乃举我、导入内院、见耶和华之荣光充盈于室、",
      "6": "我闻室中有与我言者、有人立于我侧、",
      "7": "谕我曰、人子欤、此我设位之所、驻跸之城、我必永居以色列族中、以色列家及其君王、不复行邪淫、王尸于崇邱、污我圣名、",
      "8": "置其门阈于我阈旁、置其门柱于我柱侧、彼我之间、祇间一垣、且行可恶之事、污我圣名、致我震怒、而歼灭之、",
      "9": "今当去其邪淫、远徙王尸、我则永居其中、○",
      "10": "人子欤、宜以此室示以色列家、使耻其罪、而度其式、",
      "11": "彼若耻其所行、则以室之规模形式、出入之处、及诸形状、礼仪制造、与其法度示之、书之于册、俾众目睹、使彼循其规模、遵其法度而行、",
      "12": "室在山巅、四周之界、俱为至圣、室之法度如是、○",
      "13": "其坛之度、循其肘数、肘长、较之常肘再加一掌、坛基高一肘、边广一肘、四周有缘、广一掌、此为坛基、",
      "14": "自基至下层之上边、高二肘、边广一肘、自下层至中层之上边、高四肘、边广一肘、",
      "15": "复上为坛面、高四肘、上有四角、",
      "16": "坛面长十二肘、广十二肘、其式维方、",
      "17": "中层并边、共长十四肘、广十四肘、四周有缘、广半肘、其基四出一肘、阶级向东、○",
      "18": "其人告我曰、人子欤、主耶和华云、此坛既成、献燔祭洒血于上之日、其例如左、",
      "19": "主耶和华曰、利未人祭司、撒督之裔、近而奉事我者、尔必以一牡犊与之、为赎罪祭、",
      "20": "取血衅坛四角、边之四隅、缘之四周、以赎坛而洁之、",
      "21": "以赎罪之牡犊、焚于至圣所外、预定之处、",
      "22": "翌日、必以无疵之牡山羊、献为赎罪祭、以洁祭坛、如用牡犊洁之然、",
      "23": "洁坛既毕、当献牡犊一、牡绵羊一、纯洁无疵、",
      "24": "奉至耶和华前、祭司洒以盐、献为燔祭于耶和华、",
      "25": "历七日、每日备山羊一、为赎罪祭、又献牡犊一、牡绵羊一、纯洁无疵、",
      "26": "历七日、为坛行赎罪之礼、使之成洁、如是区别为圣、",
      "27": "七日既竟、八日而后、祭司则于斯坛、献尔曹之燔祭、及酬恩祭、我必悦纳尔、主耶和华言之矣、"
    },
    "44": {
      "1": "其人导我、返至圣所向东之外门、其门乃闭、",
      "2": "耶和华谕我曰、斯门必闭而不启、人不得由之而入、盖以色列之上帝耶和华、由之而入、故必恒闭、",
      "3": "惟君王可坐其内、在耶和华前食饼、必由门廊而入、亦由之而出、",
      "4": "复导我由北门至室前、我见耶和华之荣光、充盈耶和华室、我则面伏于地、",
      "5": "耶和华谕我曰、人子欤、我论耶和华室之礼仪法度、所告尔者、尔其注意、目视耳听、细察殿宇之入处、及圣所之出处、",
      "6": "告悖逆之以色列家云、主耶和华曰、以色列家乎、尔所行可恶之事、可谓足矣、",
      "7": "尔献饼脂血时、导心身未受割之外人、入我圣地、污我室、背我约、以增尔可恶之事、",
      "8": "不守我圣物、乃立人代尔供我圣地之役事、",
      "9": "主耶和华曰、心身未受割、居于以色列族中之外人、不得入我圣地、",
      "10": "昔以色列族迷途时、有利未人远我、从事偶像、必负其罪、",
      "11": "犹可在我圣地供役、守室之门、为民宰燔祭与他祭之牲、立于其前、以供役事、",
      "12": "既在偶像前、为民供役、为以色列家之窒碍、陷之于罪、故我举手而言、彼必负其罪、主耶和华言之矣、",
      "13": "彼不得诣我前、供祭司之职、亦不得近我至圣之物、必因所行可恶之事、而负其辱、",
      "14": "然我立之守室、供诸役事于其中、○",
      "15": "主耶和华曰、昔以色列族迷途离我时、利未人祭司、撒督之裔、尚守我圣所者、可近而奉事我、侍立我前、献脂与血于我、",
      "16": "入我圣所、近我几前、而奉事我、供诸役事、",
      "17": "彼入内院之门、必衣枲衣、在内院门及室、供职之时、勿衣羊毛、",
      "18": "首戴枲巾、腰著枲裤、致汗之衣、俱勿服之、",
      "19": "出至外院、以见民众、必解供职之衣、置于圣屋、易以他衣、免以圣服俾民成圣、",
      "20": "勿薙首、勿长发、惟修以剪、",
      "21": "祭司入内院时、不可饮酒、",
      "22": "勿娶嫠妇弃妇、第娶以色列家之处女、或他祭司之嫠妇、",
      "23": "当教我民区别圣与不圣、洁与不洁、",
      "24": "有讼事必审鞫、按我律而断之、在我诸节期、必守我法律典章、亦守我安息日为圣、",
      "25": "勿近尸、致自玷、惟为父母、子女兄弟、未嫁之姊妹、则可自玷、",
      "26": "成洁之后、当计七日、",
      "27": "入内院、诣圣所、以供役事之日、必献其赎罪祭、主耶和华言之矣、",
      "28": "祭司必有其业、即我是也、勿在以色列中与之业、我为其业也、",
      "29": "素祭补过祭赎罪祭、彼可得而食之、以色列中所献之物、悉归祭司、",
      "30": "凡初熟之实、及所献之举祭、悉归祭司、初熟之麦屑、亦予祭司、俾福临于尔家、",
      "31": "凡自毙与攫裂之物、或禽或兽、祭司不可食之、"
    },
    "45": {
      "1": "尔曹掣签分地为业、当献一区于耶和华、以为圣地、长二万五千肘、广一万肘、其界四周、俱为圣地、",
      "2": "其中复别一区、以为圣所、长五百肘、广五百肘、其式维方、其外四周五十肘、以为隙地、",
      "3": "于斯圣地、复量一区、长二万五千肘、广一万肘、其中必有圣所、乃为至圣、",
      "4": "此乃斯土之圣地、必归于供役圣所、近前奉事耶和华之祭司、以为第宅及圣所之圣地、",
      "5": "其一区、长二万五千肘、广一万肘、必归于殿中供役之利未人为业、建邑以居、",
      "6": "所献圣地之旁、当定一区、广五千肘、长二万五千肘、以建邑、归于以色列全家、",
      "7": "于所献之圣地、及建邑之地、左右相向之处、必归于君、西至国之西界、东至国之东界、长与圣地东西之界同、",
      "8": "以色列中为君者、可得斯地为畿、免其复虐我民、余地则予以色列家、循其支派、○",
      "9": "主耶和华曰、以色列君乎、斯已足矣、强暴苛虐、尔其去之、秉公行义、勿复占据民业、主耶和华言之矣、",
      "10": "当有公权、公伊法、公罢特、",
      "11": "伊法罢特、其量必均、伊法罢特、皆容贺梅尔十分之一、俱以贺梅尔为准、",
      "12": "二十季拉为一舍客勒、五为五、十为十、五十舍客勒为一弥那、",
      "13": "所当献之礼物如左、小麦一贺梅尔中、当献伊法六分之一、麰麦一贺梅尔中、亦献伊法六分之一、",
      "14": "油之定数、一歌珥即一贺梅尔中、当献罢特十分之一、盖一贺梅尔为十罢特、",
      "15": "在以色列润泽之草场、二百羔中、献一以为素祭燔祭、及酬恩祭、为民赎罪、主耶和华言之矣、",
      "16": "斯土众民、各当以此礼物、奉于以色列君、",
      "17": "其君之职、乃于节期月朔安息日、及以色列家诸节期、献燔祭素祭及灌祭、必备赎罪祭、素祭、燔祭、酬恩祭、为以色列家赎罪、○",
      "18": "主耶和华曰、正月朔、必取无疵之牡犊一、以洁圣所、",
      "19": "祭司取赎罪祭牲之血、衅室之门橛、坛边之四隅、及内院之门橛、",
      "20": "七月朔、当为误犯罪、及无知而犯者、亦行此礼、以洁斯室、",
      "21": "正月十四日、当守逾越节、七日为节期、食无酵饼、",
      "22": "是日君必为己及斯土之民、备牡犊一、为赎罪祭、",
      "23": "历节期之七日、为耶和华备无疵之牡犊七、牡绵羊七、以为燔祭、亦必日备牡山羊一、为赎罪祭、",
      "24": "亦为各牡犊、各牡绵羊、备面一伊法、每面一伊法、加油一欣、以为素祭、",
      "25": "七月望、守节期历七日、亦当如是而行、俱循赎罪祭、燔祭、素祭、及油之数、"
    },
    "46": {
      "1": "主耶和华曰、内院东向之门、六日间操作时、必闭之、惟安息日及月朔、必启之、",
      "2": "君入、必由外门之廊、立于门柱之侧、祭司为备燔祭酬恩祭、君拜于门阈、然后出、而门不闭、至于日暮、",
      "3": "斯土之民、于安息日月朔、必在是门阙、崇拜于耶和华前、",
      "4": "安息日、君所献于耶和华之燔祭、乃无疵之绵羊羔六、牡绵羊一、",
      "5": "亦备素祭、为牡绵羊面一伊法、为羔羊各随其力、每面一伊法、加油一欣、",
      "6": "月朔所献者、乃无疵之牡犊一、及绵羊羔六、牡绵羊一、皆无疵者、",
      "7": "亦备素祭、为牡犊面一伊法、为牡绵羊面一伊法、为羔羊各随其力、每面一伊法、加油一欣、",
      "8": "君入、必由门廊之道、出亦由之、",
      "9": "斯土之民、于诸节期、诣耶和华前时、凡由北门入而崇拜者、必由南门而出、由南门而入者、必由北门而出、不可返于所入之门、必直前而出焉、",
      "10": "民入、君亦于其中而入、民出、君亦偕之、",
      "11": "大会节期之素祭、为牡犊面一伊法、为牡绵羊面一伊法、为羔羊各随其力、每面一伊法、加油一欣、",
      "12": "如君愿备燔祭、或酬恩祭、为乐献之祭、奉于耶和华、必为之启东向之门、献其燔祭、或酬恩祭、如安息日然、既出、则闭其门、",
      "13": "日备一岁无疵之羔、以为燔祭、奉于耶和华、每晨备之、",
      "14": "每晨必备素祭、面一伊法六分之一、油一欣三分之一和之、以为耶和华之素祭、循其常例、",
      "15": "每晨必备羔羊、素祭及油、为恒献之燔祭、○",
      "16": "主耶和华曰、如君锡物于子、则为子有、以为恒业、",
      "17": "若以产业锡于臣仆、则为彼有、越届豁免之年、乃归于君、惟君之业、必归于子、",
      "18": "君欲锡土于子、必取畿辅予之、勿逐民出其业、免我民失业而星散、○",
      "19": "其人导我、由门旁之道而入、诣祭司北向之圣室、见其西有一所、",
      "20": "遂告我曰、此乃祭司烹补过祭、赎罪祭、及炙素祭之所、免其携至外院、俾民成圣、",
      "21": "复导我入外院、使我经行院之四隅、见每隅有院、",
      "22": "院之四隅、各有环墙之院、长四十肘、广三十肘、四院之度维一、",
      "23": "小院四周有廊、其下遍有烹饪之所、",
      "24": "其人告我云、斯乃烹饪之室、庶民所献祭牲、室中供役者、必烹之于此、"
    },
    "47": {
      "1": "其人导我返至室门、其室东向、门阈之下、有水涌出、流于东方、由室右及坛南而下、",
      "2": "遂导我自北门而出、由向东之道、折至外门、见水出于右、",
      "3": "其人执绳、向东而出、量千肘、使我涉之、其水没踝、",
      "4": "又量千肘、使我涉之、其水没膝、再量千肘、使我涉之、其水没腰、",
      "5": "又量千肘、其水成河、我不得涉、盖水泛滥、可泳而不可涉矣、",
      "6": "遂谓我曰、人子欤、尔见此乎、乃导我返于河滨、",
      "7": "既返、则见河滨左右、林木繁多、",
      "8": "其人谓我曰、此水流于东方、下至亚拉巴、而入于海、既入于海、海水变甘、",
      "9": "此河所至之地、诸动物必得滋生、鳞族繁衍、斯水既至、海水变甘、所至之处、百物生焉、",
      "10": "渔人必立河滨、自隐基底至隐以革莲、为张网之所、其中之鱼、种类俱备、厥数繁多、若大海之鱼然、",
      "11": "惟其淤地水泽、水不变甘、留为斥卤、",
      "12": "河滨左右、生长各树、其实可餐、其叶不凋、其果不断、因水出于圣所、月结新实、果可为食、叶可医疾、○",
      "13": "主耶和华曰、尔分斯土为业、循以色列十二支派、其界如左、约瑟必得二区、",
      "14": "昔我举手而言、以斯土锡尔列祖、尔必共分、得之为业、",
      "15": "斯土北界、自大海、沿希特伦、至西达达境、",
      "16": "哈马比罗他与西伯莲、西伯莲在大马色哈马二界之间、及浩兰旁之哈撒哈提干、",
      "17": "自海至大马色界之哈萨以难、北以哈马为界、此为北界、",
      "18": "东界在浩兰及大马色基列、与以色列地之间、乃约但河、自北界至东海量之、此为东界、",
      "19": "南界自他玛至米利巴加低斯水、迄埃及溪、延及大海、此为南界、",
      "20": "西界大海、自南界至哈马道、此为西界、",
      "21": "当以斯土、循以色列支派而分之、",
      "22": "掣签分地与尔、及旅尔中而生子之外人、斯人尔必视如以色列本族、彼必于以色列支派中、与尔共得地为业、",
      "23": "外人旅于何支派中、尔必于彼以业给之、主耶和华言之矣、"
    },
    "48": {
      "1": "支派之名如左、在北界、由希特伦至哈马道、延及大马色界之哈萨以难、北向至于哈马、自东至西、为但所得之区、",
      "2": "附但之界、自东至西、为亚设所得之区、",
      "3": "附亚设之界、自东至西、为拿弗他利所得之区、",
      "4": "附拿弗他利之界、自东至西、为玛拿西所得之区、",
      "5": "附玛拿西之界、自东至西、为以法莲所得之区、",
      "6": "附以法莲之界、自东至西、为流便所得之区、",
      "7": "附流便之界、自东至西、为犹大所得之区、",
      "8": "附犹大之界、自东至西、为尔所献之地、广二万五千肘、自东至西、长如他区之一、圣所必在其中、",
      "9": "尔所献于耶和华之地、必长二万五千肘、广一万肘、",
      "10": "所献之圣地、必归于祭司、北向长二万五千肘、东向广一万肘、西向广一万肘、南向长二万五千肘、耶和华之圣所、必在其中、",
      "11": "斯地归于撒督之裔、区别为祭司、供我职事者、昔以色列族迷途时、彼不若利未人之迷罔、",
      "12": "故附利未之界、所献之地、必归于彼、以为至圣之区、",
      "13": "附祭司之地、利未人必得一区、长二万五千肘、广一万肘、",
      "14": "此区归于耶和华为圣、利未人不可鬻之、不可易之、其土产之初实、不可归于他人、",
      "15": "附此二万五千肘之区、所余一区、广五千肘、以为俗地、建邑筑室、亦为郊野、邑在其中、",
      "16": "其度如左、东西四千五百肘、南北四千五百肘、",
      "17": "邑郊、东西二百五十肘、南北二百五十肘、",
      "18": "附于所献圣地、其余之区、东一万肘、西一万肘、与圣地相等、其土所产、归于邑中供役者为食、",
      "19": "以色列支派、于邑中供役者、必耕种其地、",
      "20": "所献之圣地、与建邑之地、其式维方、长二万五千肘、广二万五千肘、○",
      "21": "圣地与邑地、左右余地、东二万五千肘、西二万五千肘、与圣地相等、必归于君、圣地圣室、必在其中、",
      "22": "犹大便雅悯二界间之地、除利未人之区及邑地外、咸归于君、○",
      "23": "其余支派、自东至西、为便雅悯所得之区、",
      "24": "附便雅悯之界、自东至西、为西缅所得之要、",
      "25": "附西缅之界、自东至西、为以萨迦所得之区、",
      "26": "附以萨迦之界、自东至西、为西布伦所得之区、",
      "27": "附西布伦之界、自东至西、为迦得所得之区、",
      "28": "迦得之南界、自他玛至米利巴加低斯水、迄埃及溪、延及大海、",
      "29": "尔当掣签、分于以色列支派为业之地、其所得之区即此、主耶和华言之矣、○",
      "30": "邑之四方及门如左、北方四千五百肘、",
      "31": "邑门依以色列支派之名名之、北向有三门、一流便门、一犹大门、一利未门、",
      "32": "东方四千五百肘、有三门、一约瑟门、一便雅悯门、一但门、",
      "33": "南方四千五百肘、有三门、一西缅门、一以萨迦门、一西布伦门、",
      "34": "西方四千五百肘、有三门、一迦得门、一亚设门、一拿弗他利门、",
      "35": "邑之四周、共计一万八千肘、是日以后、邑名曰耶和华在此、"
    }
  },
  "Dan": {
    "1": {
      "1": "犹大王约雅敬三年、巴比伦王尼布甲尼撒、至耶路撒冷围之、",
      "2": "主以犹大王约雅敬、及上帝室之器一分、付于其手、携器至示拿地、入于其神之庙、置于其神之库、",
      "3": "王谕宦官长亚施毗拿、以以色列宗室、及显者中数人、携之而至、",
      "4": "即少年无疵、美姿容、娴智慧、具知识、明格致、可侍于王宫者、教以迦勒底人之学术语言、",
      "5": "王命日以己所用之膳、所饮之酒颁之、养之三年、届期侍于王前、",
      "6": "中有犹大人但以理、哈拿尼雅、米沙利、亚撒利雅、",
      "7": "宦官长易其名、称但以理曰伯提沙撒、称哈拿尼雅曰沙得拉、称米沙利曰米煞、称亚撒利雅曰亚伯尼歌、",
      "8": "惟但以理立志、不以王膳与酒自污、遂求宦官长免其受污、",
      "9": "上帝使但以理蒙恩惠怜恤于宦官长、",
      "10": "宦官长谓但以理曰、我畏我主我王、既定尔之饮食、何可见尔形容憔悴、不及尔同年少者乎、若然、则于王前、使我莫保首领、",
      "11": "宦官长委保傅、监理但以理、哈拿尼雅、米沙利、亚撒利雅、",
      "12": "但以理谓之曰、请试尔仆、饭蔬饮水十日、",
      "13": "后观我容、及食王膳少者之容、依尔所见而待尔仆、",
      "14": "乃允斯事、试之十日、",
      "15": "越十日、见其容、较食王膳少者、尤美而丰、",
      "16": "保傅乃去所颁之膳与酒、食以菜蔬、",
      "17": "此四少者、上帝赐以知识聪睿、精于文字学术、但以理洞悉诸启示及梦兆、",
      "18": "届王所定少者入觐之期、宦官长引之见尼布甲尼撒、",
      "19": "王与之言、见其中无及但以理、哈拿尼雅、米沙利、亚撒利雅者、遂侍于王前、",
      "20": "王于所询智慧明哲之事、见其愈于举国之巫人术士十倍、",
      "21": "但以理在彼、至古列王元年、"
    },
    "2": {
      "1": "尼布甲尼撒二年、王得梦、心烦不得寝、",
      "2": "乃召巫人、术士卜筮、及迦勒底人咸至、为王说梦、众入、立于王前、",
      "3": "王谓之曰、我得梦、中心烦扰、欲知梦兆维何、",
      "4": "迦勒底人以亚兰方言奏王曰、愿王万岁、请以梦告仆、我则解之、",
      "5": "王曰、我命已出、如尔不以梦、及其解告我、必解尔体、使尔室为粪场、",
      "6": "如以梦及其解告我、则必自我而获品物、赏赉、及大尊荣、故当以梦及其解告我、",
      "7": "彼复奏王曰、请以梦告仆、我则解之、",
      "8": "王曰、我确知尔欲延其时、因知我命已出、",
      "9": "如尔不以梦告我、祇以一法惩尔、因尔设诳言妄语告我、以待其时变易、尔其以梦告我、则知尔能解之、",
      "10": "迦勒底人对曰、王之事、天下无能示之、从未有君王、主治者、掌权者、以此诘巫人术士、及迦勒底人者、",
      "11": "王所诘者罕矣、除不居于形躯之神外、无能告王、",
      "12": "王因之怒、忿甚、命歼巴比伦诸哲士、",
      "13": "王命出、将诛哲士、则索但以理、及其同侪、欲杀之、",
      "14": "王之侍卫长亚略出、欲杀巴比伦诸哲士、但以理以聪明审慎与之言、",
      "15": "曰、王命何若是严急哉、亚略以情告之、",
      "16": "但以理入觐、求王宽限、为王解之、○",
      "17": "但以理归、以告同侪哈拿尼雅、米沙利、亚撒利雅、",
      "18": "请其为此秘奥、求天上上帝矜悯、免但以理及其同侪、与其余之巴比伦哲士偕亡、",
      "19": "于夜间异象中、此秘奥显示于但以理、但以理遂称颂天上上帝、",
      "20": "曰、智慧能力悉属上帝、愿其名受颂美、永世靡暨、",
      "21": "彼变更时日、废立君王、以智赐哲士、以识赐达人、",
      "22": "显示隐微深奥之事、洞悉暗中所有、光与之偕、",
      "23": "我列祖之上帝欤、我称谢颂美尔、锡我智能、以我侪之所求示我、俾知王事、",
      "24": "但以理入、见王所命歼巴比伦哲士之亚略曰、勿歼巴比伦哲士、引我觐王、我必为王解之、○",
      "25": "亚略急引但以理入觐王、奏曰、于犹大俘囚中、我得一人、彼将为王解之、",
      "26": "王谓称伯提沙撒之但以理曰、我所得之梦与其解、尔能告我乎、",
      "27": "但以理对曰、王所问之秘奥、哲士术士、巫人卜筮、不能告王、",
      "28": "惟在天有上帝、显示秘奥、彼以末日必有之事、示尼布甲尼撒王、王在床所得之梦、及所见之异象乃此、",
      "29": "王在床时、思未来之事、今显示秘奥者、以必有之事示尔、",
      "30": "此秘奥显示于我、非因我有智慧、逾于众生、乃以梦兆告王、俾知心之所思、",
      "31": "王见巨像、其形雄伟、辉煌特甚、立于王前、其状可惧、",
      "32": "像首为精金、胸臂为银、腹股为铜、",
      "33": "其胫为铁、其足半铁半泥、",
      "34": "王视之、见一石、非人手所凿、击厥像半铁半泥之足而碎之、",
      "35": "于是铁泥铜银与金俱碎、如夏日禾场之秕糠、为风飘扬、无从寻觅、击像之石、成为大山、遍盈天下、",
      "36": "所梦若是、我今为王解之、",
      "37": "王欤、尔为诸王之王、天上上帝以国以权、以能以荣赐尔、",
      "38": "凡有居民之处、野兽飞鸟、悉付尔手、俾尔治之、金首即尔也、",
      "39": "尔后将有一国兴起、亚于尔国、又有其三之国若铜、统辖天下、",
      "40": "复有其四之国、坚刚似铁、夫铁能服百物而碎之、此国亦必行破坏如铁然、",
      "41": "尔见其足与趾、半为陶人之泥、半为铁者、其国必分、尔见铁杂于泥、其国必有力如铁然、",
      "42": "其趾半铁半泥、其国亦半强半弱、",
      "43": "尔见铁杂于泥、其民必与异族混杂、惟彼此不相洽、如铁不与泥合然、",
      "44": "当彼列王时、天上上帝必立一国、永不见灭、其权不归他族、将毁前之诸国、而尽灭之、其国恒存弗替、",
      "45": "尔见有石、自山凿出、非由人手、击碎铁铜泥银及金、斯乃惟皇上帝以未来之事示王、其梦实真、所解诚确、",
      "46": "尼布甲尼撒王遂面伏于地、拜但以理、命以礼物香品奉之、",
      "47": "王语但以理曰、尔之上帝、诚为诸神之上帝、诸王之主、显示秘奥、使尔知此秘奥、",
      "48": "王乃使但以理为大、加以重赉、立之治巴比伦全州、为巴比伦哲士之长、",
      "49": "但以理求于王、王乃立沙得拉米煞亚伯尼歌、分理巴比伦州事、惟但以理侍于御门、"
    },
    "3": {
      "1": "尼布甲尼撒王制金像、高六十肘、广六肘、立于巴比伦州杜拉平原、",
      "2": "遣使召诸方伯、大臣牧伯、刑官库司、议士士师、及诸州牧咸至、为尼布甲尼撒王所立之像、行敬奉之礼、",
      "3": "于是方伯、大臣牧伯、刑官库司、议士士师、及诸州牧咸集、为尼布甲尼撒王所立之像、行敬奉之礼、俱立于像前、",
      "4": "遒人大声呼曰、诸民诸国、诸方言者、今命尔曹、",
      "5": "尔于何时、闻角箫琵琶琴瑟笙、及各乐器之音、即当伏拜尼布甲尼撒王所立之金像、",
      "6": "凡不伏拜者、即时投于烈火之炉、",
      "7": "诸民闻角箫琵琶琴瑟、及各乐器之音时、诸民诸国、诸方言者、遂伏拜尼布甲尼撒王所立之金像、",
      "8": "时、有迦勒底数人、进前控犹大人、",
      "9": "奏尼布甲尼撒王曰、愿王万岁、",
      "10": "王欤、尔曾颁诏、凡闻角箫琵琶琴瑟笙、及各乐器之音、当伏拜金像、",
      "11": "凡不伏拜者、必投于烈火之炉、",
      "12": "有犹大数人、沙得拉、米煞、亚伯尼歌、乃王所立、以理巴比伦州事者、王欤、斯人不尊重尔、不事尔神、不拜尔所立之金像、",
      "13": "尼布甲尼撒怒、忿甚、命携沙得拉米煞亚伯尼歌至、遂携之至于王前、",
      "14": "尼布甲尼撒谓之曰、沙得拉、米煞、亚伯尼歌、尔曹不事我神、不拜我所立之金像、乃故意乎、",
      "15": "今尔闻角箫琵琶琴瑟笙、及各乐器之音、愿伏拜我所制之像、则可、若不拜之、必即时投于烈火之炉、何神能拯尔于我手耶、",
      "16": "沙得拉米煞亚伯尼歌对曰、尼布甲尼撒欤、斯事、我侪无庸答尔、",
      "17": "果尔、我所事之上帝、能拯我于烈火之炉、亦必拯我于尔手、",
      "18": "即不然、王当知我决不事尔神、不拜尔所立之金像、",
      "19": "尼布甲尼撒怒甚、向沙得拉米煞亚伯尼歌变色、命爇其炉、烈较寻常七倍、",
      "20": "亦命军中壮士数人、缚沙得拉米煞亚伯尼歌、投诸烈火之炉、",
      "21": "三人被缚、仍衣裤袍与亵服、及他衣、投于烈火之炉、",
      "22": "因王命孔亟、其炉甚热、投沙得拉米煞亚伯尼歌之人、俱为火焰所毙、",
      "23": "沙得拉米煞亚伯尼歌三人被缚、堕于烈火之炉、",
      "24": "时、尼布甲尼撒王骇异、急起、谓议士曰、我所缚而投于火者、非三人乎、对曰、王欤、是也、",
      "25": "王曰、我见四人、不缚不伤、游于火中、其四者之貌、有若神子、",
      "26": "尼布甲尼撒近烈火之炉门曰、至上上帝之仆、沙得拉米煞亚伯尼歌欤、其出而前、三人即自火中出、",
      "27": "方伯大臣牧伯、及王之议士咸集、见此三人、火不能伤其身、首发不焦、衣服不变、火燎之臭、亦未及之、",
      "28": "尼布甲尼撒曰、沙得拉米煞亚伯尼歌之上帝、宜颂美焉、遣其使救赖之之仆、彼背王命、自舍其身、于其上帝外、不事他神、而崇拜之、",
      "29": "我今颁诏、各民各国、各方言者、凡谤沙得拉米煞亚伯尼歌之上帝、必解其体、使其室为粪场、盖无他神能行拯救若是、",
      "30": "王遂升沙得拉米煞亚伯尼歌于巴比伦州、"
    },
    "4": {
      "1": "尼布甲尼撒王诏天下诸民诸国、诸方言者曰、愿尔平康增益、",
      "2": "至上上帝于我所行之神迹奇事、我以宣之为善、",
      "3": "大哉其神迹、伟哉其奇事、其国永存、其权历世弗替、○",
      "4": "我尼布甲尼撒安居于我室、畅遂于我宫、",
      "5": "爰得一梦、令我畏惧、在床所思、暨所得之异象、使我烦扰、",
      "6": "乃命引巴比伦哲士、咸诣我前、为我解梦、",
      "7": "于是巫人术士、迦勒底人、卜筮皆至、我告以梦、彼未为我解之、",
      "8": "终有但以理、依我神之名、称曰伯提沙撒、为圣神之灵所感者、至于我前、我以梦告之曰、",
      "9": "巫师长伯提沙撒欤、我知圣神之灵寓于尔中、秘奥无足难尔、其告我所得之梦象、为我解之、",
      "10": "我在床所得之异象若是、见有一树、植于地中、其干高甚、",
      "11": "其树生长坚刚、高凌霄汉、四极见之、",
      "12": "其叶秀茂、厥果繁多、足供众生、野兽伏于其荫、飞鸟栖于其枝、凡有血气者、由之得食、",
      "13": "我在床所得之异象、见一儆醒之圣使、自天而降、",
      "14": "大声呼曰、伐其树、斫其枝、摇落其叶、播散其果、使兽离其下、使鸟去其枝、",
      "15": "惟留其根于地、在田野青草之间、束以铜铁之索、湿以天露、俾与野兽共啮地草、",
      "16": "变其人心、予以兽心、历至七期、",
      "17": "此乃儆醒者所定、圣使所命、使生民咸知至上者治世人之国、随意畀人、立人间之至卑者主之、",
      "18": "我尼布甲尼撒王所得之梦即此、伯提沙撒欤、尔其解之、我国中诸哲士、不能为我解、惟尔能之、盖圣神之灵寓于尔中也、○",
      "19": "称伯提沙撒之但以理、愕然顷之、中心烦扰、王曰、伯提沙撒欤、勿以梦及其解烦扰、伯提沙撒对曰、我主欤、愿此梦应于憾尔者、其解应于尔敌、",
      "20": "尔所见之树、生长坚刚、高凌霄汉、四极见之、",
      "21": "其叶秀茂、厥果繁多、足供众生、野兽伏于其下、飞鸟栖于其枝、",
      "22": "王欤、生长坚刚者尔也、尔之高大、凌乎霄汉、尔之权势、及于地极、",
      "23": "王见儆醒之圣使、自天而降曰、伐其树而毁之、惟留其根于地、在田野青草之间、束以铜铁之索、湿以天露、俾与野兽共啮乎草、历至七期、",
      "24": "王欤、其解若是、至上者所命定、临于我主我王、",
      "25": "尔将被逐、离乎人群、与野兽同居、啮草如牛、为天露所濡、历至七期、迨尔知至上者治世人之国、随意畀人、",
      "26": "既命留树之根、乃谓迨尔知天操其权、则尔国复归于尔、",
      "27": "王欤、请纳我谏、去过而行义、绝恶而恤困、庶可延长绥安、",
      "28": "凡此皆应于尼布甲尼撒王、",
      "29": "越十二月、王游于巴比伦王宫、",
      "30": "曰、此非大巴比伦、我以大能大力建为王都、彰我威荣乎、",
      "31": "言未竟、自天有声曰、尼布甲尼撒王欤、有言告尔、国位已离尔矣、",
      "32": "尔将被逐、离乎人群、与野兽同居、啮草如牛、历至七期、迨尔知至上者治世人之国、随意畀人、",
      "33": "斯言即时验于尼布甲尼撒、被逐离乎人群、啮草如牛、身为天露所濡、迨及发长若鹰毛、甲长若鸟爪、",
      "34": "厥期既尽、我尼布甲尼撒举目望天、灵性遂复、乃称谢至上者、颂美尊崇永生者、其权永存、其国历世弗替、",
      "35": "地上居民、悉若无有、彼于天上军旅、地上亿兆、随意而行、无能阻其手、或诘之曰、尔何为者、",
      "36": "是时我灵性已复、我仍得威严光辉、致国获荣、我之议士大臣、再朝觐我、我复坚立于国位、威势增益于我躬、",
      "37": "今我尼布甲尼撒、颂美称扬尊崇天上之王、其所行者、悉为真实、其道公义、惟骄泰而行者、则降而卑之、"
    },
    "5": {
      "1": "伯沙撒王为其大臣千人、设具盛筵、对之饮酒、",
      "2": "伯沙撒畅饮之际、命取其父尼布甲尼撒自耶路撒冷殿中、所取之金银器皿、王及大臣后妃、以之而饮、",
      "3": "遂取自耶路撒冷上帝殿中、所取之金器至、王及大臣后妃、以之而饮、",
      "4": "彼众饮酒、颂赞金银铜铁木石之神、",
      "5": "维时、有人手之指显见、书文于王宫粉壁、灯台相对之处、王见书文之手、",
      "6": "王变乎色、中心烦扰、腰骨脱节、两膝相触、",
      "7": "乃大声而呼、命召术士、迦勒底人、卜筮咸入、王告巴比伦哲士曰、读斯文为我解之者、必身衣绛袍、项垂金索、治国职居其三、",
      "8": "王之哲士咸入、而莫能读其文、为王解之、",
      "9": "伯沙撒王忧甚而色变、大臣犹豫、",
      "10": "太后因王与大臣所言、乃入宴室曰、愿王万岁、勿中怀烦扰、而变乎色、",
      "11": "尔国中有一人焉、圣神之灵寓于其中、尔父之时、见其通明、聪睿、智慧、若神之智、尔父尼布甲尼撒王、立之为巫人术士、迦勒底人、卜筮之长、",
      "12": "其名但以理、王称之为伯提沙撒、心性佳妙、有智慧聪睿、且能解梦兆、明隐语、释秘奥、今召之至、彼必解之、○",
      "13": "但以理被引诣王、王谓之曰、昔我王父自犹大所虏之犹大俘囚、尔即其中之但以理乎、",
      "14": "我闻神明之灵寓于尔中、具有通明聪睿、美妙之智慧、",
      "15": "今诸哲士术士、引至我前、使读斯文、为我解之、而不能解、",
      "16": "我闻尔善解、而释秘奥、尔果能读斯文、为我解之、必身衣绛袍、项垂金索、治国职居其三、",
      "17": "但以理对曰、尔馈可反于己、尔赉可锡他人、虽然、我必为王读斯文而解之、",
      "18": "王欤、至上上帝以国位大权、尊荣威严、锡尔父尼布甲尼撒、",
      "19": "因上帝所赐之大权、诸民诸国、诸方言者、咸战栗畏惧于其前、生杀升降、随其所欲、",
      "20": "惟其心骄傲、其性刚愎、泰然而行、乃黜其王位、夺其尊荣、",
      "21": "被逐离乎人群、心变如兽、与野驴同居、啮草如牛、身为天露所濡、迨知至上上帝治世人之国、随意立人主之、",
      "22": "伯沙撒欤、尔乃其子、虽知此事、而心不自卑、",
      "23": "惟自高而抗天上之主、取其室中之器、至于尔前、尔与大臣后妃、用以饮酒、颂美金银铜铁木石之神、即无见无闻无知者、至于掌尔气息、定尔道途之上帝、则不尊荣之、",
      "24": "故上帝使手出于其前、而书此文、",
      "25": "其文曰、弥尼、弥尼、提客勒、乌法珥新、",
      "26": "其解曰、弥尼者、上帝数尔国祚、使之永终也、",
      "27": "提客勒者、尔衡于权、而见亏缺也、",
      "28": "毗勒斯者、尔国分裂、畀于玛代波斯人也、",
      "29": "伯沙撒遂命以绛袍衣但以理、以金索垂其项、颁诏使之治国、职居其三、",
      "30": "是夕迦勒底王伯沙撒见杀、",
      "31": "玛代人大利乌得其国、时年六十有二、"
    },
    "6": {
      "1": "大利乌悦立方伯百二十人、分治全国、",
      "2": "更立宰辅三人、但以理居其一、俾方伯述职于其前、免王受损、",
      "3": "但以理心性佳妙、愈于其他宰辅、及诸方伯、王欲立之治理全国、",
      "4": "宰辅方伯、索但以理政事之失以讼之、惟但以理忠诚、无错无谬、无隙可乘、",
      "5": "其人相语曰、除但以理遵其上帝之法而外、我侪不得其隙以讼之、",
      "6": "宰辅方伯咸集、诣王奏曰、愿大利乌王万岁、",
      "7": "国之宰辅、督臣方伯、议士牧伯会议、请降诏谕、立一禁令、三旬之内、惟王是求、此外、凡求神与人者、必投之狮洞、",
      "8": "请王立此禁令、签押其文、俾不得改、循玛代波斯人之例、不可更易、",
      "9": "王乃签押、立此禁令、",
      "10": "但以理知王签押此文、则归其家、其室之牖、启向耶路撒冷、屈膝而跪、日凡三次、祷告称谢其上帝、同于往日、",
      "11": "彼众会集、见但以理祷告祈求于其上帝前、",
      "12": "遂诣王、论其禁令曰、王欤、尔非签押禁令、三旬之内、惟王是求、此外、凡求神与人者、必投之狮洞乎、王曰、诚有其事、循玛代波斯人之例、不可更易、",
      "13": "众对王曰、王欤、犹大俘囚中之但以理、不尊重尔、不遵尔所签押之禁令、每日祈祷三次、",
      "14": "王闻此言、忧甚、决志救但以理、苦筹至于日没、",
      "15": "彼众会集、诣王奏曰、王欤、当知玛代波斯人之例、凡王所立之禁令典章、不可更易、",
      "16": "王乃出命、则携但以理至、投于狮洞、王谓但以理曰、尔所恒事之上帝必救尔、",
      "17": "遂移石于洞口、王封以己玺、又钤以大臣之章、使处但以理之旨、不得更易、",
      "18": "王乃返宫、终夜禁食、彻乐于其前、亦不成寐、",
      "19": "翌日夙兴、急往狮洞、",
      "20": "既近于洞、哀声呼但以理曰、维生上帝之仆但以理欤、尔恒事之上帝、能救尔脱于狮害乎、",
      "21": "但以理对曰、愿王万岁、",
      "22": "我之上帝遣其使箝狮口俾不伤我、以我于其前无罪、在王前亦未行不善也、",
      "23": "王喜甚、命取但以理出洞、遂取之出、其身毫无所伤、因信赖其上帝也、",
      "24": "王命既出、遂曳讼但以理之人、及其妻孥、投于狮洞、未至洞底、狮即攫之、尽碎其骨、○",
      "25": "大利乌王诏天下诸民诸国、诸方言者曰、愿尔平康增益、",
      "26": "我今降诏、谕我全国人民、当于但以理之上帝前、战栗畏惧、彼乃维生永存之上帝、其国永不见灭、其权至于终极、",
      "27": "彼施拯救、在天在地、行神迹奇事、今救但以理脱于狮势、",
      "28": "但以理于大利乌及波斯人古列在位时、俱得亨通、"
    },
    "7": {
      "1": "巴比伦王伯沙撒元年、但以理得梦、在床见异象、遂书其梦、述其大略、",
      "2": "曰、我夜见异象、天之四风骤起、与大海相搏、",
      "3": "有四巨兽、自海而出、其状各殊、",
      "4": "其一若狮、有鹰之翼、我视之、见其翼被拔、厥兽被举而起、立以二足如人、且得畀以人心、",
      "5": "其次之兽若熊、半身侧立、其口齿间、衔三胁骨、有谓之曰、起、吞噬多肉、",
      "6": "厥后、又见一兽若豹、背有四鸟翼、兽亦有四首、得赐以权、",
      "7": "此后于夜间异象中、我见其四之兽、可畏可惧、极强有力、亦有铁牙甚巨、吞噬碎裂、足践所余、与前诸兽迥异、首有十角、",
      "8": "我思维其角时、见一小角生于其中、前角中之三角、为小角所拔、小角有目若人、有口出言夸大、",
      "9": "我视之、见有座设立、一年高者坐焉、衣皓如雪、发洁若纯粹之羊毛、火炎其座、烈焰其轮、",
      "10": "火川出于其前、服役者千千、侍立者万万、鞫事已备、书卷悉展、",
      "11": "其时我因小角出言夸大、则注目而视、迨至其兽见杀、其身被毁、为火所焚、",
      "12": "所余之兽、其权被夺、惟延其生、以待时期、",
      "13": "我于夜间异象中、又见一人若人子者、乘天云而来、诣年高者、被引至于其前、",
      "14": "乃锡以权、与荣与国、使诸民诸国、诸方言咸事之、其权恒存弗替、其国永不见灭、○",
      "15": "我但以理心忧于中、所见之异象、令我烦扰、",
      "16": "我乃就一侍者、询诸事之实、彼以之告我、为我解其义曰、",
      "17": "此四巨兽即四王、将出于世者、",
      "18": "惟至上者之圣民、必承其国、以为己有、永世靡暨、",
      "19": "我欲知第四兽之实、以其异于他兽、甚可畏惧、其牙为铁、其爪为铜、吞噬碎裂、足践所余、",
      "20": "又欲知其首之十角、及生于其中之一角、使三角坠于其前者、是角有目、有口出言夸大、其状大于他角、",
      "21": "我视之、见斯角与圣民战而获胜、",
      "22": "迨年高者至、为至上者之圣民伸冤、圣民得国之期已届、",
      "23": "侍者曰、第四兽、即在世之第四国、异于诸国、将吞噬天下、践而碎之、",
      "24": "其十角即十王、将由此国而兴、其后有一王起、异于前者、将服三王、",
      "25": "彼出言逆至上者、销磨其圣民、意欲改易节期法律、圣民将付于其手、历一载二载半载、",
      "26": "鞫事已备、必夺其权、毁之灭之、至于终极、",
      "27": "惟国与权、及天下万邦之尊显、必咸畀于至上者之圣民、其国为永久之国、凡秉权者、必服事顺从之、",
      "28": "其言至此而竟、我但以理中怀烦扰、容色改变、惟存此事于心、"
    },
    "8": {
      "1": "伯沙撒王三年、我但以理于前见异象后、复见异象、",
      "2": "其时、我恍若在以拦州、书珊宫、我于异象中、在乌莱河滨、",
      "3": "我举目而观、见牡绵羊一、立于河滨、有二角、二角俱高、此高于彼、高者后出、",
      "4": "我见其羊、向西向北向南而触、凡兽莫能御之、亦莫能施拯救于其手、彼乃随意而行、自为强大、",
      "5": "我思维时、见牡山羊一、自西而来、遍行天下、足不履地、两目间有一卓荦之角、",
      "6": "诣我所见立于河滨、二角之牡绵羊、奋怒疾趋、而力触之、",
      "7": "我见其既近、盛怒而触之、折其二角、牡绵羊无力抵御、乃仆之于地、而蹂躏之、无能拯牡绵羊而脱之、",
      "8": "牡山羊自大特甚、其强壮时、巨角断折、有四卓荦之角代出、向天四方、",
      "9": "其一又生小角、渐成极大、向南向东、亦向荣美之地、",
      "10": "渐即高大、及于天象、天象星宿、有被掷于地者、加以蹂躏、",
      "11": "彼乃自大、而敌天象之君、去其日献之祭、倾其圣所、",
      "12": "因讨罪而得军、以敌日献之祭、委弃真理于地、随意而行、无不利达、",
      "13": "我闻一圣者宣言、又有一圣者询之曰、异象所示、论去日献之祭、与行毁灭之罪、且付圣所与军旅、而受足践、其事延至何时、",
      "14": "对曰、迨至二千三百昼夜、圣所乃得洁清、○",
      "15": "我但以理既睹此异象、欲明其义、见有一立于我前者、其貌若人、",
      "16": "亦闻乌莱河两岸之间、有人声呼曰、加百列欤、其使斯人知此异象、",
      "17": "彼遂近我所立之处、既至、我则惧、面伏于地、彼谓我曰、人子欤、其知此异象、因关乎末期也、",
      "18": "彼与我言时、我乃沉睡、面伏于地、彼抚我、使我起立、",
      "19": "曰、我以震怒末期、所有之事示尔、盖此异象、乃关末日之定期也、",
      "20": "尔所见二角之牡绵羊、即玛代波斯二王、",
      "21": "牡山羊即希腊王、其两目间之巨角、乃其元王、",
      "22": "巨角断折、四角代出、即由其国、将有四国崛兴、惟权不及于彼、",
      "23": "四国末期、悖逆之人、罪恶贯盈、有一王兴、其貌猛厉、能明秘奥、",
      "24": "将执大权、非由己力、彼必施行毁灭、异于寻常、随意而行、无不利达、毁灭有能者、爰及圣民、",
      "25": "彼用权术、成其诡谲、中心自大、乘民安居、多行歼灭、且起而抗逆万君之君、然终必见折、非由人手、",
      "26": "所示尔昼夜日数之异象乃真、惟当封之、盖关乎多日之后也、",
      "27": "我但以理昏迷、疾病数日、后乃起理王事、我骇诧此异象、无人明其意焉、"
    },
    "9": {
      "1": "玛代族、亚哈随鲁子大利乌立为王、治迦勒底人之国、",
      "2": "元年、我但以理阅书所载、知耶和华谕先知耶利米之言、耶路撒冷荒芜、历七十年乃满、",
      "3": "我决意以祷告祈求、禁食衣麻蒙灰、寻主上帝、",
      "4": "遂祷我上帝耶和华、认罪曰、主欤、尊大可畏之上帝、爱主而遵主命者、为之践约施恩、",
      "5": "我侪犯罪乖戾、行恶悖逆、离尔训词律例、",
      "6": "未听尔仆诸先知、奉尔之名告我君王、牧伯列祖、及国中庶民之言、",
      "7": "主欤、惟尔为义、我则蒙羞、有如今日、犹大人、耶路撒冷居民、及以色列众、因其获罪于尔、或远或近、被驱至于诸国、",
      "8": "主欤、我与我之君王、牧伯列祖、因获罪于尔、俱蒙羞耻、",
      "9": "我主我上帝、恒怀矜悯赦宥、而我侪悖逆之、",
      "10": "不听我上帝耶和华之言、不行尔藉尔仆诸先知所示我之法律、",
      "11": "以色列全族干犯尔律、转而离尔、不听尔言、故上帝仆摩西律中、所载之咒诅誓词、临于我躬、以我获罪于上帝也、",
      "12": "彼对我侪、及鞫我之士师所言者、今则成之、而降大灾于我、耶路撒冷所遘之灾、天下未尝遭焉、",
      "13": "斯灾临我、乃依摩西律中所载、而我犹不求恩于我上帝耶和华、弃离我之罪愆、洞悉尔之真道、",
      "14": "故耶和华顾视、而降此灾于我、盖我上帝耶和华所行、无不公义、惟我不听其言、",
      "15": "主我之上帝欤、昔以巨能之手、导尔民出埃及、而得声誉、有如今日、惟我犯罪行恶、",
      "16": "主欤、愿依尔仁义、使尔忿怒、转离尔邑耶路撒冷、即尔圣山、今因我侪之罪、及我列祖之愆、耶路撒冷与尔民、为四周之人所辱、",
      "17": "我上帝欤、请听尔仆之祷告祈求、为尔之故、以尔容光、照尔荒寂之圣所、",
      "18": "我上帝欤、求尔倾耳而听、启目视我荒芜之区、及以尔名而称之邑、我陈所祈于尔前、非因己义、乃因尔之鸿慈也、",
      "19": "主欤、听之、主欤、宥之、主欤、俯听而施行之、我上帝欤、为尔之故、勿延缓、盖斯邑斯民、俱以尔名而称也、○",
      "20": "我尚出言祈祷、自认己罪、及我民以色列之罪、为我上帝圣山、陈所祈于我上帝耶和华前、",
      "21": "祈祷之际、献晚祭时、我前于异象中、所见之加百列、疾飞诣我、",
      "22": "与我言而诲我曰、但以理欤、今我出而至此、锡尔聪明智慧、",
      "23": "尔始祈时、有命出、我则来示尔、盖尔大蒙眷爱、当思维斯事、而明其异象、",
      "24": "为尔民与尔圣邑、已定以七日为期、以七十相乘、用是遏过犯、除罪戾、涤愆尤、彰永义、证异象及预言、膏至圣者、",
      "25": "尔当知觉、自初命复建耶路撒冷、至有受膏之君、必历七日、相乘以七、又历七日、乘以六十二、其邑必复建、且有街有濠、斯时必际困难、",
      "26": "七日乘以六十二后、受膏者必见绝、空诸所有、且有一君之民将至、毁城及圣所、其终若为洪水所淹、战鬬至终、荒芜已定、",
      "27": "彼与多人将立坚约、历至七日、一七之间、使祭祀与祭品俱息、残贼者藉可憎之翼而来、且有忿怒、倾于行毁灭者、至于所定之末期、"
    },
    "10": {
      "1": "波斯王古列三年、有一事示但以理、称伯提沙撒者、其事诚确、关乎大战、但以理洞悉其事、明此异象、",
      "2": "维时、我但以理忧戚、历三七日、",
      "3": "不御美食、酒肉不入于口、不膏我身、盈三七日之期、",
      "4": "正月二十四日、我在希底结大河之滨、",
      "5": "举目而观、见一人衣枲衣、腰束乌法精金、",
      "6": "身若碧玉、面若闪电、目若火炬、手足若磨光之铜、声若群众之声、",
      "7": "我但以理独见此异象、偕我者未见之、惟大战栗、遁逃自匿、",
      "8": "遗我独在、见此大异象、身力无存、容色灰变、精力尽废、",
      "9": "然我犹闻其言之声、既闻之、则沉睡、面伏于地、",
      "10": "有手抚我使起、我以膝与掌、抵地而动摇、",
      "11": "其人谓我曰、大蒙眷爱之但以理欤、我今奉遣就尔、当明我所语尔之言而起立、彼既言此、我则颤然而立、",
      "12": "又谓我曰、但以理欤、勿惧、自尔初日、决志欲明斯事、自卑于尔上帝前、尔言升闻矣、我因尔言而至、",
      "13": "惟波斯国之君、阻我二十一日、而君长之一米迦勒前来助我、我则无庸留于波斯王所、",
      "14": "今我来此、俾尔知尔民末日所遭之事、盖此异象、历多日始应也、",
      "15": "彼以此言告我、我则俯首视地、默尔无言、",
      "16": "有状若人者扪我唇、我则启口、谓立我前者曰、我主欤、我因异象、忧苦转加我身、精力无存、",
      "17": "我主之仆、焉得与我主言乎、斯时我力尽废、我气俱无、",
      "18": "又有状若人者抚我、壮我、",
      "19": "曰、大蒙眷爱者欤、勿惧、愿尔平康、强乃心、壮乃志、彼与我言、我则得力、曰、请我主言之、以尔壮我也、",
      "20": "彼曰、我之诣尔、尔知其故乎、今我将返、与波斯之君战、我既去、希腊之君必至、",
      "21": "惟真经所载者、我将示尔、除尔君米迦勒外、无有奋勇、助我御之者也、"
    },
    "11": {
      "1": "玛代王大利乌元年、我尝兴起、助而壮之、",
      "2": "今我以真实示尔、波斯国犹有三王崛兴、其四者较为富饶、迨其因富而强、则怂恿群众、以攻希腊国、",
      "3": "将有英勇之王崛兴、以大权施治、随意而行、",
      "4": "彼既兴起、其国乃裂、依天之四风而分之、不传其裔、其权不如昔日、盖其国必见拔、归于外人、",
      "5": "南方之王、与其军长之一俱强、惟此军长、较之尤强、而秉国钧、其权甚大、",
      "6": "越数年、彼此结盟、南方之公主、将归于北方之王、以图敦睦、而公主之力必不久、北王之权亦不存、公主及其侍从、与生之者、暨当时助之者俱被陷焉、",
      "7": "惟自公主本族、将挺生一人、以嗣其位、统率军旅、入北王之保障、攻而胜之、",
      "8": "掠其神像铸像、金银宝器、携至埃及、数年之间、不攻北王、",
      "9": "厥后、北王必侵南王之境、而返故土、",
      "10": "其子备战、大集军旅而来、势若洪水泛滥、以攻南王之保障、",
      "11": "南王震怒而出、陈列大军、与北王战、北军付于其手、",
      "12": "既集其众、心则骄侈、仆敌数万、而不终强、",
      "13": "北王还、复集军旅、较前尤众、越数年、率大军及辎重甚多而至、",
      "14": "其时将有多人、起攻南王、民中强暴者亦起、欲使异象得应、然必陨亡、",
      "15": "于是北王必至、筑营垒、取坚城、南方之军、不能御之、其选兵亦无力以御焉、",
      "16": "来攻之者、随意而行、无能御之、彼必立于荣美之地、手操毁灭之权、",
      "17": "决志以其全国之力而至、与之修好、以女妻之、欲倾其国、然其计不成、无所裨益、",
      "18": "厥后、转向洲岛、而多取之、第有军长、必洒其所施之辱、以之加于其身、",
      "19": "遂转向故土之保障、惟必颠仆、杳然不见、",
      "20": "嗣其位者、使虐索者、遍行国内美地、惟彼无怒无战、不日陨亡、",
      "21": "嗣其位者、为卑陋之夫、国位之荣、原不宜得、乃乘宴安之际、以谄谀而得国、",
      "22": "军旅弥漫、破于其前、同盟之君亦然、",
      "23": "立约之后、彼必行诈、率军而来、其民虽寡、亦为强盛、",
      "24": "乘宴安之际、侵州内腴壤、行其祖父、及其列祖所未行者、以所劫所夺之货财、颁其从者、设谋攻取保障、迨其期届、",
      "25": "奋其力、壮其胆、率大军以攻南王、南王亦率至大至强之军迎战、而不能抵御、因有设谋以敌之者、",
      "26": "食其珍馐者败坏之、军旅弥漫、见杀而仆者甚众、",
      "27": "二王居心行恶、同席言诳、然所谋不成、迨及所定之期、其事乃终、",
      "28": "北王多得货财而归、志废圣约、随意而行、乃返其国、",
      "29": "迨及定期、复反而至南方、然是次之至、不如初次、",
      "30": "盖基提之舰、至而攻之、彼则怀忧而归、甚怒圣约、随意而行、既归、背圣约者、则重视之、",
      "31": "立意募兵、污圣所保障、去日献之祭、置残贼可恶之物于其中、",
      "32": "以谄谀惑背约行恶之人、惟识上帝之民、终必刚强而行、",
      "33": "民中智者、将诲厥众、第有陨亡于锋刃及火焰、俘虏劫夺、历至多日、",
      "34": "彼陨亡时、少得扶助、然以谄谀而从之者亦多、",
      "35": "智者亦有陨亡、以链乎众、洁之白之、直至末期、盖此事有定期焉、",
      "36": "王任意而行、自尊自大、越于诸神、发奇异之言词、侮诸神之上帝、且得亨通、迨及忿怒尽泄、盖所定之事必成也、",
      "37": "其列祖之神、与妇女所慕者、以及他神、彼皆不顾、而自尊大、越于所有、",
      "38": "惟在其位、崇事保障之神、且以金银宝石、可悦之物、奉其列祖所不识之神、",
      "39": "亦恃异神之助、取巩固之保障、凡所识者、则加以尊荣、立之治众、受贿而锡分土、",
      "40": "末期既届、南王将与之战、北王逆之、势若旋风、率车骑及艨艟、侵其诸国、冲而过之、",
      "41": "亦侵荣美之地、倾覆多国、惟以东摩押、及亚扪族之强半、脱于其手、",
      "42": "又伸厥手、以攻列邦、埃及地不得免焉、",
      "43": "埃及之宝藏金银、与所有珍宝、归其掌握、吕彼亚与古实之人、为其侍从、",
      "44": "惟有音耗、自东自北而至、使之烦扰、遂盛怒而出、欲戮多人、而翦灭之、",
      "45": "张其宫帷、于海及荣圣之山间、然必陨亡、无助之者、"
    },
    "12": {
      "1": "斯时也、护卫尔民之大君米迦勒将兴、亦有大难、自有国以来、迄于是日、未之有也、其时尔民之中、凡名录于册者、必蒙拯救、",
      "2": "长眠于尘土者、多有复醒、得永生者有之、蒙羞而受永辱者有之、",
      "3": "智者辉煌、若穹苍之光耀、使多人归义者、若星宿之明朗、永久弗替、",
      "4": "但以理欤、尔其封此言、钤此书、以待末期、将有多人往来、世人增其识见、○",
      "5": "我但以理视之、见又有二使、一立河之此岸、一立河之彼岸、",
      "6": "其一问河上衣枲衣者曰、此奇异之事、何时始毕、",
      "7": "我闻河上衣枲衣者、向天举左右手、指永生者而誓曰、必历一载二载半载、迨摧圣民之权已尽、则诸事毕焉、",
      "8": "我闻而不悟、则曰、我主欤、此事之终局若何、",
      "9": "曰、但以理欤、尔其往哉、因斯言封而钤之、以俟末期、",
      "10": "将有多人自洁而白、以得试链、惟恶人仍行恶、恶者不悟此、智者则悟焉、",
      "11": "自去日献之祭、置残贼可恶之物时、必历一千二百九十日、",
      "12": "凡待至一千三百三十五日者、其人福矣、",
      "13": "尔其往哉、以待终期、尔将安息、末日既届、立于尔业、"
    }
  },
  "Hos": {
    "1": {
      "1": "乌西雅、约坦、亚哈斯、希西家、相继为犹大王、及约阿施子耶罗波安、为以色列王时、耶和华谕备利子何西阿之言、○",
      "2": "耶和华初谕何西阿时、谓之曰、尔往娶淫妇、得其由淫而生之子、盖斯土行淫特甚、离弃耶和华、",
      "3": "遂往娶滴拉音女歌篾、怀妊生子、",
      "4": "耶和华曰、名之耶斯列、盖历时无几、我将于耶户家、讨耶斯列之血、绝以色列家之国、",
      "5": "是日我必折以色列之弓于耶斯列谷、",
      "6": "妇再怀妊生女、耶和华曰、名之罗路哈玛、盖我不复矜悯以色列家、决不赦宥之、",
      "7": "惟矜悯犹大家、使赖其上帝耶和华得救、不赖弓刃战鬬、马与骑兵、",
      "8": "妇为罗路哈玛断乳、复妊生子、",
      "9": "耶和华曰、名之罗阿米、盖尔曹非我民、我不为尔上帝、○",
      "10": "以色列人数、将若海沙、不能量数、昔于何处谓之曰、尔非我民、后则于彼谓之曰、尔乃维生上帝之子、",
      "11": "犹大与以色列人必会集、而立一长、咸离此地、盖耶斯列之日、必为大日、"
    },
    "2": {
      "1": "当称尔兄弟曰阿米、称尔姊妹曰路哈玛、",
      "2": "其与尔母争辩、争辩、盖彼非我妻、我非其夫、使除其面上之淫、去其怀中之奸、",
      "3": "免我褫而裸之、俾如初生之日、使之如旷野、如暵地、因渴而死、",
      "4": "我不矜悯其子、以其由淫而生也、",
      "5": "其母为妓、孕此子者、行可耻事、曰、我之情人予我饼水、绒麻油酒、我必从之、",
      "6": "故我将以棘塞其路、筑垣墉以阑之、俾不得其径、",
      "7": "彼追情人而不及、寻之而不遇、则曰、我将归我故夫、彼日之况、较今日尤美也、",
      "8": "彼不知五谷酒油、皆我所赐、增其金银、而彼用以奉巴力、",
      "9": "故我届期必收我谷、至时必取我酒、夺我绒麻、所用以蔽其裸体者、",
      "10": "今我显其丑态、使其情人目睹、无能救之于我手、",
      "11": "亦必息其欢乐、节期、月朔、安息日、及诸大会、",
      "12": "毁其葡萄树、无花果树、乃其自谓我之情人所赠、以为值者、使之为林木、为野兽所食、",
      "13": "耶和华曰、昔彼奉事巴力、为之焚香、以耳环珍宝自饰、从其情人而忘我、我必讨之、",
      "14": "我将诱掖之、导之于野、以善言慰之、",
      "15": "又给以葡萄园、予亚割谷、为冀望之门、在此彼必与我相应、如其幼年之时、出埃及地之日、",
      "16": "耶和华曰、是日也、尔必称我为夫、不复称我为主、",
      "17": "我必除巴力之名于其口、不复言及、",
      "18": "是日也、我为我民、与野兽飞鸟昆虫立约、且于斯土折诸弓刀、使无战鬬、俾得安寝、",
      "19": "我必聘尔、永归于我、以义以公、以仁以慈、聘尔归我、",
      "20": "我以信实聘尔归我、俾尔识耶和华、",
      "21": "耶和华曰、是日也、我必应之、我应乎天、天应乎地、",
      "22": "地应乎谷酒与油、谷酒与油应乎耶斯列、",
      "23": "我必播斯民于斯土、矜悯乎未受矜悯者、语未为我民者曰、尔为我民、彼必曰、尔为我上帝、"
    },
    "3": {
      "1": "耶和华谕我曰、尔其复往、爱彼淫妇、他人所爱者、如以色列虽转向他神、嗜其葡萄饼、耶和华仍爱之、",
      "2": "于是我以银十五舍客勒、麰麦一贺梅尔有半、购妇归我、",
      "3": "谓之曰、尔其与我静处多日、勿行淫、勿从他人、我之于尔亦然、",
      "4": "以色列人必历多日、无王无君、无祭祀、无柱像、无圣衣、无家神、",
      "5": "厥后以色列人、必转求其上帝耶和华、及其王大卫、迨至末日、以寅畏归于耶和华、蒙其慈惠、"
    },
    "4": {
      "1": "以色列人欤、其听耶和华言、耶和华与斯土居民争辩、因其境内无诚实、无仁慈、无识上帝之知识、",
      "2": "惟妄誓、失信、杀戮、偷盗、奸淫、残暴是行、叠流人血、",
      "3": "故斯士愁惨、居民野兽、飞鸟衰残、海鱼被取、",
      "4": "但人勿相争、勿相责、盖尔民如与祭司争者然、",
      "5": "尔必踬于昼、先知偕尔踬于夜、我将灭绝尔母、",
      "6": "我民缘无知而见灭、尔弃知识、我亦弃尔、不容为我祭司、尔忘尔上帝法律、我亦忘尔子、",
      "7": "彼愈繁衍、愈获罪于我、我将变其荣为辱、",
      "8": "彼食我民赎罪之祭、志于民之愆尤、",
      "9": "民如何、祭司亦将如何、我必因其所行而罚之、依其所为以报之、",
      "10": "彼将食而不饱、淫而不育、因其弃耶和华、而不从之、",
      "11": "淫行陈酒新酿、乃夺人心、",
      "12": "我民咨询于木、藉杖示之、彼为淫心所迷、徇欲离其上帝之制、",
      "13": "献祭于山巅、焚香于冈峦、在橡杨栗之下、缘其荫美、故尔女行奸、尔媳宣淫、",
      "14": "尔女行奸、尔媳宣淫、我不罚之、缘尔转就妓女、而偕淫妇献祭、无知之民、必致倾覆、",
      "15": "以色列欤、尔虽行淫、犹大不可干罪、勿至吉甲、勿往伯亚文、勿指维生之耶和华而誓、",
      "16": "盖以色列倔强、若桀骜之牝犊、今耶和华岂牧之、如牧羔羊于广处乎、",
      "17": "以法莲好合偶像、可姑听之、",
      "18": "彼纵饮既毕、则行淫不已、牧伯悦乎耻辱、",
      "19": "风翼卷之、彼因所献之祭、必蒙羞耻、"
    },
    "5": {
      "1": "祭司欤、尔其听之、以色列家、尔其聆之、王室尔其倾耳、审鞫有关于尔、因尔为擭于米斯巴、为网于他泊、",
      "2": "彼叛逆者、深入邪僻、我必责之、",
      "3": "以法莲为我所知、以色列无隐于我、以法莲欤、尔乃行淫、以色列被玷、",
      "4": "彼之所为、阻其归于上帝、盖中怀淫心、不识耶和华、",
      "5": "以色列所夸者、觌面惩之、以色列与以法莲、必因其罪而踬、犹大亦偕之踬、",
      "6": "彼将携其牛羊、往求耶和华而不遇、已离之矣、",
      "7": "彼众欺罔耶和华、而生私子、迨及月朔、必与其业偕亡、○",
      "8": "尔其在基比亚鸣笳、在拉玛吹角、在伯亚文示警曰、便雅悯欤、其顾尔后、",
      "9": "谴责之日、以法莲将为荒凉、我在以色列支派中、示以必成之事、",
      "10": "犹大牧伯、如迁移界址者然、我将倾怒于彼、有若倾水、",
      "11": "以法莲甘从虚妄、是以受压制、被屈抑、",
      "12": "故我于以法莲如蠹、于犹大家如霉、",
      "13": "以法莲自知其病、犹大自觉其伤、以法莲则往亚述、遣人诣耶雷布王、然彼不能医其病、疗其伤、",
      "14": "我将于以法莲如狮、于犹大家如稚狮、攫裂之而去、夺取之而往、无能救援、",
      "15": "我必归于我所、待其认己罪、而求见我面、彼遇难时、必切求我、"
    },
    "6": {
      "1": "其来、我侪归耶和华、彼既裂我、亦必医我、彼既击我、亦必裹我、",
      "2": "越二日、将苏我、至三日、将起我、生于其前、",
      "3": "我侪当识耶和华、黾勉而识之、其见也、若晨光之准、其临也、若甘雨、若润土之春雨、○",
      "4": "以法莲欤、我将何以待尔、犹大欤、我将何以待尔、盖尔之仁义、有若朝云、又如速消之露、",
      "5": "故我藉诸先知削斵之、以我口之言诛戮之、我之审鞫、若光之见、",
      "6": "我欲矜恤、不欲祭祀、欲识上帝之知识、愈于燔祭、",
      "7": "彼爽约若他人、而欺罔我、",
      "8": "基列乃行恶者之邑、为血沾染、",
      "9": "譬彼群盗、伏而伺人、祭司亦会于示剑之途、肆行杀戮、邪恶是作、",
      "10": "在以色列家、我见可憎之事、以法莲行淫、以色列被玷、",
      "11": "犹大欤、我返我民之俘囚时、必有为尔所定之果报、"
    },
    "7": {
      "1": "我欲医以色列时、以法莲之罪、撒玛利亚之恶显著、彼诈伪是行、盗贼入于内群寇劫于外、",
      "2": "我念诸恶、而彼中心不思、今其所为、绕乎其身、在于我前、",
      "3": "以恶行悦君王、以诳言悦牧伯、",
      "4": "彼众行淫、如烘饼者所爇之炉、自抟面至发酵、暂止拨火、",
      "5": "我王之大日、牧伯因酒之热而致疾、王与侮慢者握手、",
      "6": "彼众潜伏、心热如炉、其烘饼者、竟夕睡卧、至于清晨、厥火炎炎、",
      "7": "众热如炉、灭其士师、君王倾覆、其中无人吁我、",
      "8": "以法莲杂于列邦、乃为未翻之饼、",
      "9": "外人食其力、而彼不知、首发颁白、而彼不觉、",
      "10": "以色列所夸者、觌而惩之、彼虽遭此、不归其上帝耶和华、不寻求之、",
      "11": "以法莲无知如蠢鸠、呼埃及、就亚述、",
      "12": "彼往时、我必张网其上、若坠飞鸟、必依其会众所闻而责之、",
      "13": "祸哉彼众、因其离弃我、将见毁灭、因其悖逆我、我欲救赎之、彼乃言诳以谤我、",
      "14": "其心不吁我、惟在床呼号、因谷酒之故、自伤以逆我、",
      "15": "我虽练其臂而坚之、彼尚谋恶以抗我、",
      "16": "彼虽回转、然不向上、有若偏反之弓、其牧伯口出狂言、必仆于刃、在埃及地为人姗笑、"
    },
    "8": {
      "1": "尔口吹角、敌至若鹰、攻耶和华之家、因民爽我约、干我律、",
      "2": "彼将呼吁我曰、我上帝欤、吾以色列识尔、",
      "3": "以色列委弃诸善、敌将追袭之、",
      "4": "彼立君王、非由于我、彼立牧伯、我不知之、以其金银造像、必致殄灭、",
      "5": "撒玛利亚欤、尔犊见弃、我向斯民震怒、彼至何时、方得无罪、",
      "6": "斯犊出于以色列、工匠所造、非上帝也、撒玛利亚之犊、必见破碎、",
      "7": "彼众所播者风、所获者飓风、无有禾稼、其茎不实、即实、亦为外人所吞、",
      "8": "以色列既见吞、在列国中、如人不悦之器、",
      "9": "彼往亚述、如独行之野驴、以法莲以贿求爱、",
      "10": "虽行贿于列邦、我必阻之、俾其暂止膏立君王牧伯、",
      "11": "以法莲增筑祭坛而干罪、其坛陷之于罪、",
      "12": "我为彼书律万言、彼视为与己无涉、",
      "13": "至于献我祭品、彼献肉而食之、惟耶和华不纳之、必忆其愆、而罚其罪、彼必返于埃及、",
      "14": "以色列忘乎造之者、自建第宅、犹大增筑坚城、我将降火于其城邑、毁其第宅、"
    },
    "9": {
      "1": "以色列欤、毋欣喜欢乐如列邦、盖尔徇欲而离上帝、在各禾场、好人投赠、",
      "2": "禾场与酒醡、不足以养之、新酒亦将缺乏、",
      "3": "彼不得居耶和华之地、以法莲必返于埃及、食秽物于亚述、",
      "4": "不得奠酒于耶和华、其祭品不蒙悦纳、乃如居丧者所食、凡食者必被污、为己充饥而已、不得入于耶和华室、",
      "5": "在大会之日、与耶和华之节期、尔曹将何为哉、",
      "6": "彼众逃避灭亡、埃及将殓之、摩弗将瘗之、其嘉美之银器、将为蒺藜所据、其帐幕中荆棘丛生、",
      "7": "惩罚之日既至、报施之日已来、以色列必知之、先知愚妄、感于灵者颠狂、因尔多罪、怨恨特甚、",
      "8": "以法莲之守望、上帝所立、而为先知、罹网罗于诸途、见怨于上帝家、",
      "9": "斯民深陷邪恶、如在基比亚时、上帝必忆其愆、而罚其罪、○",
      "10": "我遇以色列、若遇葡萄于旷野、见尔列祖、如见无花果树初熟之果、然彼就巴力毗珥、自奉于可耻之物、成为可憎、如其所爱者然、",
      "11": "以法莲之荣光将去、若鸟之飞、不产不胎、不怀孕、",
      "12": "即或育子、我必丧之、靡有孑遗、我弃之之时、斯民祸哉、",
      "13": "以法莲植于美地、依我观之、如推罗然、惟以法莲必携其子、出就行戮者焉、",
      "14": "耶和华欤、尚其赐之、将何以赐之、赐以胎堕乳干也、",
      "15": "彼之恶事、俱在吉甲、在彼我始憾之、缘其恶行、我必逐之于我家、不复爱之、其牧伯皆悖逆者也、",
      "16": "以法莲被击、其根已槁、不复结实、纵使生产、其所出之爱子、我将诛戮、",
      "17": "因其不听命、我上帝必弃之、俾其流离于列邦、"
    },
    "10": {
      "1": "以色列为茂盛之葡萄树、结实累累、其实愈繁、筑坛愈多、其地愈美、建柱愈佳、",
      "2": "彼贰其心、今定其罪、上帝必击其坛、毁其柱、",
      "3": "彼曰、我侪无王、不寅畏耶和华、夫王于我何为哉、",
      "4": "彼出虚言、假誓立约、故灾罚滋生、若毒草之于陇亩、",
      "5": "撒玛利亚居民、将因伯亚文之犊而惊惶、庶民为之悲哀、素悦斯犊之祭司战栗、以其荣去之也、",
      "6": "其犊必舁至亚述、馈与耶雷布王、以法莲将蒙羞、以色列必因己谋而抱愧、",
      "7": "撒玛利亚被灭、其王若水面之片木、",
      "8": "亚文之崇邱、乃以色列之罪、将见毁灭、荆棘蒺藜生于其坛、彼将谓山曰覆我、谓陵曰倾于我上、",
      "9": "以色列欤、尔之干罪、较在基比亚时为尤甚、彼众立于基比亚、以免攻不义者之战及之、",
      "10": "我欲加谴之日、必惩罚之、彼为二罪所系、列邦将会集而攻之、",
      "11": "以法莲乃驯习之牝犊、喜于踏谷、昔我惜其项之美、今则使之曳耒耜、犹大耕之、雅各耙之、",
      "12": "尔当以义播之、依仁获之、寻求耶和华之时已届、尔其开垦土壤、迨其临莅、雨尔以义、",
      "13": "惟尔耕种奸恶、而获愆尤、食虚诞之果、盖尔恃己之行、与勇士之众、",
      "14": "故尔民中、扰攘将起、保障见毁、如沙勒幔当战鬬之日、毁伯亚比勒然、其时母子被掷而碎、",
      "15": "尔曹遇此、乃伯特利所使、以尔罪重故也、以色列王、必于昧爽陨没、"
    },
    "11": {
      "1": "以色列为孩提时、我爱之、召我子出自埃及、",
      "2": "先知召之愈殷、彼则离之愈远、献祭于巴力、焚香于雕像、",
      "3": "我教以法莲行走、抱之以臂、我尝医之、而彼不知、",
      "4": "我以仁爱之绳、慈惠之索引之、弛轭在其颊、置粮于其前、",
      "5": "彼必不返埃及、因其不肯回转、亚述必为其王、",
      "6": "锋刃必挥于其城、毁其关楗、因其计谋而灭之、",
      "7": "我民决志违离我、虽有召之向上、兴者迄无一人、",
      "8": "以法莲欤、我焉能舍尔、以色列欤、我焉能弃尔、焉能使尔若押玛、置尔如洗扁、我回厥志、慈心炽发、",
      "9": "不发我烈怒、不灭以法莲、我乃上帝、非为世人、乃尔中之圣者、不以忿恚临尔、",
      "10": "耶和华若咆哮之狮、民皆从之、既已咆哮、诸子疾驰、自西而至、",
      "11": "彼之疾驰、若鸟至自埃及、如鸽来自亚述、我将使之安居厥室、耶和华言之矣、○",
      "12": "以法莲以欺诳环我、以色列家以诡谲绕我、犹大对于上帝、即信实之圣者、则贰其心、"
    },
    "12": {
      "1": "以法莲餐风、追随东风、妄诞残暴日增、且与亚述结盟、贡油于埃及、",
      "2": "耶和华与犹大有争辩、必循雅各所行而惩之、依其所为而报之、",
      "3": "昔雅各在母胎中、执兄之踵、壮年之时、与上帝角力、",
      "4": "与使者角力而获胜、哭泣恳求之、上帝遇之于伯特利、在彼与我侪言、",
      "5": "彼乃万军之上帝耶和华、耶和华乃其志名也、",
      "6": "尔其归尔上帝、谨守仁义、恒望尔上帝、○",
      "7": "彼为迦南人、手执欺诳之衡、以勒索为悦、",
      "8": "以法莲自谓、我诚富有、已得货财、凡我劳而获者、人不得见我有不义、可视为罪、",
      "9": "我自尔出埃及时、为尔上帝耶和华、必使尔复居于幕、如大会之日然、",
      "10": "我曾谕诸先知、增加异象、藉先知以设譬、",
      "11": "基列无罪乎、尽为虚妄、在吉甲献牡牛为祭、其坛将如陇亩之石垒、",
      "12": "昔雅各遁至亚兰、以色列为得妻而服役、为得妇而牧羊、",
      "13": "耶和华藉先知导以色列出埃及、亦藉先知保存之、",
      "14": "以法莲干怒特甚、故其所流人血、留于其身、所加其主之辱、其主必反之、"
    },
    "13": {
      "1": "昔以法莲战兢出言、居高位于以色列中、后因巴力而干咎、底于灭亡、",
      "2": "今干罪愈甚、以银铸像、循其聪明造偶、悉为工匠所制、指之而言曰、任献祭者与犊接吻、",
      "3": "故彼众若朝云、若露立见消散、若禾场之糠、为飓风飘扬、若烟腾于牖外、",
      "4": "我自尔出埃及时、为尔上帝耶和华、我外、尔不识他神、我外、无救者、",
      "5": "我在旷野旱干之地识尔、",
      "6": "斯民得食而饱、饱则心骄、而忘乎我、",
      "7": "我则向之如狮、若豹伏伺于途、",
      "8": "我遇之、必若丧子之熊、裂其心胸、如牝狮噬之、如野兽裂之、",
      "9": "以色列欤、尔之败亡、乃因敌我、即助尔者、",
      "10": "昔尔曰、以王与牧伯赐我、今尔王安在、俾救尔于诸邑、尔之士师安在、",
      "11": "我怒以王予尔、亦怒而废之、",
      "12": "以法莲之愆尤缄封、其罪恶盖藏、",
      "13": "产妇之痛苦、必忽临之、彼乃无知之子、其时已至、不宜濡滞子宫之间、",
      "14": "我将救之出于阴府、赎之脱于死亡、死亡乎、尔之为祸安在、阴府乎、尔之为害安在、我必不显厥悔、",
      "15": "彼于昆弟中虽结实、而东风将来、即耶和华之风起自原野、使其源竭泉涸、掠其所藏之宝器、",
      "16": "撒玛利亚悖逆其上帝、必负厥咎、仆于锋刃、婴孩被碎、孕妇被刳、"
    },
    "14": {
      "1": "以色列欤、尔因罪而颠覆、当归尔之上帝耶和华、",
      "2": "以言归耶和华曰、宥我诸愆、以恩纳我、我则以言代犊、奉献于尔、",
      "3": "我不恃亚述之救援、不复乘马、不复谓我手所造者曰、尔为我神、孤儿必蒙矜悯于尔耶和华、",
      "4": "我将医其悖逆、厚加眷爱、盖我怒已转离之、",
      "5": "我将向以色列如露、使其舒蕊如百合花、盘根若利巴嫩、",
      "6": "枝条散布、佳美若橄榄树、芬芳如利巴嫩、",
      "7": "居其荫下者必旋归、茂盛如五谷、舒蕊如葡萄、香若利巴嫩之酒、",
      "8": "以法莲将曰、我与偶像犹有何涉、我耶和华既应之、必加眷顾、我若青松、尔将由我而结实、",
      "9": "孰为智者、而明此事乎、孰为哲人、而知其情乎、耶和华之途乃正、义人必履之、而罪人蹶于其中、"
    }
  },
  "Joe": {
    "1": {
      "1": "耶和华谕毗土珥子约珥之言、○",
      "2": "耆老欤、尔其听此、斯土居民欤、尔其倾耳、当尔之日、或尔列祖之日、有此事乎、",
      "3": "当以之告尔子、尔子告厥子、厥子告于后代、",
      "4": "蟿螽所遗者、蚱蜢食之、蚱蜢所遗者、蝗虫食之、蝗虫所遗者、蝻蝗食之、",
      "5": "沈湎者欤、尔其醒而哭泣、饮酒者欤、甘酒绝于尔口、尔其号啕、",
      "6": "盖有一族、临于我地、强且无数、齿若狮齿、牙若牝狮之牙、",
      "7": "毁我葡萄树、剥我无花果、尽剥而委弃之、致枝露白、",
      "8": "尔其哀哭、若少女束麻、哭其少时之夫、",
      "9": "素祭灌祭、绝于耶和华之室、供役耶和华之祭司悲哀、",
      "10": "田亩荒芜、土地愁惨、盖五谷已毁、新酒已罄、新油巳匮、",
      "11": "农夫欤、尔其惭怍、治葡萄者欤、尔其号啕、因麰麦小麦皆无、田穑俱败也、",
      "12": null,
      "13": "祭司欤、尔其束麻而哀哭、奉事于坛者欤、尔其号啕、供役于我上帝者欤、其来衣麻、终夜而卧、盖素祭灌祭、不得入尔上帝室也、",
      "14": "当定禁食之日、宣告肃会、召集长老、及居斯土之众、入尔上帝耶和华室、呼吁耶和华、",
      "15": "哀哉其日、耶和华之日伊迩、必如歼灭自全能者而来、",
      "16": "糈粮岂非绝于我目前乎、欣喜欢乐、岂非绝于我上帝室乎、",
      "17": "谷种枯于锄下、仓虚廪毁、禾稼憔悴、",
      "18": "牲畜哀鸣、牛群以无草而散乱、羊群亦皆困苦、",
      "19": "耶和华欤、我呼吁尔、火毁野间之草场、焰焚田间之诸木、",
      "20": "野兽向尔而喘、盖溪流涸竭、野间草场、为火所毁也、"
    },
    "2": {
      "1": "吹角于锡安、示警于我圣山、境内居民、咸当战栗、盖耶和华之日将至、今伊迩矣、",
      "2": "是日也、昏暗晦冥、密云深厚、有一族至、既大且强、势若晨光布于山上、自古迄今、未有若此者、历至万世亦无之、",
      "3": "火毁其前、焰焚其后、其前之地、若伊甸园、其后之地、为荒凉之野、无有得免者、",
      "4": "其状若马、疾行若骑、",
      "5": "跃于山巅、其声若车轰轰、若火焚草芥之声、若强民列陈以战、",
      "6": "诸民见之、惨怛变色、",
      "7": "彼疾趋若勇士、攀城若战士、各循其道、不失行伍、",
      "8": "不相拥挤、各行其径、虽遭锋刃、而不辟易、",
      "9": "冲突于邑、奔驰于垣、攀椽于屋、由窗而入、有如盗贼、",
      "10": "其至也、地震天动、日月晦冥、星辰敛曜、",
      "11": "耶和华发声于其军前、其营甚大、行其命者甚强、耶和华之日大而可畏、孰能当之、",
      "12": "耶和华曰、尔其专心归我、禁食、哭泣、悲哀、",
      "13": "当裂乃心、毋裂乃衣、归尔上帝耶和华、盖彼仁慈矜悯、迟于发怒、富有恩惠、回意不降厥灾、",
      "14": "彼或回心转意、遗福于后、以为素祭灌祭、奉于尔上帝耶和华、亦未可知、○",
      "15": "吹角于锡安、定禁食之日、宣告肃会、",
      "16": "聚集庶民、区别圣会、聚老集幼、以及哺乳之婴、使新娶者出其室、新妇离其闺、",
      "17": "供役于耶和华之祭司、其哭于廊与坛之间、曰、耶和华欤、矜恤尔民、勿使尔业受辱、为列邦所辖、奚使诸国之人曰、彼之上帝安在乎、○",
      "18": "斯时耶和华为其地热中、矜悯其民、",
      "19": "遂应之曰、我将赐尔以谷、新酒与油、使尔餍足、不复为列邦所辱、",
      "20": "我将移北军远离尔、驱至旱干荒芜之地、前锋入于东海、后队入于西海、其臭上升、其腥上腾、以其行大事也、",
      "21": "地乎、勿惧、当欣喜欢乐、盖耶和华行大事也、",
      "22": "田间之畜勿惧、以郊野之草萌芽、林木结实、无花果葡萄树、亦出其力、",
      "23": "锡安之子女欤、尔其欢欣、因尔上帝耶和华而喜乐、以其锡尔秋雨、适合其宜、为尔降甘霖、即春雨秋雨、同乎畴昔、",
      "24": "场内之麦丰盈、醡中之酒与油充溢、",
      "25": "蚱蜢蝗虫、蝻蝗蟿螽、我所遣至尔中之大军、数年所食者、我将偿之、",
      "26": "尔将足食而果腹、尔上帝耶和华待尔异常、尔必颂美其名、我民永不羞愧、",
      "27": "尔则知我在以色列中为尔之上帝耶和华、此外无他、我民永不羞愧、○",
      "28": "厥后、我将以我神、注于凡有血气者、尔之子女将预言、尔之老者将得梦、尔之幼者见异象、",
      "29": "是日也、我将以我神、注于仆婢、",
      "30": "我将显奇事于上天下地、若血、若火、若烟柱、",
      "31": "日将变暗、月将变血、在耶和华大而可畏之日未至之前、",
      "32": "凡吁耶和华之名者、必得拯救、盖依耶和华之言、在锡安山耶路撒冷、将有逃脱者、在遗民中、必有耶和华所召者也、"
    },
    "3": {
      "1": "是日、我返犹大与耶路撒冷俘囚之时、",
      "2": "我将招集万邦、携至约沙法谷而鞫之、因其以我民即我业以色列、散于列邦、并分我地、",
      "3": "且为我民掣签、以童易妓、鬻女得酒而饮、",
      "4": "推罗西顿、及非利士四境欤、尔与我何涉、尔欲报复于我乎、如尔报我、我必疾使尔报归于尔首、",
      "5": "尔既劫我金银、以我珍宝、携入尔宫、",
      "6": "以犹大及耶路撒冷人、鬻于希腊人、俾远离其境、",
      "7": "我将激之、离尔所鬻而至之地、使尔之报、归于尔首、",
      "8": "且鬻尔之子女于犹大人、彼鬻于示巴、即远方之国、耶和华言之矣、○",
      "9": "当宣告于列邦曰、尔其备战、激励勇士、使战士咸进而上、",
      "10": "以犁制剑、以镰制戈、懦者当曰、我乃勇士、",
      "11": "四周诸邦、尔其迅速来集、耶和华欤、使尔勇士、莅临于此、",
      "12": "列国其兴、上至约沙法谷、我坐于彼、而鞫四周诸民、",
      "13": "禾稼既熟、当以镰刈之、酒醡既盈、其池既溢、当至而践之、以其恶大也、",
      "14": "群众群众、在于断定谷、耶和华在断定谷之日伊迩矣、",
      "15": "日月晦冥、星辰敛曜、",
      "16": "耶和华自锡安号呼、自耶路撒冷发声、天地震动、惟耶和华必为其民之避所、为以色列人之保障、",
      "17": "尔则知我乃尔之上帝耶和华、居于锡安、我之圣山、于是耶路撒冷为圣、外人不复经行其中、",
      "18": "是日也、山滴酒醴、冈流乳酪、犹大诸溪流水、耶和华室出泉、灌溉什亭谷、",
      "19": "埃及将成荒芜、以东必为荒野、因其虐遇犹大人、流无辜之血于其地、",
      "20": "惟犹大必永存、耶路撒冷历世弗替、",
      "21": "昔我未雪之血、今必雪之、耶和华居于锡安故也、"
    }
  },
  "Amo": {
    "1": {
      "1": "犹大王乌西亚、以色列王约阿施子耶罗波安时、地震前二年、提哥亚牧人中、阿摩司得启示、论以色列之言○",
      "2": "曰、耶和华将自锡安号呼、自耶路撒冷发声、牧人之草场愁惨、迦密山巅凋零、○",
      "3": "耶和华曰、大马色干罪、至三至四、我不挽回厥罚、以其以打谷铁器挞基列也、",
      "4": "我必使火入于哈薛家、毁便哈达之宫室、",
      "5": "折大马色之楗、歼亚文谷之居民、及伯伊甸之执杖者、使亚兰人为俘、而至吉珥、耶和华言之矣、○",
      "6": "耶和华曰、迦萨干罪、至三至四、我不挽回厥罚、以其尽虏人民、付于以东也、",
      "7": "我必降火于迦萨城垣、毁其宫室、",
      "8": "歼亚实突之居民、及亚实基伦之执杖者、反手以攻以革伦、非利士之遗民灭亡、主耶和华言之矣、○",
      "9": "耶和华曰、推罗干罪、至三至四、我不挽回厥罚、以其付众民于以东、不念昆弟之约也、",
      "10": "我必降火于推罗城垣、毁其宫室、○",
      "11": "耶和华曰、以东干罪、至三至四、我不挽回厥罚、以其以刃追袭昆弟、绝无矜悯、发忿伤人不已、怒气恒怀也、",
      "12": "我必降火于提幔、毁波期拉之宫室、○",
      "13": "耶和华曰、亚扪族干罪、至三至四、我不挽回厥罚、以其刳剔基列之孕妇、恢廓其境土也、",
      "14": "我必燃火于拉巴城垣、毁其宫室、在呼喊战鬬之日、飓风暴雨之时、",
      "15": "其王与牧伯为俘、耶和华言之矣、"
    },
    "2": {
      "1": "耶和华曰、摩押干罪、至三至四、我不挽回厥罚、以其焚以东王之骨为灰也、",
      "2": "他必降火于摩押、毁加略宫室、摩押必死于鼓噪喧哗角声之中、",
      "3": "我必翦灭其士师、杀戮其牧伯、耶和华言之矣、○",
      "4": "耶和华曰、犹大干罪、至三至四、我不挽回厥罚、以其弃耶和华之法律、不守其典章、厥砠所行之虚诞、使之迷惘、",
      "5": "我必降火于犹大、毁耶路撒冷宫室、○",
      "6": "耶和华曰、以色列干罪、至三至四、我不挽回厥罚、以其鬻义人而得银、鬻贫民以易屦也、",
      "7": "贪贫穷者蒙首之尘、窒温柔者所行之路、父子同近一女、辱我圣名、",
      "8": "以所质之衣、陈于诸坛之侧、偃卧其上、以所罚之酒、饮于其神之室、",
      "9": "昔我灭亚摩利人于尔前、其人高若香柏、强如橡树、我上灭其果、下绝其根、",
      "10": "我亦携尔出埃及、导尔历旷野、凡四十年、俾尔据有亚摩利人之地、",
      "11": "耶和华曰、以色列人欤、我自尔诸子中、兴起先知、由尔少年中、兴起拿细耳人、是事岂不有诸、",
      "12": "尔乃以酒饮拿细耳人、嘱先知曰、勿预言、",
      "13": "我必压尔、如满载禾束之车之輘轹然、",
      "14": "疾趋者不得避所、强壮者不得施力、刚勇者不能自救、",
      "15": "执弓者不得屹立、捷足者不得脱逃、乘马者不能自救、",
      "16": "是日也、壮士中之勇敢者、必裸而遁、耶和华言之矣、"
    },
    "3": {
      "1": "以色列人欤、耶和华责所导出埃及之全家、其言尔当听之、",
      "2": "地上诸族、我惟识尔、故尔诸愆、我必报之、",
      "3": "二人若不相约、岂能偕行乎、",
      "4": "狮未攫物、岂咆哮于林乎、稚狮无所获、岂怒吼于穴乎、",
      "5": "地上若未设机、鸟岂罹于网乎、无有所获、机岂起于地乎、",
      "6": "邑中吹角、民岂不惧乎、邑中遭祸、岂非耶和华所为乎、",
      "7": "主耶和华若不以秘密、先示其仆诸先知、则无所行、",
      "8": "狮既吼、孰不惧乎、主耶和华既有命、孰不宣之、○",
      "9": "当于亚实突与埃及之宫室、宣告曰、其集于撒玛利亚山、观其中之扰乱、及其暴虐、",
      "10": "耶和华曰、彼以残暴劫夺、所得之物、藏于其第、不知行正、",
      "11": "故主耶和华曰、将有敌人环绕斯土、败尔力、掠尔第、",
      "12": "取和华曰、譬彼牧人、救二足一耳于狮口、居撒玛利亚之以色列人、坐于榻隅、据于华毯之床、其得救也、亦将若是、",
      "13": "主耶和华、万军之上帝曰、尔其听之、以戒雅各家、",
      "14": "我罚以色列罪愆之日、亦必罚伯特利之坛、斫其坛角、俾坠于地、",
      "15": "且击其冬夏之室、毁其象牙之室、多室归于无有、耶和华言之矣、"
    },
    "4": {
      "1": "在撒玛利亚山、巴珊之牝牛欤、其听斯言、尔曹虐遇贫穷、腰制困乏、谓其主曰、携酒共饮、",
      "2": "主耶和华指己之圣而誓曰、其日将至、人必以钩取尔、以鱼钩取尔遗民、",
      "3": "尔必出城缺而直前、投于哈门、耶和华言之矣、○",
      "4": "其往伯特利而干罪、至吉甲而增愆、每晨奉尔祭品、每三日而献什一、",
      "5": "焚献有酵之酬恩祭、以乐献祭炫示于人、以色列人欤、斯乃尔所悦者、主耶和华言之矣、",
      "6": "我于诸邑中、使尔齿净、各地乏食、然尔犹不归我、耶和华言之矣、",
      "7": "获前三月、我禁厥雨、惟雨此邑、不雨彼邑、一田得雨、他田无雨、则枯槁焉、",
      "8": "如是、二三邑之民、踉跄而行、至他邑求水、饮之而不足、然尔犹不归我、耶和华言之矣、",
      "9": "我以炎风毒霉之灾击尔、诸菜圃与葡萄园、无花果与橄榄树、为蟿螽所食、然尔犹不归我、耶和华言之矣、",
      "10": "我降疫疠于尔中、同乎埃及、以刃杀尔少者、掠尔马匹、俾尔营中、腥臭扑鼻、然尔犹不归我、耶和华言之矣、",
      "11": "我倾覆尔中之城邑、若上帝倾覆所多玛蛾摩拉然、尔如烬木、得拔于火、然尔犹不归我、耶和华言之矣、",
      "12": "以色列欤、我必如是行于尔、以色列欤、职是之故、尔宜自备、以迎尔之上帝、",
      "13": "彼造山创风、以人之意念示人、变清晨为昏暗、履于地之高处、万军之上帝耶和华、乃其名也、"
    },
    "5": {
      "1": "以色列家欤、我为尔作哀歌、尔其听之、",
      "2": "以色列处女颠仆、不得复振、被掷于其地、无人起之、",
      "3": "主耶和华曰、以色列家之邑、出千人者遗百人、出百人者遗十人、",
      "4": "故耶和华谓以色列家曰、尔其寻我则得生、",
      "5": "勿寻伯特利、勿入吉甲、勿往别是巴、盖吉甲必被虏掠、伯特利必为虚无、",
      "6": "尔其寻耶和华则得生、免其若火发于约瑟家、而行焚毁、其在伯特利也、无扑灭者、",
      "7": "尔曹变公平为茵蔯、委义于地、",
      "8": "当求造昴参、变晦冥为晨光、使白昼为黑夜、召海水而倾之于地面者、耶和华其名也、",
      "9": "彼令强者忽遭败亡、以致毁灭及于保障、",
      "10": "督责于邑门者、尔憎之、言正直者、亦恶之、",
      "11": "以尔蹂躏贫人、横征麦税、虽以凿石建室、不得居其中、虽植葡萄嘉园、不得饮其酒、",
      "12": "盖我知尔罪恶繁多、愆尤重大、虐义人而受贿赂、在邑门而枉穷民、",
      "13": "斯乃奸恶之时、达人缄默、",
      "14": "其求善、勿求恶、俾尔得生、则万军之上帝耶和华必偕尔、依尔所言焉、",
      "15": "尔其恶恶好善、在邑门立公义、庶几万军之上帝耶和华、施恩于约瑟之遗民、",
      "16": "主耶和华、万军之上帝曰、在诸广场、人皆号啕、在诸街衢、人曰哀哉、哀哉、召农夫哀悼、召善哭者号啕、",
      "17": "在诸葡萄园、亦必号啕、盖我经行于尔中、耶和华言之矣、",
      "18": "尔望耶和华之日者祸哉、奚望耶和华之日、其日乃暗而非光也、",
      "19": "如人避狮而遇熊、入室扪壁、被啮于蛇、",
      "20": "耶和华之日、非暗而无光、昏而无耀乎、",
      "21": "尔之节期、我厌恶之、尔之肃会、我不悦之、",
      "22": "尔虽献燔祭素祭、我不悦纳、尔肥牲之酬恩祭、我不垂顾、",
      "23": "尔讴歌之声、撤于我前、尔琴瑟之音、我不听闻、",
      "24": "惟愿公平如流水之滚滚、仁义如巨川之源源、",
      "25": "以色列家欤、尔在旷野历四十年、岂以牺牲素祭献于我乎、",
      "26": "尔舁尔王西弗、与尔之像基芸、即尔之神星、为己所造者、",
      "27": "故我必使尔被虏至大马色外、名为万军之上帝耶和华言之矣、"
    },
    "6": {
      "1": "安逸于锡安、优游于撒玛利亚山、著名列邦之首、以色列家所归者、其人祸哉、",
      "2": "尔其往甲尼而观、自彼至哈马大邑、下至非利士之迦特、其邑岂愈于此国乎、其境岂广于尔境乎、",
      "3": "尔以为患难之日遥远、致暴虐之位速设、",
      "4": "偃卧于象牙之床、舒体于榻、食群中之羔、与牢中之犊、",
      "5": "和琴瑟之声、歌无谓之曲、为己而制乐器、同乎大卫、",
      "6": "以巨盂饮酒、以宝膏自沐、而为约瑟之难、则不忧焉、",
      "7": "彼于被虏者中、必先见虏、舒体者之宴乐逝矣、",
      "8": "万军之上帝耶和华曰、主耶和华指己而誓、我恶雅各之骄泰、而憎其宫室、将以斯城及其中所有、悉付诸敌、",
      "9": "若于一室遗有十人、俱必死亡、",
      "10": "人之亲属焚其尸者、携骸出室、问内室之人曰、尚有人偕尔否、彼曰无有、又曰缄默、勿道耶和华之名、",
      "11": "盖耶和华出令、巨室被击而碎、小屋亦遭残破、",
      "12": "马岂驰于磐岩之上乎、牛岂耕于彼乎、惟尔变公平为荼毒、变义果为茵蔯、",
      "13": "虚无是喜、乃曰我侪之角、非以己力而得乎、",
      "14": "万军之上帝耶和华曰、以色列家欤、我将兴一国以敌尔、自哈马之道、至亚拉巴之溪、困苦尔焉、"
    },
    "7": {
      "1": "主耶和华示我一事、为王刈草之后、草复萌蘖、是时彼造蝗虫、",
      "2": "蝗虫食尽境内之草、我曰、主耶和华欤、求尔赦宥、雅各微小、何能卓立乎、",
      "3": "耶和华回意曰、必免其灾、耶和华言之矣、○",
      "4": "主耶和华复示我一事、主耶和华以火施罚、涸其巨渊、将焚土地、",
      "5": "我曰、主耶和华欤、求尔止息、雅各微小、何能卓立乎、",
      "6": "耶和华回意曰、亦免此灾、耶和华言之矣、○",
      "7": "又示我一事、爰有墙垣、依准绳所筑者、主执准绳、立于其侧、",
      "8": "耶和华谕我曰、阿摩司欤、尔所见维何、对曰、准绳、曰、我将置准绳于我民以色列中、不复赦宥之、",
      "9": "以撒之崇邱必荒寂、以色列之圣所必荒芜、我将兴起、以刃攻耶罗波安家、○",
      "10": "伯特利之祭司亚玛谢、遣人诣以色列王耶罗波安曰、阿摩司在以色列家、图谋叛尔、彼之所言、国不能堪、",
      "11": "盖阿摩司曰、耶罗波安必死于刃、以色列必被虏、离其故土、",
      "12": "亚玛谢又谓阿摩司曰、先见欤、尔其遁往犹大地、在彼可得糊口、而预言焉、",
      "13": "惟在伯特利勿复预言、盖此为王之圣所、国家之宫室也、",
      "14": "阿摩司对曰、我素非先知、亦非先知弟子、乃牧人治桑者、",
      "15": "耶和华取我于群羊之后、谓我曰、往哉、向我民以色列预言、",
      "16": "今尔其听耶和华言、尔曰勿对以色列预言、勿对以撒家发言、",
      "17": "故耶和华曰、尔妻将在邑中为妓、尔子女将仆于刃、尔地将度以绳而被分、尔身将死于秽地、以色列必被虏、离其故土、"
    },
    "8": {
      "1": "主耶和华示我夏果一筐、",
      "2": "曰、阿摩司欤、尔所见维何、我曰、夏果一筐、耶和华曰、我民以色列、末期已届、我不复赦宥之、",
      "3": "主耶和华曰、是日殿中之歌、变为号啕、尸骸繁多、随在弃掷、人皆缄默、",
      "4": "尔欲吞噬穷乏、灭绝斯土之贫民者、其听我言、",
      "5": "尔曰、月朔何时过、俾我侪粜谷、安息何时过、俾我侪鬻麦、小其伊法、大其舍客勒、以欺诳之衡诈人、",
      "6": "以银购穷乏、以屦易贫民、以劣麦出售、",
      "7": "耶和华指雅各之荣而誓曰、彼之所为、我永不忘、",
      "8": "斯地岂不因此而震动、居其中者岂不悲哀乎、斯地将坟起、如大河之涨、摇撼而复下陷、如埃及之河焉、",
      "9": "主耶和华曰、是日也、我将使日沈于亭午、使地晦于白昼、",
      "10": "使尔节期变为愁日、讴咏变为哀歌、人各束麻、众咸髡首、哀哭若丧独子、其终则如苦日焉、",
      "11": "主耶和华曰、时日将至、我必使饥馑临于斯土、人之饥也、非因无粮无水、乃因未听耶和华之言也、",
      "12": "人必踉跄而行、自此海至彼海、自北至东、疾趋往来、寻耶和华之言而不得、",
      "13": "是日也、美女少男、必因渴而疲惫、",
      "14": "凡指撒玛利亚之罪而誓者曰、但乎、我指尔维生之神而誓、或曰、我指别是巴之生途而誓、其人必颠覆、永不复兴、"
    },
    "9": {
      "1": "我见主立于坛侧曰、击柱顶以震门阈、俾其折碎、堕于众首、我必以刃戮其遗民、无一能逃、无一得避、",
      "2": "彼虽穿穴入于阴府、我手必取之、虽攀至高天、我必降之、",
      "3": "虽匿于迦密之巅、我必搜而出之、虽避我目、藏于海底、我必命蛇啮之、",
      "4": "虽被虏于敌前、我必命刃杀之、我注目视之、乃为殃、非为祥也、",
      "5": "盖主万军之耶和华扪斯地、地即消融、凡居其中者必悲哀、地将坟起、如大河之涨、而复下陷、如埃及之河焉、",
      "6": "彼乃建其宫室于天、奠其穹苍于地、召海水而倾之于地面、耶和华其名也、",
      "7": "耶和华曰、以色列人欤、我非视尔如古实人乎、我非导以色列人出埃及地、非利士人出迦斐托、亚兰人出吉珥乎、",
      "8": "维此干罪之国、主耶和华注目视之、将灭之于地、惟不尽灭雅各家、耶和华言之矣、",
      "9": "我将出命、播散以色列家于列邦、若筛之以筛、惟一粒不陨于地、",
      "10": "我民中之罪人、自谓祸不及我、不临于我、必死于刃、○",
      "11": "是日也、我将起大卫倾覆之幕、而弥其隙、兴其荒墟、建之同于昔日、",
      "12": "使彼得以东之遗民、及以我名而称之诸邦、行斯事之耶和华言之矣、",
      "13": "耶和华曰、时日将至、耕者继获者、践葡萄者继播种者、山滴新酿、陵化甘酒、",
      "14": "我将返我民以色列之俘囚、必建荒寂之邑而居之、栽葡萄园而饮其酒、治苑囿而食其果、",
      "15": "我植我民于故土、不复见拔于我所锡之地、尔上帝耶和华言之矣、"
    }
  },
  "Oba": {
    "1": {
      "1": "俄巴底亚所得之启示、论以东曰、我侪自耶和华得闻音信、有使者奉遣至列邦曰、其起、我侪其起、与之战、",
      "2": "耶和华曰、我使尔在列邦中为微小、甚被藐视、",
      "3": "尔处岩穴、居于崇高、尔心之骄欺尔、自谓谁能降我于地、",
      "4": "尔虽高居如鹰、结巢星间、我必使尔下坠、耶和华言之矣、",
      "5": "尔之见灭为何如乎、如贼临尔、如盗夜间至尔、其攘窃也、岂非餍其所欲而后已乎、如摘葡萄者至尔、岂不有所遗乎、",
      "6": "以扫何被搜乎、其所藏之宝、何被索乎、",
      "7": "与尔结盟者、咸逐尔至于边陲、与尔和好者、欺尔胜尔、食尔粮者、设机槛于尔下、尔无知识也、",
      "8": "耶和华曰、是日、我岂不灭以东之智者、绝以扫山之哲人乎、",
      "9": "提幔欤、尔之勇士将惊惶、致居以扫山者、悉被戮而尽绝、",
      "10": "以尔行暴于尔昆弟雅各、必蒙羞耻、永世见绝、",
      "11": "昔日外人掠其货财、异族入其邑门、为耶路撒冷掣签、尔立于旁、若敌中之一焉、",
      "12": "尔昆弟遘灾之日、尔不可旁观、犹大人见灭之日、尔不可欣喜、于其遭难之日、尔不可狂言、",
      "13": "我民遇祸之日、尔不可入其邑门、受罚之日、尔不可旁观其苦、罹害之日、尔不可攘取其财、",
      "14": "不可立于通衢、而绝其逃脱者、于其患难之日、不可付其遗民于敌、",
      "15": "盖耶和华之日近临万邦、尔所为者、加诸尔身、尔所行者、归于尔首、",
      "16": "尔犹大人、在我圣山而饮、万邦亦将如是恒饮、且饮且咽、将若未尝有者、",
      "17": "惟在锡安山、将有逃脱者、其山为圣、雅各家必得其业、",
      "18": "雅各家为火、约瑟家为焰、以扫家为稿、必燃而毁之、以扫家靡有孑遗、耶和华言之矣、",
      "19": "南土之人、将得以扫山、洼地之人、将得非利士地、其余将得以法莲、及撒玛利亚之田畴、便雅悯将得基列、",
      "20": "以色列军旅之俘囚、在迦南人中者、将得其地、至于撒勒法、耶路撒冷之俘囚、在西法拉者、必得南土诸邑、",
      "21": "将有救者、上锡安山而鞫以扫山、国则归于耶和华焉、"
    }
  },
  "Jon": {
    "1": {
      "1": "耶和华谕亚米太子约拿曰、",
      "2": "起往尼尼微大邑、向之而呼、盖其恶达于我前也、",
      "3": "然约拿起、欲逃往他施、以避耶和华、下至约帕、遇一舟往他施、则付值登舟、欲与之偕往他施、以避耶和华、",
      "4": "耶和华使大风骤起于海、海荡甚、舟几破、",
      "5": "舟子恐、各吁其神、掷舟中货于海以轻之、约拿已下内舱、卧而沉睡、",
      "6": "舟长就之曰、睡者欤、奚若此、其起祷尔神、庶神眷念我侪、免致死亡、",
      "7": "众相语曰、其来、我侪掣签、俾知我遭此祸、伊谁之故、遂掣签而得约拿、",
      "8": "众谓之曰、请告我、我遭斯祸、缘谁之故、尔何业、何自、隶何国、属何族、",
      "9": "曰、我乃希伯来人、畏天上上帝耶和华、造沧海与陆地者也、",
      "10": "众惧甚、谓之曰、尔所为何事、其人咸知彼乃逃避耶和华者、盖已告之也、",
      "11": "又谓之曰、我当何以待尔、使海为我而恬静乎、因海久而愈荡、",
      "12": "约拿曰、举我而掷于海、则海必为尔恬静、盖我知尔遭此大风、以我故也、",
      "13": "众力棹回岸而不能、以海久而愈荡也、",
      "14": "于是众吁耶和华曰、耶和华欤、求尔勿为此人之命、使我沦亡、勿以无辜之血、归于我侪、缘尔耶和华随所欲而行、",
      "15": "乃举约拿掷之于海、海之狂荡乃息、",
      "16": "众甚畏耶和华、向之献祭许愿、",
      "17": "耶和华备一巨鱼吞约拿、约拿在于鱼腹、三昼三夜、"
    },
    "2": {
      "1": "约拿自鱼腹中、祷其上帝耶和华、",
      "2": "曰、我遭患难、吁耶和华、即蒙俞允、我自阴府之腹呼号、尔听我声、",
      "3": "尔投我于深渊、在海之心、洪水环绕我、尔之波涛淹没我、",
      "4": "我曰、我自尔目前见掷、然仍瞻望尔之圣殿、",
      "5": "大水环我、危及我魂、深渊围我、草裹我首、",
      "6": "我下至山基、永闭于地楗、我上帝耶和华欤、尔仍援我命于坑坎、",
      "7": "我心疲惫之时、则思念耶和华、我之祈祷、入尔圣殿、达于尔前、",
      "8": "凡务虚妄者、乃自绝慈惠、",
      "9": "惟我必以称谢之言、献祭于尔、偿我所许之愿、拯救乃由于耶和华也、",
      "10": "耶和华命其鱼、遂吐约拿于陆地、"
    },
    "3": {
      "1": "耶和华复谕约拿曰、",
      "2": "起往尼尼微大邑、以我所命尔者宣之、",
      "3": "约拿乃遵耶和华言、起而往尼尼微、夫尼尼微之邑甚大、周历三日之程、",
      "4": "约拿入邑一日之程、呼曰、越至四旬、尼尼微必倾覆矣、",
      "5": "尼尼微民信上帝、宣告禁食、自尊逮卑、皆衣麻焉、",
      "6": "斯音传至尼尼微王、遂起、下位解袍、衣麻坐于灰尘、",
      "7": "乃与诸伯出谕、布告尼尼微曰、或人或畜、牛群羊群、俱勿尝食、勿食勿饮、",
      "8": "人畜俱披麻、众皆切求上帝、各转离其恶途、去其手之强暴、",
      "9": "上帝或回心转意、息其烈怒、俾我不亡、亦未可知、",
      "10": "上帝见其所为、咸离恶途、乃回厥意、不降所言之灾、"
    },
    "4": {
      "1": "约拿不悦之甚、而怒、",
      "2": "祷耶和华曰、耶和华欤、我在故土、非言此乎、故亟逃往他施、盖我知尔为仁慈矜悯之上帝、迟于发怒、富有恩惠、回意不降其灾、",
      "3": "耶和华欤、今求尔索我命、以我之死、犹愈于生、",
      "4": "耶和华曰、尔怒宜乎、",
      "5": "约拿出邑、坐于邑东、在彼构庐、坐于荫下、观此邑之究竟、",
      "6": "耶和华上帝备蓖蔴、滋长高于约拿、荫覆厥首、以解其苦、约拿因之喜甚、",
      "7": "诘旦昧爽、上帝备虫啮蓖蔴、遂致枯槁、",
      "8": "日出时、上帝备东风、其气炎酷、日暴约拿之首、使之昏迷、则求死曰、我之死、犹愈于生焉、",
      "9": "上帝谓之曰、尔以蓖蔴而怒、宜乎、对曰、我怒至死、亦宜也、",
      "10": "耶和华曰、此蓖蔴、尔未为之劳、尔未使之长、一夜而生、一夜而亡、尔尚惜之、",
      "11": "尼尼微大邑、其中不辨左右手者、有逾十二万、且牲畜孔多、我岂不惜之乎、"
    }
  },
  "Mic": {
    "1": {
      "1": "犹大王约坦亚哈斯希西家年间、耶和华以论撒玛利亚耶路撒冷之事、谕摩利沙人弥迦、○",
      "2": "诸民欤、尔其听之、地与充其上者、倾耳聆之、主耶和华自其圣殿、向尔为证、",
      "3": "盖耶和华出其所而降临、履于地之高处、",
      "4": "其下诸山销镕、诸谷分裂、如蜡在火前、如水流坡下、",
      "5": "此皆因雅各之愆尤、以色列家之罪戾也、雅各之愆尤维何、非撒玛利亚乎、犹大之崇邱维何、非耶路撒冷乎、",
      "6": "故我将使撒玛利亚、如田野之邱墟、如植葡萄之处、倾其石于谷、而露其基、",
      "7": "其雕像悉见碎、所获之赠、必焚于火、其偶像必荒废、盖彼所积者、原为娼之赠、后必复为娼之赠、",
      "8": "为此、我将哀痛号啕、解衣裸体而行、哀嘷若野犬、悲鸣若鸵鸟、",
      "9": "因其创不能医、延及犹大、至于耶路撒冷、我民之门、",
      "10": "勿告于迦特、勿哭于亚柯、我在伯亚弗拉、辗转于灰尘、",
      "11": "沙斐居民欤、尔其裸体、蒙羞而去、撒南居民不出、伯以薜人号啕、致尔失立足之地、",
      "12": "玛律居民忧虑、而望福祉、因祸自耶和华降于耶路撒冷之门、",
      "13": "拉吉居民欤、其以快马驾车、锡安女获罪、始于拉吉、以色列之罪戾、肇见于尔中、",
      "14": "尔犹大必馈赆于摩利设迦特、亚革悉诸家将欺诓以色列诸王、",
      "15": "玛利沙居民欤、我将使据有尔者至尔所、以色列之显者、将逃至亚杜兰、",
      "16": "尔其自髡、为尔所悦之子女而剪发、首童若鹰、以其被虏而离尔焉、"
    },
    "2": {
      "1": "在床谋恶营邪、迨至黎明、以手有力而行之者、其人祸哉、",
      "2": "彼贪田亩而夺之、贪第宅而取之、且虐待其人与家、而据其业、",
      "3": "故耶和华曰、我必筹一灾祸、以罚斯族、尔不得脱于项、不得昂首而行、以此乃患难之时也、",
      "4": "是日也、人将为尔作讽词、发悲惨之哀歌曰、我侪悉败、彼移我民之业、使其离我、以我田亩、分予悖逆之人、",
      "5": "故在耶和华会中、掣签引绳者、尔中无一人焉、",
      "6": "彼云、尔曹勿言预言、勿道此事、侮辱之言、永不止息、",
      "7": "雅各家欤、岂可曰耶和华之神褊急乎、此事岂彼所为、我言非有益于正行者乎、",
      "8": "迩来我民兴起若敌、有人安然而行、不好战鬬、彼乃夺其外服、祇留里衣、",
      "9": "尔逐我民妇、离其安宅、永夺我荣于其幼稚、",
      "10": "尔起而往、此非尔安息之所、污秽必败坏之、其败坏甚矣、",
      "11": "如人从虚伪、尚诳言、曰、我论清酒醇醪、向尔预言、彼则可为斯民之先知焉、○",
      "12": "雅各欤、我必集尔众、亦必聚以色列之遗民、置于一所、若牢中之羊、场内之群、因人众多、其声哗然、",
      "13": "辟路者前往、众乃冲至邑门、自邑门而出、其王先之而行、耶和华导于其前、"
    },
    "3": {
      "1": "我曰、雅各之首领、以色列家之有司欤、尔其听之、公义非尔所当知乎、",
      "2": "惟尔恶善好恶、剥人之肤、剔肉于骨、",
      "3": "食我民之肉、剥其肤、折其骨、切之成块、若为釜而备、若鼎中之肉、",
      "4": "至时、彼将吁耶和华、而不之应、必因其所为之恶、掩面弗顾、",
      "5": "论及诱惑我民之先知、彼牙齿有所嚼、则呼曰平康、若不以物实其口、则备战以攻之、耶和华曰、",
      "6": "尔将遇昏夜、不见异象、遘晦冥、不得卜筮、日必没于先知之上、昼变为暗、",
      "7": "先见抱愧、卜者怀惭、皆掩其唇、因无有上帝之应也、",
      "8": "惟我感于耶和华之神、充力与义与能、以示雅各之愆尤、以色列之罪戾、",
      "9": "雅各家之首领、以色列家之有司欤、尔其听之、尔曹恶公义、枉正直、",
      "10": "以血建锡安、以恶建耶路撒冷、",
      "11": "首领为贿而行鞫、祭司为利而训诲、先知为金而占卜、犹恃耶和华曰耶和华非在我中乎、灾祸必不临我、",
      "12": "以尔之故、锡安必被耕、有若田畴、耶路撒冷为墟、圣室之山、犹林中之崇邱、"
    },
    "4": {
      "1": "越至末日、耶和华室之山、必坚立为众山之冠、超乎诸岭、万邦汇之、",
      "2": "众民将往而言曰、其来、我侪登耶和华之山、诣雅各上帝之室、彼将教我以其道、我将履于其途、盖法律自锡安而出、耶和华之言、由耶路撒冷而来、",
      "3": "彼将行鞫于列邦、审判远方之强国、俾其以剑制犁、以戈制镰、国不兴戎相攻、人不复习战、",
      "4": "惟各坐其葡萄及无花果树下、无人使之恐怖、万军之耶和华口言之矣、",
      "5": "万民各奉其神之名而行、惟我侪必奉我上帝耶和华之名而行、至于永久焉、○",
      "6": "耶和华曰、是日我必集跛者、聚逐者、及我所困苦者、",
      "7": "使跛者为遗民、屏诸远方者为强国、耶和华治之于锡安山、自今以迄永久、",
      "8": "锡安女之山、群羊之台欤、昔日之权、耶路撒冷女之国、必复于尔、",
      "9": "今尔何为号呼、尔中无王、尔之谋士陨没、致尔痛苦、若临产之妇乎、",
      "10": "锡安女欤、尔其痛苦劬劳、若临产之妇、盖尔必出邑居野、且至巴比伦、在彼得救、耶和华将赎尔于敌手、",
      "11": "今有多国集而攻尔、曰、愿彼被污、愿我目睹所欲临于锡安者、",
      "12": "但彼不知耶和华之意、不明其谋、盖耶和华集之、如集禾束在于禾场、",
      "13": "锡安女欤、起而践之、我必使尔角为铁、尔蹄为铜、尔将击碎多民、献其利于耶和华、奉其财于全地之主、"
    },
    "5": {
      "1": "结队之女乎、今可和会成群、彼众已围攻我、将以杖击以色列士师之颊、",
      "2": "伯利恒以法他乎、尔在犹大郡中为小、然将有一人自尔而出、为君于以色列、其原由于亘古、本于太初、",
      "3": "耶和华将付斯民于敌、迨妊妇生子之时、其昆弟之遗余、将归于以色列人、",
      "4": "彼必卓立、赖耶和华之力、与其上帝耶和华之威名、而牧其群、使众安居、彼必为大、至于地极、",
      "5": "斯人将为我之平康、当亚述人入我境、践我宫时、我必兴起七牧八伯以敌之、",
      "6": "彼将以刃毁亚述地、及甯录地之关、亚述人入我地、践我境时、彼必救我、",
      "7": "雅各遗民、必在多邦中、若湛露由于耶和华、若甘霖施于草、不待于人、不须世人也、",
      "8": "雅各遗民、必在诸国多民中、若狮于林间百兽之中、若稚狮于群羊之中、如其经过、则践踏裂碎之、无人救援、",
      "9": "愿尔手举于仇雠之上、愿尔敌悉见绝焉、○",
      "10": "耶和华曰、是日我将于尔中绝尔马、坏尔车、",
      "11": "毁尔地之城邑、倾尔诸保障、",
      "12": "绝尔中之巫术、俾不复有占卜者、",
      "13": "绝尔中之雕像柱像、使尔不复拜己手所造之物、",
      "14": "拔尔中之木偶、毁尔诸敌、",
      "15": "不顺之邦、我必发忿震怒以报之、"
    },
    "6": {
      "1": "尔曹其听耶和华言、曰起向诸山争辩、俾诸陵听尔之声、",
      "2": "诸山及永固之地基欤、其听耶和华之争辩、盖耶和华有争论于其民、必与以色列争辩、",
      "3": "我民欤、我于尔何为、何事烦尔、尔其对我证之、",
      "4": "昔我导尔出埃及地、赎尔脱奴隶之室、遣摩西亚伦米利暗行于尔前、",
      "5": "我民欤、尔其忆摩押王巴勒所谋、及比珥子巴兰所以应之、且忆自什亭至吉甲、所遇之事、俾尔知耶和华公义之行为、○",
      "6": "我诣耶和华、跪拜至上之上帝、当奉何物、岂以燔祭及盈岁之犊、而诣之乎、",
      "7": "耶和华岂悦牡羊千千、或油溪万万乎、我岂可因己过、献我首生之子、缘我魂之罪、献我身之果乎、",
      "8": "人乎、耶和华已示尔何者为善、彼所求于尔者、非惟行公义、好仁慈、谦卑与尔上帝偕行乎、○",
      "9": "耶和华之声、向斯邑而呼、智者必寅畏其名、其听厥杖、而知为谁所定、",
      "10": "恶人之家、非尚有不义之财、与可憎之小量乎、",
      "11": "我若有不公之衡、囊中有欺诳之石、岂得为洁乎、",
      "12": "邑中富人、充于强暴、居民言诳、口舌诡谲、",
      "13": "故我击尔、俾受重伤、以尔诸罪、使尔寂寞、",
      "14": "尔将食而不饱、腹中空虚、虽迁尔贿、不得保存、即有保存、我必付之于刃、",
      "15": "尔将播而不获、践橄榄不得沐其油、践葡萄不得饮其酒、",
      "16": "盖尚有守暗利之例、从亚哈家所为者、而尔遵循其谋、我必使尔寂寞、斯土居民、为人嗤笑、我民之辱、尔必任之、"
    },
    "7": {
      "1": "祸哉我也、我如夏果已收、如采葡萄所遗、无穗可食、我心所慕初熟之无花果、亦无有也、",
      "2": "虔敬者亡于斯土、正直者泯于人间、皆伏伺以流血、各张网罗、以猎昆弟、",
      "3": "厥手惟恶是营、而亟行之、牧伯徇情、士师贪贿、大人言其中心之恶欲、共同组织之、",
      "4": "其至善者、等于荆榛、其至正者、劣于棘篱、尔守望者所宣惩罚之日、今已至矣、尔必惊扰、",
      "5": "勿信邻里、勿恃友朋、对尔怀中之妇、亦守尔口、",
      "6": "盖子藐其父、女敌其母、媳敌其姑、人之仇雠、即其家人也、○",
      "7": "若我、则必瞻望耶和华、俟救我之上帝、我上帝必听我、",
      "8": "我敌欤、勿因我而欣喜、我虽倾覆、必复兴起、我坐于幽暗、耶和华为我之光、",
      "9": "缘我获罪于耶和华、必当其怒、迨其为我伸冤、为我行鞫、彼必导我入于光明、我必得见其义、",
      "10": "我敌见之、必蒙羞耻、昔彼谓我曰、尔之上帝耶和华安在、彼必遭报、被践若街衢之泥、为我目睹、",
      "11": "建筑墙垣之日、尔之地界广拓、",
      "12": "是日有人、自亚述与埃及诸邑、自埃及至大河、自此海至彼海、自此山至彼山、必皆归尔、",
      "13": "惟斯土必因居民行为之果报、而荒芜焉、○",
      "14": "尔其以杖、牧尔独居林中之民、即尔业之群、在迦密间、牧之于巴珊基列、若古昔然、",
      "15": "我将以异迹示尔、如出埃及地之日、",
      "16": "列邦见之、必以己之能力为耻、掩其口、塞其耳、",
      "17": "必舐尘若蛇、战栗出穴、如匍匐之物、悚然而归我上帝耶和华、且因尔而惧焉、",
      "18": "有何神若尔乎、赦免愆尤、宥遗民之罪戾、蓄怒不永、仁慈是悦、",
      "19": "彼必复矜恤我、践我愆尤于足下、投其诸罪于深海、",
      "20": "必依古昔与我列祖所誓之言、施诚实于雅各、行仁慈于亚伯拉罕、"
    }
  },
  "Nah": {
    "1": {
      "1": "对尼尼微之警示、伊勒歌斯人那鸿启示之书、○",
      "2": "耶和华为忌邪报复之上帝、耶和华报复而充以怒、耶和华报复于其敌、为其仇蓄怒、",
      "3": "耶和华迟于发怒、具有大能、干罪者决不赦宥、耶和华之道途、在于飓风狂飇、云为其足下之尘埃、",
      "4": "斥海而涸之、竭河而干之、巴珊迦密衰残、利巴嫩之荣华凋谢、",
      "5": "山岳因之震动、冈岭销镕、大地世界与居其上者、坟起于其前、",
      "6": "厥怒奋发、孰能屹立、孰能当其忿怒之烈、其怒倾泄如火、磐岩为之崩裂、",
      "7": "耶和华乃善、患难之日、乃为保障、凡托庇于彼者、彼皆知之、",
      "8": "惟以泛滥之水、淹没其地、追敌入于幽暗、",
      "9": "尔曹向耶和华何所谋乎、彼将尽灭之、灾难无庸再起、",
      "10": "彼众丛杂若荆棘、沈迷若醉酒、必若枯草、被毁殆尽、",
      "11": "有一人焉、自尔而出、向耶和华图奸恶、谋不轨、",
      "12": "耶和华曰、敌虽力足人多、亦将见灭、归于乌有、我昔虽苦尔、不复苦尔矣、",
      "13": "我必自尔折其轭、断尔索、",
      "14": "耶和华论敌、发命曰、以尔名而称者、不复继传、雕铸之像、我将灭于尔神之室、尔乃卑陋、我为尔造墓矣、",
      "15": "试观报嘉音、传和平者、其足立于山上、犹大欤、守尔节期、偿尔所愿、盖彼恶者尽灭、不复过尔境矣、"
    },
    "2": {
      "1": "行破坏者至而攻尔、当守保障、防道路、强健尔腰、大奋尔力、",
      "2": "耶和华恢复雅各之荣、如畴昔以色列之荣、盖劫者已劫之、且毁伤其葡萄之枝、",
      "3": "勇士之干乃朱、战士之衣乃绛、备战之日、车之钢铁、闪烁若火、松戈挥动、",
      "4": "其车狂走于邑郊、驰驱于街市、状如火炬、疾若电光、",
      "5": "彼召其显者、乃竭蹶而行、速至城垣、以备扞御、",
      "6": "河闸开启、宫阙消灭、",
      "7": "命定王后暴露、被虏而去、宫女椎胸、哀鸣若鸠、",
      "8": "伊古以来、尼尼微若汇水之沼、今居民逃遁、或呼之曰、止止、无回顾者、",
      "9": "掠其银、劫其金、宝藏无尽、珍器甚多、",
      "10": "邑既空虚荒凉、人心消沮、两膝相触、腰间痛楚、面俱失色、",
      "11": "狮穴与稚狮养育之区、牡狮牝狮稚狮游行、无人恫喝之所、今安在哉、",
      "12": "牡狮裂者、以给稚狮、攫者以予牝狮、以所裂者充其穴、以所攫者盈其洞、",
      "13": "万军之耶和华曰、我为尔敌、必焚尔车为烟、以刃戮尔稚狮、尔所裂者、绝于地上、尔使之声、不复闻焉、"
    },
    "3": {
      "1": "祸哉血邑、诡谲强暴充满、劫夺不息、",
      "2": "鞭声振振、车轮轰轰、马驰骤、车奔腾、",
      "3": "骑兵冲突、剑光芒、戈闪烁、被杀者多、尸身堆积、尸骸无数、人蹶于上、",
      "4": "盖此美妓多淫、工行邪术、以淫行鬻列邦、以邪术鬻诸族、",
      "5": "万军之耶和华曰、我为尔敌、必揭尔裙、以蒙尔面、以尔裸体示于列国、以尔丑辱示于万邦、",
      "6": "且以可憎之秽、投于尔身、使尔鄙陋、为众目所视、",
      "7": "凡见尔者、必逃避尔曰、尼尼微荒芜、谁哀悼之、慰藉尔者、我何由而寻之乎、",
      "8": "尔岂愈于挪亚们乎、彼居河间、诸水萦绕、以水为堑、以水为垣、",
      "9": "古实埃及、为彼之力、其力无穷、弗与路比、为彼之助、",
      "10": "惟彼被徙、而为俘囚、婴孩被掷、碎于街隅、其显者、敌为之掣签、其大人、则系之以链、",
      "11": "尔将沈醉而昏、因敌而寻卫所、",
      "12": "尔诸保障、如无花果之初实、一经摇撼、则落于食者之口、",
      "13": "尔境之民、同于妇女、尔国之门、启于敌前、门楗为火所焚、",
      "14": "尔其汲水以备受困、坚尔保障、践泥捣土、执持砖模、",
      "15": "任尔多若蝻蝗、众若蟿螽、在彼火将焚尔、刃将灭尔、如为蝻蝗所吞、",
      "16": "尔增商贾、多于天星蝻蝗食尽而去、",
      "17": "尔之牧伯、有若蝗虫、尔之军长、有若蚱蜢成群、日寒栖于藩篱、日出而去、不知其所、",
      "18": "亚述王乎、尔之民牧寝矣、尔之显者休矣、民众散于山间、无人集之、",
      "19": "尔伤莫能减之、尔创甚剧、凡闻尔之音耗者、必向尔鼓掌、盖尔之凶恶、谁未屡受之耶、"
    }
  },
  "Hab": {
    "1": {
      "1": "先知哈巴谷所得之警示、○",
      "2": "耶和华欤、我呼吁、尔不垂听、将至何时、我因强暴呼吁尔、尔不施援、",
      "3": "胡为使我见奸恶、尔奚观横逆乎、残贼强暴、在于我前、怨隙争鬬、纷然并起、",
      "4": "缘此法律废弛、公义不彰、恶者环绕义人、公义显然违反、",
      "5": "尔其观于列邦、甚为骇异、当尔之日、我行一事、人虽告尔、尔不之信、",
      "6": "我将兴起迦勒底人是乃残酷暴躁之邦、遍行大地、据非己之居所、",
      "7": "彼矜严可畏、使威行鞫、悉由于己、",
      "8": "其马疾于豹、猛于暮出之狼、骑兵奔腾、来自远方、疾飞如急食之鹰、",
      "9": "彼之来也、为行强暴、奋勇直前、聚厥俘虏、如沙之多、",
      "10": "藐视君王、姗笑牧伯、讥嘲保障、筑垒而下之、",
      "11": "彼以己力为神、其冲突也、若风飘过、致干罪戾、",
      "12": "耶和华我上帝、我圣者欤、尔非自永古而有乎、我侪必不死矣、耶和华欤、尔为行鞫而立之、磐石欤、尔为谴责而设之、",
      "13": "尔目清洁、不视邪恶、不观横逆、尔何顾諟行诈者乎、恶人吞噬义于己者、尔何缄默乎、",
      "14": "何使人若海鱼、若无主匍匐之物乎、",
      "15": "敌以钩钓之、以罟捕之、以网集之、缘此欢欣喜乐、",
      "16": "献祭于其罟、焚香于其网、因其由此所得者肥、所食者丰也、",
      "17": "彼倾其网、恒戮列邦、而不之惜、可乎哉、"
    },
    "2": {
      "1": "我必立于守望之所、伫于戍楼、观其何以语我、我之质诉、何以应答、",
      "2": "耶和华谓我曰、书此启示、昭著于版、俾人趋而能读、",
      "3": "盖此启示、有定期焉、其终极必速至、决不虚诳、虽则迟延、尔其待之、因其必临、不濡滞也、",
      "4": "其人心骄、中怀不正、惟义者以信得生、",
      "5": "彼嗜酒行诈、骄傲而不安居、扩张其欲、恍若阴府、如死亡之无餍、集万邦、会万民、使为己有、",
      "6": "斯众岂不以譬词讽之、以隐语嘲之曰、祸哉其人、聚敛非己之财、担负典质之重、伊于胡底、",
      "7": "剥削尔者、岂不勃兴乎、窘迫尔者、岂不亟起乎、尔必为其所虏之物、",
      "8": "因尔劫掠多邦、流人之血、行强暴于其地其邑、及凡居于其中者、诸国之遗民、亦必劫掠尔、○",
      "9": "获不义之财、以富其家、营巢于高处、以避凶暴之手、其人祸哉、",
      "10": "尔之所谋、翦灭多民、贻羞尔家、自取罪戾、",
      "11": "壁中之石将呼、木中之梁将应、○",
      "12": "以血建邑、以恶筑城、其人祸哉、",
      "13": "诸民劳力乃为火、列邦辛苦归于虚、此非由于万军之耶和华乎、",
      "14": "盖知耶和华荣耀之知识、将遍满大地、若水之弥漫于海焉、○",
      "15": "和毒以饮邻里、使之沈醉、欲观其裸、其人祸哉、",
      "16": "尔充于辱、非充于荣、亦当饮之、彰尔不洁、耶和华右手之杯、将传及尔、污辱加于尔荣、",
      "17": "尔行强暴于利巴嫩、加残害于群兽、使之惊怖、且流人血、行强暴于其地其邑、及凡居于其中者、必反乎尔、○",
      "18": "工师雕像、于制造者何益之有、铸偶乃伪师、制造者恃此喑哑之像、何益之有、",
      "19": "谓木曰寤、谓哑石曰起、其人祸哉、此物岂能垂训乎、彼饰以金银、而中无生气、",
      "20": "惟耶和华在其圣殿、全地当静默于其前、"
    },
    "3": {
      "1": "先知哈巴谷之祷语、心感神游之词章、○",
      "2": "耶和华欤、我闻尔之声誉而惧、耶和华欤、求尔于此数年中、复兴尔工、于此数年中显著之、震怒之际、仍怀矜悯之念、",
      "3": "上帝自提幔来、圣者自巴兰山至、其荣蔽诸天、赞美遍大地、",
      "4": "朗耀如日华、其手发光芒、能力蕴于其中、",
      "5": "疫疠行于其前、火箭出于其下、",
      "6": "彼立、则震动大地、彼视、则激触列邦、恒在之山崩颓、永存之岭倾陷、其道亘古如斯、",
      "7": "我见古珊之幕遭难、米甸之帷动摇、",
      "8": "耶和华乘马、驾拯救之车、岂忿诸河、恚诸川、怒沧海乎、",
      "9": "尔弓出弢、尔矢皆中、使河决地、",
      "10": "诸山见尔而战栗、大水奔流、深渊发声、波涛激跃、",
      "11": "尔矢激射、尔戈闪烁、日月因之停于其宫、",
      "12": "尔发忿遍行大地、尔震怒蹂躏列邦、",
      "13": "尔出以救尔民、拯尔受膏者、尔击恶者之首、毁其室、露其址、至于尽处、",
      "14": "尔以戈矛、刺其战士之首、彼众来如飓风、使我四散、其所喜者、暗噬贫民、",
      "15": "尔乘马践海、经汹涌之大水、○",
      "16": "我既闻之、我体战栗、我唇颤动、骸骨若朽、我战栗于我所、我惟静默、以俟患难之日至、犯境之民来、",
      "17": "无花果虽不舒蕊、葡萄树虽不结实、橄榄无所产、田亩不出粮、牢中绝羊、阑内无牛、",
      "18": "我犹因耶和华而欢欣、为救我之上帝而喜乐、",
      "19": "主耶和华为我之力、使我足疾若麀、俾我履于崇高之处、斯歌使伶长鼓琴歌之、"
    }
  },
  "Zep": {
    "1": {
      "1": "亚们子约西亚为犹大王时、耶和华谕希西家玄孙、亚玛利雅曾孙、基大利孙、古示子西番雅、",
      "2": "耶和华曰、我必尽灭万类于地、",
      "3": "歼灭人民牲畜、飞鸟海鱼、及凡窒碍、与行恶者、我必绝人于地、耶和华言之矣、",
      "4": "我必举手于犹大、及耶路撒冷居民、且在斯土、灭绝所遗之巴力、与基玛琳之名、暨厥祭司、",
      "5": "以及凡在屋巅、崇拜天象者、并崇拜耶和华、指耶和华而誓、亦指玛勒堪而誓者、",
      "6": "与背耶和华、而不从之者、及不寻求耶和华、而不访之者、○",
      "7": "在主耶和华前、尔宜静默、盖耶和华之日伊迩、耶和华已备祭品、区别其宾客矣、",
      "8": "至耶和华祭祀之日、必罚牧伯、与诸王子、及凡衣异服者、",
      "9": "是日凡逾门阈、以强暴诡诈充其主人之室者、我必罚之、",
      "10": "耶和华曰、是日必有哀哭之声、出自鱼门、号啕之声、出自二区、倾圮之声、出自邱陵、",
      "11": "玛革提施居民欤、尔其号啕、因贸易者败亡、运银者见绝矣、",
      "12": "是时我将以灯遍索耶路撒冷、凡沉静若酒滓、中心自谓、耶和华不降福、亦不降祸者、我必罚之、",
      "13": "彼之货财被掠、第宅荒芜、建屋而不得居、植葡萄园而不得饮其酒、",
      "14": "耶和华之大日伊迩、既近且速、耶和华之日有声、勇士惨然号哭、",
      "15": "是日乃震怒之日、急难困苦之日、毁灭凄凉之日、幽暗晦冥之日、密云深黑之日、",
      "16": "吹角告警之日、将攻坚城高堞、",
      "17": "我必加苦于人、使其行走同于瞽者、以其获罪于耶和华、其血倾如尘埃、其肉弃如粪土、",
      "18": "耶和华震怒之日、彼之金银不能救之、全地必为其愤嫉之火所灭、凡居斯土者、必猝然灭绝、"
    },
    "2": {
      "1": "无耻之邦欤、尔其会集、",
      "2": "即于命令未出、光阴未逝、其速如糠、耶和华烈怒未降、忿恚之日未至以先、会集而来、",
      "3": "大地之上、凡谦卑而守律例者、当寻求耶和华、寻求公义与谦卑、则于耶和华忿怒之日、庶可藏匿、",
      "4": "迦萨必阒寂、亚实基伦必荒凉、亚实突亭午被逐、以革伦见拔、",
      "5": "祸哉、海滨居民、基利提族也、非利士人之地迦南欤、耶和华有言责尔、将歼灭尔、至无居民、",
      "6": "濒海之区、将为草场、有牧人之庐、群羊之牢、",
      "7": "海滨将归于犹大家之遗民、牧畜于彼、暮则卧于亚实基伦之室、盖其上帝耶和华必眷顾之、而返其俘囚也、",
      "8": "摩押之毁谤、亚扪人之诟辱、我闻之矣、彼诋我民、自大而侵其境、",
      "9": "故万军之耶和华、以色列之上帝曰、我指己生而誓、摩押将如所多玛、亚扪将如蛾摩拉、遍成蒺藜斥卤之地、永久荒芜、我之遗民、必虏其人、我之余民、必据其土、",
      "10": "因彼骄矜自大、毁谤万军耶和华之民、故必遇此也、",
      "11": "耶和华必向之显为可畏、使地上诸神受馁、列邦群岛之民、各在其所崇拜耶和华、",
      "12": "古实人欤、尔亦必见戮于我刃、",
      "13": "耶和华将伸手向北、而灭亚述、使尼尼微荒芜、旱干如旷野、",
      "14": "群畜各类之兽、将卧其中、鹈鹕鸬鹚、栖于柱顶、鸣于窗牖、门阈阒寂、香柏之制、俱已剥落、",
      "15": "此乃欢乐之邑、安居无虑、其心自谓惟我而已、我外无他、今奚荒寂、成为兽卧之所、凡经过者、必摇手而嗤笑之、"
    },
    "3": {
      "1": "祸哉、背逆污秽暴虐之邑也、",
      "2": "彼不听命令、不受教诲、不恃耶和华、不亲其上帝、",
      "3": "其中之牧伯乃吼狮、其士师为暮出之狼、无所遗于诘旦、",
      "4": "其先知轻佻诡诈、其祭司污玷圣所、干犯法律、",
      "5": "在其中之耶和华乃义、不行不义、旦旦彰其公义、无有间断、惟彼不义之辈、弗知愧耻、",
      "6": "我曾翦灭列邦、使其堞楼阒寂、街衢荒凉、无人经之、其邑被毁、寂然无人、无居之者、",
      "7": "我曾曰、尔惟寅畏我、受我训诲、尔之第宅、则不依我所定被毁、但尔黎明而起、自败厥行、",
      "8": "耶和华曰、尔宜俟我、迨我起而虏掠之日、盖我已定志、招集诸族、会聚诸国、倾我忿恚、泄我烈怒于其上、全地将为我愤嫉之火所灭、",
      "9": "是时我必使诸民之唇为洁、以吁耶和华名、同心服事之、",
      "10": "祷我之民、分散之女、将自古实河外、携礼物以献我、",
      "11": "昔之所行、干罪于我、是日尔不因之而羞愧、盖我将除骄泰夸张者于尔中、俾尔在我圣山、不复骄泰、",
      "12": "然我必遗困苦贫乏之民于尔中、彼必托庇于耶和华之名、",
      "13": "以色列遗民、不复行恶言诳、口无诡谲之舌、或食或寝、无人怖之、○",
      "14": "锡安女欤、尔其讴歌、以色列欤、尔其欢呼、耶路撒冷女欤、尔其一心欣喜欢忭、",
      "15": "耶和华已除尔刑罚、去尔仇敌、以色列王耶和华在于尔中、尔不复遘祸矣、",
      "16": "是日人必谓耶路撒冷曰、毋惧、锡安乎、尔手毋弱、",
      "17": "尔之上帝耶和华在于尔中、为有能者、必行拯救、缘尔而悦乐、默然安于仁爱、欢忭而讴歌、",
      "18": "为大会而忧者、我将集之、彼原属尔、以尔之辱为重负也、",
      "19": "是时凡难尔者、我必罚之、拯跛者、集逐者、凡在各地受侮辱者、我必使之获称赞、得名誉、",
      "20": "是时我将携尔旋归、俾尔聚集、返尔俘囚、为尔目睹、致尔于大地兆民中、得名誉、获称赞、耶和华言之矣、"
    }
  },
  "Hag": {
    "1": {
      "1": "大利乌王二年六月朔、耶和华藉先知哈该、谕撒拉铁子犹大方伯所罗巴伯、及约撒答子大祭司约书亚曰、",
      "2": "万军之耶和华曰、斯民云、建耶和华之室、其时未至、",
      "3": "耶和华则藉先知哈该谕曰、",
      "4": "斯室荒凉、尔居板盖之室、于斯时宜乎、",
      "5": "故万军之耶和华云、尔其自思所为、",
      "6": "尔播多而获少、食不得饱、饮不得足、衣不得暖、佣获其值、盛于敝囊、",
      "7": "万军之耶和华云、尔其自思所为、",
      "8": "登山取木、以建斯室、我则悦之而获荣、耶和华言之矣、",
      "9": "尔望多而得少、携之而归、我则嘘之、万军之耶和华曰、此何故耶、因我室荒凉、尔各亟于己室也、",
      "10": "以尔之故、天靳其露、地靳其果、",
      "11": "我命旱干临于斯土山冈、谷酒与油、暨地所产、其人与畜、爰及尔手劳而得者、○",
      "12": "撒拉铁子所罗巴伯、约撒答子大祭司约书亚、与诸遗民、遂遵其上帝耶和华之命、及先知哈该奉其上帝耶和华遣、所传之言、民众乃寅畏耶和华、",
      "13": "耶和华之使者哈该、奉耶和华之命告民曰、耶和华云、我偕尔矣、",
      "14": "耶和华感撒拉铁子犹大方伯所罗巴伯、与约撒答子大祭司约书亚、及诸遗民之心、遂咸至、兴工于其上帝万军耶和华之室、",
      "15": "时、大利乌王二年、六月二十四日也、"
    },
    "2": {
      "1": "七月二十一日、耶和华藉先知哈该谕曰、",
      "2": "尔其告撒拉铁子犹大方伯所罗巴伯、约撒答子大祭司约书亚、及诸遗民曰、",
      "3": "尔中曾见此室昔时之荣者、有谁尚存、今尔视之、为何如耶、在尔目中、非若无有乎、",
      "4": "耶和华曰、所罗巴伯欤、其强乃心、约撒答子大祭司约书亚欤、其强乃心、耶和华又曰、斯土众民欤、其强乃心、兴工操作、盖我偕尔、万军之耶和华言之矣、",
      "5": "依尔出埃及时、我与尔约之言、我神寓于尔中、尔勿畏惧、",
      "6": "万军之耶和华曰、再延片时、我将震动天地海陆、",
      "7": "亦将震动万邦、万邦所愉悦者将至我必以荣光充斯室、万军之耶和华言之矣、",
      "8": "万军之耶和华曰、银为我有、金亦我有、",
      "9": "此室其后之荣、较前尤大、万军之耶和华言之矣、",
      "10": "我将锡平康于斯土、万军之耶和华言之矣、○",
      "11": "大利乌二年九月二十四日、耶和华藉先知哈该谕曰、",
      "12": "万军之耶和华云、问法律于祭司曰、",
      "13": "设有人以衣襟裹圣肉、其襟触饼羹酒油、及他食物、则是物成为圣乎、祭司佥曰、否、",
      "14": "哈该曰、设有人以扪尸而蒙不洁、触此诸物、则是物成为不洁乎、祭司佥曰、必为不洁、",
      "15": "哈该曰、耶和华云、斯民斯族于我前亦若是、其手所作之工、及所献之物、皆为不洁、",
      "16": "请尔追思、此日以前、耶和华之殿、未叠石于石上之先、",
      "17": "历时如是之久、人至谷堆、冀得二十、仅得其十、人至酒油、望得五十、仅得二十、",
      "18": "耶和华曰、我以暴风毒霉大雹、击尔于尔手之工作、而尔犹不归我、",
      "19": "请尔追思、此日以前、即自九月二十四日、立耶和华殿基时、尔其念之、",
      "20": "仓廪尚有谷种乎、葡萄、无花果、石榴、橄榄诸树、俱未结实、自今以后、我必锡嘏于尔、○",
      "21": "是月二十四日、耶和华复谕哈该曰、告犹大方伯所罗巴伯云、我必震动天地、",
      "22": "倾列邦之座位、灭万民诸国之势力、覆其车与驾之者、马与乘之者、俱仆于昆弟之刃、",
      "23": "万军之耶和华曰、我仆撒拉铁子所罗巴伯欤、我已简尔、是日我必视尔为印、万军之耶和华言之矣、"
    }
  },
  "Zec": {
    "1": {
      "1": "大利乌二年八月、耶和华谕易多孙、比利家子、先知撒迦利亚曰、",
      "2": "昔耶和华甚不悦尔列祖、",
      "3": "故当告民曰、万军之耶和华云、尔其返于我、我则返于尔、万军之耶和华言之矣、",
      "4": "毋效尔列祖、古先知呼之曰、万军之耶和华云、转离尔之恶途恶行、惟彼不听、不从我言、耶和华言之矣、",
      "5": "尔列祖安在乎、众先知永存乎、",
      "6": "惟我所命我仆诸先知之言词典章、岂非及于尔列祖乎、彼则悛改曰、万军之耶和华欲依我所行所为、而施行于我、已若是待我矣、○",
      "7": "大利乌二年十一月、即细罢特月二十四日、耶和华谕易多孙、比利家子、先知撒迦利亚、",
      "8": "彼则曰、我于夜间、见有乘赤马者、立于谷中冈拈树间、其后有赤红白色之马、",
      "9": "我曰、我主、此维何、与我言之使谓我曰、我将以之示尔、",
      "10": "立于冈拈树间者曰、此乃耶和华所遣、遍游大地者也、",
      "11": "彼众遂覆立于冈拈树间之耶和华使者曰、我侪已遍游大地、见全地安居静谧、",
      "12": "耶和华之使者曰、万军之耶和华欤、尔怒耶路撒冷、及犹大诸邑、既历七十年、不加矜悯、将至几时乎、",
      "13": "耶和华以善言慰语、答与我言之使、",
      "14": "与我言之使谓我曰、尔其呼云、万军之耶和华曰、我为耶路撒冷与锡安、热中特甚、",
      "15": "我深不悦安逸之列邦、盖我微怒斯民、彼则加以苦难、",
      "16": "故耶和华云、我以矜悯而返耶路撒冷、我室必建其中、引绳于耶路撒冷、万军之耶和华言之矣、",
      "17": "当又呼曰、万军之耶和华云、我之诸邑、将丰阜而盈溢、耶和华必慰藉锡安邑、遴选耶路撒冷焉、○",
      "18": "我举目而观、见有四角、",
      "19": "遂谓与我言之使曰、此维何、曰、乃散犹大以色列耶路撒冷之角也、",
      "20": "耶和华以工匠四人示我、",
      "21": "我曰、其来何为、曰、此角驱散犹大、以致无人昂首、斯人之来、使之恐怖、且掷列邦之角、即高举以攻犹大、而散之者也、"
    },
    "2": {
      "1": "我复举目而观、见一人手执准绳、",
      "2": "我曰、尔将何之、曰、往度耶路撒冷、而视其长广、",
      "3": "与我言之使乃往、他使出迓之、",
      "4": "谓之曰、尔其疾趋、语此少者曰、耶路撒冷将有居民、因人畜繁多、如无垣之村、",
      "5": "耶和华曰、我必为其四周之火垣、且为其中之荣、",
      "6": "耶和华曰、咨、我曾散尔于天之四风、尔其自北而遁、耶和华言之矣、",
      "7": "咨、与巴比伦女偕居之锡安欤、尔其逃避、",
      "8": "万军之耶和华有言、为彰其荣、遣我至虏尔之邦、犯尔者、即犯其眸子也、",
      "9": "我将向之摇手、彼必为其厮役所虏、尔则知万军之耶和华遣我矣、",
      "10": "耶和华曰、锡安女欤、尔其讴歌欣喜、我将莅临、居于尔中、",
      "11": "是日必有多国归附耶和华、为我之民、我必居于尔中、如是、尔则知万军之耶和华遣我就尔、",
      "12": "耶和华将取犹大、为其业于圣地、复简耶路撒冷、",
      "13": "凡有血气者、宜静默于耶和华前、盖彼兴起、而出其圣所矣、"
    },
    "3": {
      "1": "彼又示我、见大祭司约书亚立于耶和华使者前、撒但立于其右为之敌、",
      "2": "耶和华谓撒但曰、撒但欤、耶和华斥责尔、简耶路撒冷之耶和华斥责尔、此非拔于火中之烬乎、",
      "3": "约书亚衣不洁之服、立于使者前、",
      "4": "使者谓立于其前者曰、去其不洁之服、复谓约书亚曰、我去尔之罪愆、衣尔以美服、",
      "5": "我曰、当以洁冠加于其首、遂以洁冠冠之、以衣衣之、耶和华之使者立于侧、",
      "6": "耶和华之使者戒约书亚曰、",
      "7": "万军之耶和华云、如尔行我途、遵我命、则必理我室、守我院、我且使尔行于侍者之间、",
      "8": "大祭司约书亚欤、尔与坐于尔前之俦侣、皆为预兆之人、咸宜听之、我将使我仆名萌蘖者出、",
      "9": "万军之耶和华曰、我置于约书亚前之石、一石有七目、我必雕刻之、斯土之罪、一日之间、我将除之、",
      "10": "万军之耶和华曰、是日尔曹相邀邻里、至葡萄树、及无花果树下、"
    },
    "4": {
      "1": "与我言之使、复来醒我、若寝者为人所醒、",
      "2": "谓我曰、尔所见维何、我曰、见一灯台、纯金所制、其上有盂、亦有七灯、各有七管、",
      "3": "旁有橄榄树二、一在盂右、一在盂左、",
      "4": "我谓与我言之使曰、我主、此维何、",
      "5": "与我言之使曰、尔不知此乎、曰、我主、我不知也、",
      "6": "彼曰、此乃耶和华谕所罗巴伯之言曰、非以权势、非以能力、乃藉我神、万军之耶和华言之矣、",
      "7": "大山欤、尔为何、于所罗巴伯前、将成平壤、彼必出顶石而置之、有声呼曰、恩宠、恩宠归之、",
      "8": "耶和华复谕我曰、",
      "9": "所罗巴伯之手、既奠此室之基、其手亦必竣厥工、如是、尔则知万军之耶和华遣我就尔、",
      "10": "谁藐视其日、以为细故乎、耶和华之七目、遍察全地、必喜见所罗巴伯手执准绳也、",
      "11": "我谓之曰、灯台左右、二橄榄树、何耶、",
      "12": "复曰、橄榄二枝、附于流金油之二金嘴、何耶、",
      "13": "彼曰、尔不知此乎、曰、我主、我不知也、",
      "14": "曰、此乃二油人、侍于全地之主侧也、"
    },
    "5": {
      "1": "我复举目、见一飞卷、",
      "2": "彼谓我曰、尔所见维何、我曰、见一飞卷、长二十肘、广十肘、",
      "3": "彼曰、此乃咒诅、遍行斯土、凡盗窃者、必按卷此面之文而见绝、凡妄誓者、必按卷彼面之文而见绝、",
      "4": "万军之耶和华曰、我出此卷、使入盗贼之室、与指我名而妄誓者之室、恒处其中、而毁灭之、爰及木石、○",
      "5": "与我言之使出而谓我曰、尔其举目、见所出者维何、",
      "6": "我曰、此维何、曰、所出者伊法也、又曰、是乃恶人在斯土之状也、",
      "7": "我则见一铅片被举、其式维圆、伊法中有妇坐焉、",
      "8": "彼曰、此乃邪恶、遂投妇于伊法中、置铅片于其口、",
      "9": "我复举目、见二妇出、有翼若鹳、振翮有风、举伊法悬于天地之间、",
      "10": "我谓与我言之使曰、彼携伊法何适、",
      "11": "曰、适示拿地、为妇建室、既备、则置之于其所、"
    },
    "6": {
      "1": "我复举目、见有四车、出自二山之间、其山乃铜山也、",
      "2": "一驾赤马、二驾玄马、",
      "3": "三驾白马、四驾斑驳之健马、",
      "4": "我谓与我言之使曰、我主、此维何、",
      "5": "使者曰、此乃天之四风、侍于全地之主前、奉遣而出、",
      "6": "驾玄马者往北方、白马从其后、斑驳之马往南方、",
      "7": "健马出、欲遍行于地、使者曰、往哉、遍行于地、遂遍行于地焉、",
      "8": "使者呼而谓我曰、往北方者、已安我心于北方矣、○",
      "9": "耶和华谕我曰、",
      "10": "俘囚之中、来自巴比伦之黑玳、多比雅、耶大雅、诣西番雅子约西亚之室、是日尔往见之、",
      "11": "取其金银、以之制冕、加于约撒答子大祭司约书亚之首、",
      "12": "谓之曰、万军之耶和华云、有名萌蘖者、必由其地挺生、将建耶和华之殿、",
      "13": "彼建耶和华之殿、亦必得其尊荣、居其位而主治、在其位为祭司、使此二者之间、著和平之谋议、",
      "14": "此冕归于希连、多比雅、与耶大雅、以志西番雅子之惠、置于耶和华殿、",
      "15": "远人将至、建耶和华之殿、如是、尔则知万军之耶和华遣我就尔、尔若勤遵尔上帝耶和华之命、则此事必成焉、"
    },
    "7": {
      "1": "大利乌王四年九月、即基斯流月四日、耶和华有言谕于撒迦利亚、",
      "2": "时、伯特利人遣沙利色、利坚米勒、偕其从者、求恩于耶和华、",
      "3": "谓万军之耶和华室中之祭司、与先知曰、我于五月间、仍当哭泣齐戒、循我历年所行乎、",
      "4": "万军之耶和华谕我曰、",
      "5": "其告斯土之民、及诸祭司曰、尔于五月七月、禁食哭泣、历七十年、岂为我禁食乎、",
      "6": "尔式饮式食、岂非为己而食、为己而饮乎、",
      "7": "耶和华藉古先知所宣之言、尔不宜听之乎、其时耶路撒冷及四周之邑、有居民、且兴盛、南土平原、亦有居民焉、○",
      "8": "耶和华谕撒迦利亚曰、",
      "9": "万军之耶和华云、当以公正行鞫、以仁慈矜悯相待、",
      "10": "勿虐遇孤寡、宾旅贫乏、勿中心谋恶、以害昆弟、",
      "11": "惟彼不从、而转其肩、塞耳不听、",
      "12": "铁石其心、不听法律、与万军之耶和华以其神藉古先知所传之言、缘此、万军之耶和华大发其怒、",
      "13": "万军之耶和华曰、我呼之、而彼不听、彼呼我、我亦不听、",
      "14": "我将以旋风、散之于素所不识之邦、厥后其地成为荒芜、无人来往、致可悦之地荒寂焉、"
    },
    "8": {
      "1": "万军之耶和华谕曰、",
      "2": "万军之耶和华云、我为锡安热中特甚、为之愤嫉、",
      "3": "耶和华云、我返于锡安、将居耶路撒冷中、耶路撒冷将称为真诚之邑、万军耶和华之山、将称为圣山、",
      "4": "万军之耶和华云、将有老夫老妇、坐于耶路撒冷之衢、各因寿高、手扶厥杖、",
      "5": "邑中街衢、满有童男幼女、戏玩其间、",
      "6": "万军之耶和华云、是日也、遗民若视为奇异、我亦视为奇异乎、万军之耶和华言之矣、",
      "7": "万军之耶和华云、我将自东自西、拯救我民、",
      "8": "导之而至、使居耶路撒冷中、彼为我民、我以诚以义、为其上帝、",
      "9": "万军之耶和华云、建耶和华殿、立基之时、先知在焉、尔曹是日闻其口出之言、其强乃手、",
      "10": "是日之前、人不得值、畜不得值、人之出入、缘敌而不得安、我使其众彼此相攻故也、",
      "11": "万军之耶和华曰、今我待此遗民、不同曩昔、",
      "12": "必获平安之穑、葡萄结实、地出其产、天降其露、我必使斯遗民、得此诸物、",
      "13": "犹大与以色列家欤、尔在列邦、为人咒诅、我将救尔、使尔为人祝嘏、勿惧、其强乃手、",
      "14": "万军之耶和华云、尔列祖激我怒时、我拟降灾、而不回意、",
      "15": "今我亦拟施恩于耶路撒冷、与犹大家、尔其勿惧、",
      "16": "尔所当行者、乃与邻里言、各以诚实、在尔邑门、行公正和平之鞫、",
      "17": "勿中心谋恶、以害邻里、勿好伪誓、盖此悉我所恶、耶和华言之矣、○",
      "18": "万军之耶和华谕我曰、",
      "19": "万军之耶和华云、四月五月、七月十月、禁食之期、在犹大家、将为喜乐欢忭之期、欣悦之节、尔宜诚实和平是好、",
      "20": "万军之耶和华云、厥后必有诸民、及多邑之居民将至、",
      "21": "此邑之民、诣彼邑曰、我侪速往、求耶和华之恩、寻万军之耶和华、我亦偕往、",
      "22": "将有多民、强大之邦、往耶路撒冷、寻万军之耶和华、而乞其恩、",
      "23": "万军之耶和华云、是日异言之列邦中、将有十人、执犹大一人之裾曰、我闻上帝偕尔、我欲与尔偕行、"
    },
    "9": {
      "1": "耶和华之警示、应于哈得拉地、归于大马色、及其邻邑哈马、万人与以色列诸支派之目、皆仰望耶和华、",
      "2": "亦归于推罗西顿、以其大有智慧也、",
      "3": "推罗为己建保障、积银如尘土、积精金如衢泥、",
      "4": "主必逐之、摧其权势于海、邑为火焚、",
      "5": "亚实基伦见之而恐惧、迦萨见之而痛苦、以革伦因绝望而蒙羞、迦萨王必沦丧、亚实基伦无人居处、",
      "6": "外族将居于亚实突、我必绝非利士人之骄、",
      "7": "除其口中之血、齿间可憎之物、彼将为我上帝之遗民、若犹大中之族长、以革伦若耶布斯人、",
      "8": "我将建营以环我室、抵御敌军、绝其往来、使暴虐者不复经行斯境、盖我目顾之、○",
      "9": "锡安女欤、尔其大乐、耶路撒冷女欤、尔其欢呼、尔王临尔、彼乃公义、且施拯救、温柔而乘驴、即驴之驹、",
      "10": "我必绝以法莲之车、与耶路撒冷之马、除争战之弓、彼将向列邦言和平、其权所及、自此海至彼海、自大河至地极、",
      "11": "若尔、因尔盟约之血、我将释尔俘囚、出于眢井、",
      "12": "有望之俘囚欤、宜归保障、我今宣告、必偿尔维倍、",
      "13": "我以犹大为已弯之弓、以以法莲为在弦之矢、锡安欤、我将激尔子、以攻雅完之子、使尔若勇士之剑、",
      "14": "耶和华将见于其上、发矢如闪电、主耶和华吹角、御南方之旋风而行、",
      "15": "万军之耶和华将保卫之、俾吞灭其敌、践其所发之石、将饮敌血而喧噪、有若饮酒、又若盈血之祭盂、沃血之坛角、",
      "16": "是日也、彼之上帝耶和华必救其民、视若群羊、俾如冕旒之宝石、焯烁于其地、",
      "17": "其福何其洪、其荣何其美、少男以佳谷而昌、少女因新酒而盛、"
    },
    "10": {
      "1": "春雨之时、当求雨于耶和华、耶和华发雷电、必降雨、赐人田间之蔬、",
      "2": "家神言虚诞、卜筮见欺诳、妄宣伪梦、徒施慰藉、故民流离如羊、因无牧而困苦、",
      "3": "我怒炽于牧者、必惩罚牡山羊、盖万军之耶和华垂顾其群、即犹大家、必使若临陈之骏马、",
      "4": "隅石、幕钉、战弓、及诸主治者、将皆出于彼、",
      "5": "彼若武士、当战争时、践其敌于衢泥、其战争也、因耶和华偕之、凡乘马者、无不惶愧、",
      "6": "我将巩固犹大室、拯救约瑟家、导之旋归、加以矜悯、俾如未见弃者、盖我为其上帝耶和华、必听其祈、",
      "7": "以法莲将如武士、中心欣悦、有若饮酒、其子见之则喜、其心因耶和华而乐、",
      "8": "我将号召而集之、我已赎之、彼将繁衍、如昔日然、",
      "9": "我将播之于列邦、彼在远方、必记忆我、偕其子女得生而还、",
      "10": "我将引之出埃及、集之出亚述、导之入基列、及利巴嫩、其地不足以居之、",
      "11": "我将经行苦海、冲击海涛、尼罗之深处必涸、亚述之骄矜必降、埃及之权柄必亡、",
      "12": "我将使之恃耶和华而坚强、奉其名而往来、耶和华言之矣、"
    },
    "11": {
      "1": "利巴嫩欤、其启尔门、任火焚尔香柏、",
      "2": "松木欤、尔其号啕、因香柏已倾、其佳者已毁矣、巴珊橡树欤、尔其号啕、因丛林已仆矣、",
      "3": "有牧人号啕之声、因其荣华毁矣、有稚狮咆哮之声、因约但之荣美摧矣、",
      "4": "我上帝耶和华云、将宰之羊、尔其饲之、",
      "5": "购者杀之、而自以为无辜、鬻者曰、耶和华宜颂美、因我富有矣、彼之牧者、亦不惜之、",
      "6": "耶和华云、斯土居民、我不复惜之、必付于其邻与王、彼将击斯土、我不拯之于其手、",
      "7": "我则饲此将宰之羊、其羊诚为困苦、遂取二杖、一曰荣美、一曰维系、而饲斯羊、",
      "8": "一月之间、我绝三牧、盖我心厌彼、彼心憾我也、",
      "9": "我则曰、必不饲尔、死者听其死、亡者听其亡、其余任其相食、",
      "10": "遂取我荣美之杖折之、以废我与诸民所立之约、",
      "11": "是日即废之、困苦之羊听从我者、咸知此为耶和华之言、",
      "12": "我谓之曰、若视为善、其给我值、否则已矣、于是权银三十、以为我值、",
      "13": "耶和华谓我曰、以彼估我之嘉值、掷于陶人、我则取其银三十、掷于陶人、在耶和华之室、",
      "14": "其二维系之杖、我亦折之、以绝犹大与以色列兄弟之谊、○",
      "15": "耶和华谓我曰、复取愚牧之器、",
      "16": "我将兴一牧于斯土、彼不顾丧亡者、不寻离散者、不医被伤者、不饲茁壮者、惟食肥者之肉、而断其蹄、",
      "17": "祸哉、弃其群羊之庸牧乎、刃必击其臂、伤其右目、其臂枯槁、其右目昏瞆矣、"
    },
    "12": {
      "1": "耶和华论以色列之警示、○铺张诸天、建立地基、创造人灵之耶和华曰、",
      "2": "我将使耶路撒冷为四周诸民致眩之杯、耶路撒冷被围时、犹大亦得其佑、",
      "3": "是日我将使耶路撒冷为诸民之重石、凡负之者、必受重伤、天下列邦、将集而攻之、",
      "4": "耶和华曰、是日我将使诸马惊骇、乘者颠狂、惟犹大家、我必垂顾之、列邦诸马、我使之蒙瞽、",
      "5": "犹大族长意谓、耶路撒冷居民、恃其上帝万军之耶和华、为我之力、",
      "6": "是日我使犹大族长、若火盆之在柴薪、若火炬之在禾束、必左右焚毁四周之邦、耶路撒冷之民、仍居其所耶路撒冷、",
      "7": "耶和华必先救犹大之幕、俾大卫家与耶路撒冷居民之荣、不得越于犹大、",
      "8": "是日耶和华必扞卫耶路撒冷居民、其中懦弱者将如大卫、大卫家将如上帝、如耶和华之使、在于其前者、",
      "9": "是日来攻耶路撒冷之列邦、我拟灭之、",
      "10": "且必注恩赐、赋恳求之心于大卫家、及耶路撒冷居民、俾仰望我、即彼所刺者、为之哀哭、若丧独子、为之惨怛、若丧长子、",
      "11": "是日耶路撒冷大有悲哀、如在米吉多平原哈达临门之悲哀、",
      "12": "斯土各家、必有悲哀、大卫家男女异室而居、拿单家男女异室而居、",
      "13": "利未家男女异室而居、示每家男女异室而居、",
      "14": "其余之家、男女异室而居、"
    },
    "13": {
      "1": "是日必有源泉、为大卫家、及耶路撒冷居民而辟、以去罪戾污秽、",
      "2": "万军之耶和华曰、当是日、我必绝偶像之名于斯土、不复见忆、亦使先知与邪鬼出斯土、",
      "3": "如有人预言、则生之之父母、必谓之曰、尔托耶和华名而言诳、必不得生、彼预言时、生之之父母、必刺而穿之、",
      "4": "是日先知预言者、必因所见之异象而羞愧、不复衣毛服以欺人、",
      "5": "乃曰、我非先知、乃农夫耳、自幼为奴、",
      "6": "或谓之曰、尔两肩之间何伤也、曰、我在友人之家、所受之伤也、○",
      "7": "万军之耶和华曰、锋刃欤、其起击我牧者、与我同俦、其击牧者、散厥群羊、惟彼小子、我将反手加之、",
      "8": "耶和华曰、四境之内、三分之二、将见绝灭而亡、三分之一、必得存留、",
      "9": "其三分之一、我将使之经火、炼之若银、煆之若金、彼必呼吁我名、而我应之、我则曰、彼为我民、彼则曰、耶和华乃我上帝也、"
    },
    "14": {
      "1": "耶和华之日将至、尔物被掠、必在尔中分之、",
      "2": "盖我必集万邦、与耶路撒冷战、其城被取其室被劫、其女被玷、邑民之半、将为俘囚、其余之民、则不见绝于邑中、",
      "3": "维时、耶和华必出、与列邦战、如昔日之战焉、",
      "4": "是日、其足立于耶路撒冷东之橄榄山、橄榄山必中裂、自东至西、成为巨谷、其山半移于北、半移于南、",
      "5": "山谷延及亚萨、尔曹将循之而遁、若犹大王乌西雅时、因避地震而遁、我上帝耶和华必莅临、诸圣者偕之、",
      "6": "是日无光、明星敛曜、",
      "7": "此乃唯一之日、为耶和华所知、非昼非夜、至暮有光、",
      "8": "是日必有活水、出自耶路撒冷、半流东海、半流西海、冬夏皆然、",
      "9": "耶和华将为天下之王、是日耶和华乃惟一、其名亦惟一、",
      "10": "斯土将成为平原、自迦巴至耶路撒冷南之临门、耶路撒冷必将卓越、而居其所、自便雅悯门、至首门之处、延及隅门、复自哈楠业楼、至王之酒醡、",
      "11": "必有人处于其中、不复见诅、耶路撒冷民安然而居、",
      "12": "惟彼列邦、与耶路撒冷战者、耶和华必加之以灾、其足尚立时、其肉即腐、目腐于眶、舌腐于口、",
      "13": "是日耶和华必使其中、大为扰乱、邻里互相执手、举手相击、",
      "14": "犹大亦在耶路撒冷而战、四周列邦之货财、金银衣服、聚集繁多、",
      "15": "马骡驼驴、营中诸畜、所遘之灾、亦必如此、",
      "16": "凡曾攻耶路撒冷者、列邦所余之民、每岁必上、崇拜其王万军之耶和华、守构庐节、",
      "17": "地上万族、不上耶路撒冷、崇拜其王万军之耶和华者、雨不降之、",
      "18": "若埃及族、不上而至、亦必遘灾、如不上而守构庐节之列邦、遘耶和华所降之灾然、",
      "19": "埃及与列邦、凡不上而守构庐节者、其罚乃此、",
      "20": "是日马铃之上、必有文云、为圣于耶和华、耶和华室中之鼎、必若坛前之盂、",
      "21": "耶路撒冷犹大之鼎、俱为圣于万军之耶和华、凡献祭者、将取而烹之于其中、是日不复有迦南人、在万军耶和华之室矣、"
    }
  },
  "Mal": {
    "1": {
      "1": "耶和华藉玛拉基、向以色列所言之警示、○",
      "2": "耶和华曰、我爱尔、尔曰、于何爱我、耶和华曰、以扫非雅各之兄乎、然我爱雅各、",
      "3": "恶以扫、使其山荒芜、以其业畀野犬、",
      "4": "以东曰、我虽倾覆、必复建荒墟之处、万军之耶和华云、彼将建之、我必毁之、人将称之为恶境、其人为耶和华恒怒之民、",
      "5": "尔必目睹之、曰、愿耶和华为大于以色列境之外、○",
      "6": "万军之耶和华曰、轻视我名之祭司欤、子尊其父、仆尊其主、我若为父、尊我者安在、我若为主、畏我者安在、尔曰、我于何事轻视尔名乎、",
      "7": "尔以不洁之饼、奉于我坛、犹曰我于何事污尔乎、尔言耶和华之几、可藐视也、",
      "8": "万军之耶和华曰、尔献瞽牲为祭、岂非恶乎、尔献跛牲病牲、岂非恶乎、今试奉于尔之方伯、彼岂悦尔、而纳尔乎、",
      "9": "万军之耶和华曰、尔既行此、试求上帝施恩、使加矜悯、彼岂纳尔中一人乎、",
      "10": "深愿尔中有人闭门、免徒爇火于我坛、万军之耶和华曰、我不悦尔、不纳尔手所献之物、",
      "11": "万军之耶和华曰、自日出至日入之处、我名为大于列邦、随在有人为之焚香、献清洁之祭品、盖我名为大于列邦也、",
      "12": "惟尔侮之、曰、耶和华之几不洁、其上之食品、可藐视也、",
      "13": "万军之耶和华曰、尔谓行此诸事、何其烦劳、遂轻慢之、耶和华曰、尔以所强夺者、及跛牲病牲、献之为祭、我岂由尔手而纳之乎、",
      "14": "谲者许愿、群中原有牡牲、乃以残废之牲献主、其人可诅、我乃大君、我名在列邦中为可畏、万军之耶和华言之矣、"
    },
    "2": {
      "1": "尔祭司欤、斯命乃为尔也、",
      "2": "万军之耶和华曰、如尔不听、不置于心、归荣我名、我必降诅于尔、诅尔福祉、我已诅之、以尔不置于心也、",
      "3": "我必斥尔之种子、以尔牺牲之粪、涂于尔面、尔与斯粪、同被移徙、",
      "4": "尔则知我传斯命于尔、乃坚我与利未所立之约、万军之耶和华言之矣、",
      "5": "我与利未立约、赐以生命平康、使之寅畏、彼则敬我、寅畏我名、",
      "6": "其口存真实之法律、其唇无不义、彼以和平正直、偕我而行、俾多人转离其罪愆、",
      "7": "祭司之唇、宜存智识、人当求法律于其口、以其为万军耶和华之使也、",
      "8": "惟尔偏离其道、俾多人踬于法律、利未之约、尔亦爽之、万军之耶和华言之矣、",
      "9": "因尔未守我道、在于法律、偏以待人、故我使尔成为可厌、众民所鄙、○",
      "10": "我侪非共一父乎、非一上帝所造乎、胡为昆弟相欺、侮我列祖之约、",
      "11": "犹大曾行诡诈、在以色列与耶路撒冷中、有行可憎之事、盖犹大侮耶和华所悦之圣洁、娶事异神之女、",
      "12": "凡行此之人、或巡逻者、或应答者、及献祭于万军之耶和华者、耶和华必绝之于雅各幕中、",
      "13": "尔复有所行、即使哀哭、叹息涕泣、遍于耶和华之坛、致耶和华不复顾尔礼物、不由尔手乐纳之也、",
      "14": "惟尔曰、奚为哉、乃因耶和华在尔与尔少时之妻间为证、彼虽为尔伉俪、盟约之妻、而尔以诈伪待之、",
      "15": "上帝生气虽有余裕、祇造一人、何以惟一、乃求圣裔耳、故当谨守尔心、勿以诈伪待少时之妻、",
      "16": "以色列之上帝耶和华曰、出妻之事、与以强暴待其妻者、我恨恶之、故当谨守尔心、勿行诡诈、万军之耶和华言之矣、○",
      "17": "尔既以言烦渎耶和华、乃曰于何烦渎之、尔言凡行恶者、耶和华视之为善、且欣悦之、不然、秉公之上帝安在哉、"
    },
    "3": {
      "1": "万军之耶和华曰、我遣我使备路于我前、尔所求之主、必忽临厥殿、盟约之使、尔所慕者、将至矣、",
      "2": "彼至之日、谁能当之、彼显之时、谁能立乎、盖彼若煆金之火、如漂布之碱、",
      "3": "将坐、如炼银而洁之者、以洁利未子孙、炼之若金银、则必依义献祭于耶和华、",
      "4": "斯时犹大与耶路撒冷之祭、必见悦于耶和华、有如曩日昔年、",
      "5": "我必莅临、行鞫于尔、凡巫觋及淫乱妄誓、负佣值、欺孤寡、屈宾旅、而不畏我者、我必亟证之、万军之耶和华言之矣、",
      "6": "我耶和华不变易、故尔雅各子孙、不见翦灭、○",
      "7": "万军之耶和华曰、自尔列祖之日、尔偏离我律例、而不守之、当返于我、我则返于尔、尔乃曰于何而返乎、",
      "8": "人可行窃于上帝乎、尔乃行窃于我、尔曰于何行窃于尔、在于输什一、及献礼物也、",
      "9": "尔受诅矣、盖举国行窃于我也、",
      "10": "万军之耶和华曰、其输什一、悉归府库、俾我室中有粮、以此试我、是否为尔启天之牖、倾福于尔、无地可容、",
      "11": "我将为尔责吞噬者、俾不坏尔土产、尔田间之葡萄、不先期而陨、万军之耶和华言之矣、",
      "12": "万民必称尔有福、尔国将为乐土、万军之耶和华言之矣、○",
      "13": "耶和华曰、尔以狂悖之言逆我、乃曰、我以何言逆尔乎、",
      "14": "尔曰、奉事上帝、乃徒然耳、我遵其命、于万军之耶和华前殷忧而行、何益之有、",
      "15": "我侪则谓狂傲者有福、行恶者建立、试上帝而获免、",
      "16": "是时寅畏耶和华者相语、耶和华乃倾耳而听之、为凡寅畏耶和华、而思念其名者、录志书于其前、",
      "17": "万军之耶和华曰届我所定之期、斯人必属于我、为我之业、我必矜恤之、若人矜恤事己之子、",
      "18": "当斯时也、义与不义者、事上帝与不事上帝者、尔将转而分辨之、"
    },
    "4": {
      "1": "万军之耶和华曰、其日将届、火燃若炉、骄侈与作恶者、将如草芥、日至尽毁、致根与枝、靡有孑遗、",
      "2": "惟尔寅畏我名者、义日将为尔出、其翼施医、尔将出而踊跃、如牢中之犊、",
      "3": "尔必蹂躏恶人、于我所定之日、彼若灰尘、在尔足下、万军之耶和华言之矣、○",
      "4": "我仆摩西之法律、我在何烈所命、传于以色列之典章律例、尔其忆之、",
      "5": "在耶和华大而可畏之日未至以先、我必遣先知以利亚诣尔、",
      "6": "必使为父者之心、转向其子、为子者之心、转向其父、免我莅临、咒诅斯土、"
    }
  },
  "Mat": {
    "1": {
      "1": "亚伯拉罕之裔、大卫之胄、耶稣基督族谱、",
      "2": "亚伯拉罕生以撒、以撒生雅各、雅各生犹大、与其兄弟、",
      "3": "犹大由他玛氏生法勒斯、谢拉、法勒斯生希斯仑、希斯仑生亚兰、",
      "4": "亚兰生亚米拿达、亚米拿达生拿顺、拿顺生撒门、",
      "5": "撒门由喇合氏生波阿斯、波阿斯由路得氏生俄备得、俄备得生耶西、",
      "6": "耶西生大卫王、○",
      "7": "大卫纳乌利亚妻、生所罗门、所罗门生罗波安、罗波安生亚比雅、亚比雅生亚撒、",
      "8": "亚撒生约沙法、约沙法生约兰、约兰生乌西亚、",
      "9": "乌西亚生约坦、约坦生雅哈斯、亚哈斯生希西家、",
      "10": "希西家生玛拿西、玛拿西生亚们、亚们生约西亚、",
      "11": "徙于巴比伦时、约西亚生耶哥尼雅与其兄弟、○",
      "12": "徙于巴比伦后、耶哥尼雅生撒拉铁、撒拉铁生所罗巴伯、",
      "13": "所罗巴伯生亚比玉、亚比玉生以利亚敬、以利亚敬生亚所、",
      "14": "亚所生撒督、撒督生亚金、亚金生以律、",
      "15": "以律生以利亚撒、以利亚撒生马但、马但生雅各、",
      "16": "雅各生约瑟、约瑟即马利亚之夫、马利亚生耶稣、称基督者、○",
      "17": "如是自亚伯拉罕至大卫十四代、自大卫至徙巴比伦十四代、自徙巴比伦至基督十四代、",
      "18": "耶稣基督之生如左、母马利亚为约瑟所聘、未婚感圣神而孕、",
      "19": "其夫约瑟、义人也、不欲显辱之、意隐休之、",
      "20": "思维间、主之使见于梦曰、大卫之裔约瑟、娶尔妻马利亚勿惧、盖所孕者、由圣神也、",
      "21": "彼将生子、可名曰耶稣、因将救其民出于罪也、",
      "22": "斯事悉成、以应主藉先知所言曰、",
      "23": "将有处女、孕而生子、人称其名、曰以马内利、译即上帝偕我侪也、",
      "24": "约瑟寤、如主使所命娶之、",
      "25": "未与同室、及生子、则名之曰耶稣、"
    },
    "2": {
      "1": "希律王时、耶稣生于犹大之伯利恒、有博士数人、自东方至耶路撒冷、",
      "2": "曰、生而为犹太人王者安在、我在东方见其星、故来拜之、",
      "3": "希律王闻之惶惧、举耶路撒冷皆然、",
      "4": "乃集祭司诸长、及民间士子、问基督当生于何处、",
      "5": "佥曰、犹大之伯利恒、盖先知载云、",
      "6": "犹大地之伯利恒乎、尔在犹大郡中、非最小者、盖将有君自尔出、牧我以色列民矣、",
      "7": "于是希律密召博士、询悉星见之时、",
      "8": "遂遣之往伯利恒曰、尔往详访厥婴、遇则告我、我亦往拜之、",
      "9": "博士闻王命而往、东方所见之星忽导于前、至婴儿所、则止其上、",
      "10": "博士见星、喜不自胜、",
      "11": "入室、见婴及其母马利亚、则俯伏拜婴、启椟、以黄金乳香没药献之、",
      "12": "乃于梦中得示、令勿返见希律、遂由他途而归、○",
      "13": "博士既去、主之使见梦于约瑟曰、起、携婴及其母、奔埃及、寓彼、俟余示尔、盖希律将索婴歼之、",
      "14": "遂起、携婴及其母、夜往埃及、",
      "15": "寓彼、至希律卒、以应主藉先知所言云、曾召吾子出埃及矣、",
      "16": "时、希律知为博士所愚、怒甚、遣人将伯利恒及四境所有男婴、按其详问博士时、凡二岁以下者殄之、",
      "17": "于是应先知耶利米所言云、",
      "18": "在拉玛闻声、哀泣恸甚、乃拉结哭其子、而不受慰、以其无存也、○",
      "19": "希律既卒、主之使在埃及见梦于约瑟曰、起、",
      "20": "携婴及其母、往以色列地、盖索婴命者已死矣、",
      "21": "遂起、携婴及其母、至以色列地、",
      "22": "闻亚基老继父希律为犹大王、惧不敢往、梦中得示、遂入加利利境、",
      "23": "至一邑名拿撒勒居之、应诸先知所言云、人将称之为拿撒勒人矣、"
    },
    "3": {
      "1": "维时、施洗约翰至、宣言于犹太野、",
      "2": "曰、尔宜改悔、天国迩矣、",
      "3": "此乃先知以赛亚所言者、曰、有呼于野者、其声云、备主路、直其径、",
      "4": "夫约翰身衣驼毛、腰束革带、食则蝗虫野蜜、",
      "5": "时、耶路撒冷、犹太、及约但四方、咸出就之、",
      "6": "在约但河受其洗、而承己罪、",
      "7": "约翰见法利赛人撒都该人、多就其洗、谓之曰、蝮类乎、谁示尔避将来之怒乎、",
      "8": "故当结果、以副改悔、",
      "9": "勿自谓、我有亚伯拉罕为父也、我语汝、上帝能由此石、兴起亚伯拉罕之子孙焉、",
      "10": "今斧置树根、凡不结善果者、则斫之、委于火、",
      "11": "夫我洗尔以水、俾尔改悔、但后我来者、尤胜于我、即携其履、我亦弗堪、彼将洗尔以圣神及火焉、",
      "12": "其手执箕、簸净厥场、敛麦入仓、以不灭之火而烧其糠、○",
      "13": "时、耶稣自加利利至约但就约翰、欲受其洗、",
      "14": "约翰辞曰、我应受洗于尔、尔乃就我乎、",
      "15": "耶稣曰、今姑许我、我侪当如是以尽诸义、乃许之、",
      "16": "耶稣受洗、由水而上、天为之开、见上帝之神、如鸽降临其上、",
      "17": "自天有声云、此我爱子、我所欣悦者、"
    },
    "4": {
      "1": "维时、圣神导耶稣适野、见试于魔、",
      "2": "禁食四十昼夜、则饥、",
      "3": "试者进曰、尔若上帝子、可命此石为饼、",
      "4": "曰、记有之、人之生也、不第恃饼、惟恃上帝所出之言、",
      "5": "魔遂携之入圣京、立之于殿顶、",
      "6": "曰、尔若上帝子、可投下、记有之、彼将命其使以手扶尔、免足触石、",
      "7": "耶稣曰、记亦有之、勿试主尔之上帝、",
      "8": "魔复携之陟最高之山、以世上诸国及其荣华示之、",
      "9": "曰、若俯伏拜我、悉以予尔、",
      "10": "耶稣曰、撒但译即敌者退、记有之、当拜主尔之上帝而独事之、",
      "11": "于是魔去之、天使至而服事焉、○",
      "12": "耶稣闻约翰下狱、乃退往加利利、",
      "13": "又去拿撒勒、至迦百农居焉、其地濒海、在西布伦拿弗他利境、",
      "14": "应先知以赛亚所言云、",
      "15": "沿海之西布伦拿弗他利地、即约但外异邦之加利利、",
      "16": "其处于暗之民、已见大光、处于死地阴翳者、有光升及之、",
      "17": "自是耶稣始宣言曰、尔宜改悔、天国迩矣、○",
      "18": "耶稣经行加利利海滨、见兄弟二人、乃西门称彼得者、与其弟安得烈、施网于海、盖渔者也、",
      "19": "谓之曰、从我、我将使尔为渔人者焉、",
      "20": "即舍网从之、",
      "21": "由此而前、又见兄弟二人、乃西庇太之子雅各、与其弟约翰、偕父在舟补网、招之、",
      "22": "即舍舟别父而从焉、○",
      "23": "耶稣周行加利利、在诸会堂训诲、宣天国福音、医庶民疾病、",
      "24": "声名洋溢于叙利亚、人携诸负病、疾苦、患鬼、癫痫、瘫痪者、就之、悉医焉、",
      "25": "时、有众自加利利、低加波利、耶路撒冷、犹太、及约但外从之、"
    },
    "5": {
      "1": "耶稣见众、乃登山、既坐、门徒就焉、",
      "2": "启口训之曰、",
      "3": "虚心者福矣、以天国为其有也、",
      "4": "哀恸者福矣、以其将受慰也、",
      "5": "温柔者福矣、以其将承地也、",
      "6": "饥渴慕义者福矣、以其将得饱也、",
      "7": "矜恤者福矣、以其将见矜恤也、",
      "8": "清心者福矣、以其将见上帝也、",
      "9": "致和者福矣、以其将称为上帝子也、",
      "10": "为义而见窘逐者福矣、以天国为其有也、",
      "11": "人为我而诟尔、窘尔、妄以诸恶诬尔、则尔福矣、",
      "12": "宜欣喜欢乐、以尔在天之赏大也、盖前乎尔之先知、人亦如是窘逐之、○",
      "13": "尔乃世之盐、盐失其味、何以复之、后无所用、惟弃于外、为人所践耳、",
      "14": "尔乃世之光、邑建于山、不能隐也、",
      "15": "人燃灯、不置斗下、乃置檠上、则普照同室之人、",
      "16": "如是、尔之光亦当照乎人前、俾人见尔善行、荣尔在天之父焉、○",
      "17": "勿意我来废律、或先知也、我来非以废之、乃以成之、",
      "18": "我诚语汝、天地未废、律之一点一画必不废、迨皆成焉、",
      "19": "故废此诫至微之一、又以是训人者、在天国必谓之至微、惟遵行之、且以训人者、在天国必谓之大也、",
      "20": "我语汝、傥尔之义、无以尚乎士子法利赛人之义、断不能入天国也、○",
      "21": "尔闻有语古人云、勿杀、杀则干乎鞫、",
      "22": "惟我语汝、怒兄弟者干乎鞫、谓兄弟曰愚者、干乎公会、曰妄者、干乎火狱、",
      "23": "故尔献礼于坛时、而念兄弟与尔有隙、",
      "24": "则留礼物于坛前、先往和乃兄弟、然后来献尔礼物焉、",
      "25": null,
      "26": "我诚语汝、非毫厘尽偿、断不得出也、○",
      "27": "尔闻有言、勿淫、",
      "28": "惟我语汝、见色而好之者、心已淫之矣、",
      "29": "设也右目陷尔于罪、原文作致尔倾跌下同则抉而弃之、宁丧百体之一、勿全身委地狱、",
      "30": "设也右手陷尔于罪、则断而弃之、宁丧百体之一、勿全身入地狱、",
      "31": "又言若人出妻、宜以离书与之、",
      "32": "惟我语汝、非以奸故而出妻、是使之淫也、娶所出之妻者、亦淫也、○",
      "33": "尔又闻有语古人云、勿背誓、誓必偿之于主、",
      "34": "惟我语尔、概勿誓、勿指天、以天乃上帝座也、",
      "35": "勿指地、以地乃其足几也、勿指耶路撒冷、以其为大君之京师也、",
      "36": "勿指尔首而誓、以尔不能使首之一发、为黑为白也、",
      "37": "顾尔之言、宜是是否否、过此则出于恶者也、○",
      "38": "尔闻有言、目偿目、齿偿齿、",
      "39": "惟我语汝、勿与恶者敌、或批尔右颊、并转左颊以向之、",
      "40": "或欲讼尔、索尔里衣、即外服亦听其取之、",
      "41": "或强尔行一里、则偕之行二里、",
      "42": "求尔者与之、借尔者勿却、○",
      "43": "尔闻有言、邻则爱之、敌则恶之、",
      "44": "惟我语汝、敌尔者爱之、窘逐尔者、为之祈祷、",
      "45": "则可为尔天父之子、盖天父使日照于善不善者、雨降于义不义者也、",
      "46": "尔若爱乎爱尔者、有何赏耶、税吏不亦然乎、",
      "47": "尔惟问安于兄弟、有何过人耶、异邦人不亦然乎、",
      "48": "故当纯全、若尔天父焉、"
    },
    "6": {
      "1": "慎勿行尔义于人前、令人见之、若然、则不获赏于尔天父矣、",
      "2": "故施济勿吹角于前、若伪善者在会堂及通衢、求荣于人、我诚语汝、彼已得其赏矣、",
      "3": "惟尔施济、勿使左手知右手所为、",
      "4": "俾尔之施济隐焉、尔父鉴于隐者、将以报尔、○",
      "5": "尔祈祷、勿若伪善者、好立于会堂街隅祈祷、令人见之、我诚语汝、彼已得其赏矣、",
      "6": "惟尔祈祷、宜入密室闭门、祈尔隐中之父、尔父鉴于隐者、将以报尔、",
      "7": "尔祈祷、语勿重复、如异邦人、彼以为言多乃得升闻也、",
      "8": "尔勿效之、盖未求之先、尔所需者、父已知之、",
      "9": "故尔祈祷宜云、我父在天、愿尔名圣、",
      "10": "尔国临格、尔旨得成、在地若天、",
      "11": "日需之粮、今日赐我、",
      "12": "求免我负、如我免人、",
      "13": "勿导入试、拯我出恶、古文有增之者云以国权荣皆尔所有爰及世世诚所愿也",
      "14": "盖尔免人过、天父亦免尔过、",
      "15": "尔不免人过、尔父亦不免尔过、○",
      "16": "尔禁食、勿若伪善者作忧容、彼垢面以禁食见于人、我诚语汝、彼已得其赏矣、",
      "17": "惟尔禁食、膏首、靧面、",
      "18": "俾尔禁食不见于人、惟见于隐中之父、尔父鉴于隐者、将以报尔、○",
      "19": "勿积财于地、其处蠹蚀锈坏、盗穴而窃之、",
      "20": "惟积财于天、其处则蠹不蚀、锈不坏、盗不穴而窃之、",
      "21": "盖尔财所在、尔心亦在焉、",
      "22": "夫身之灯、目也、目了则全身光、",
      "23": "目眊则全身暗、尔衷之光若暗、其暗大哉、",
      "24": "未有能事二主者、盖恶此爱彼、或重此轻彼、尔不能事上帝、又事货财也、",
      "25": "故我语汝、勿虑生何以食、何以饮、身何以衣、夫生非贵于食、身非贵于衣乎、",
      "26": "试观飞鸟、不稼不穑、不积于廪、尔天父且育之、尔岂不尤贵于鸟乎、",
      "27": "尔曹谁能以思虑延生一刻乎、",
      "28": "曷为衣虑耶、试思野之百合花、如何而长、不劳不纺、",
      "29": "我语汝、当所罗门荣华之极、所衣不及此花之一也、",
      "30": "夫野草今日尚存、明日投炉、上帝犹衣之若此、况于尔小信者乎、",
      "31": "故勿虑何以食、何以饮、何以衣、",
      "32": "此皆异邦人所求、尔天父知尔悉需之、",
      "33": "惟先于其国其义是求、则此物悉加诸尔、故勿为明日虑、明日之虑、明日虑之、是日之劳、是日足矣、",
      "34": null
    },
    "7": {
      "1": "勿议人、免见议、",
      "2": "尔以何议议人、则见议亦如是、尔以何度度人、则见度亦如是、",
      "3": "胡为视尔兄弟目中有草芥、而不觉己目中有梁木乎、",
      "4": "尔目中有梁木、何以语兄弟曰、容我去尔目中之草芥乎、",
      "5": "伪善者乎、先去尔目中之梁木、方可了然、以去兄弟目中之草芥也、○",
      "6": "勿以圣物予犬、勿以珍珠委豕、恐彼践之、转而噬尔、○",
      "7": "求则予尔、寻则遇之、叩门则为尔启之、",
      "8": "盖凡求者得也、寻者遇也、叩者启也、",
      "9": "尔中孰有子求饼而予之石、",
      "10": "求鱼而予之蛇乎、",
      "11": "尔曹虽不善、尚知以嘉物予子、况尔在天之父、岂不更如此以嘉物予求之者乎、",
      "12": "凡欲人如何施诸己、亦宜如是施诸人、此即律法与先知也、○",
      "13": "当入窄门、盖引而之亡者、其门也阔、其路也宽、入之者众、",
      "14": "引而之生者、其门也窄、其路也狭、得之者寡、○",
      "15": "谨防伪先知、其就尔也、外饰若羊、内则贪狼、",
      "16": "是可因其果识之、荆棘中岂摘葡萄乎、蒺藜中岂采无花果乎、",
      "17": "善树结善果、恶树结恶果、",
      "18": "善树不能结恶果、恶树不能结善果、",
      "19": "凡不结善果者、即斫之、委于火、",
      "20": "故因其果而识之、",
      "21": "凡称我曰、主也主也者、未必尽入天国、惟遵我父之旨者而已、",
      "22": "彼日、多人将语我云、主也、主也、我非以尔名宣道、以尔名逐鬼、以尔名广行异能乎、",
      "23": "我将告之曰、我未尝识尔、作不法者其去我、",
      "24": "凡闻我言而行之者、譬诸智人、建屋磐上、",
      "25": "雨降潦行、风吹冲屋、而不倾覆、因基磐上也、",
      "26": "凡闻我言而不行者、譬诸愚人、建屋沙上、",
      "27": "雨降潦行、风吹撞屋、遂以倾覆、宜倾覆者大也、○",
      "28": "耶稣言竟、众奇其训、",
      "29": "以其训人若操权者、非若士子也、"
    },
    "8": {
      "1": "耶稣下山、群众从之、",
      "2": "有癞者就而拜曰、主如允、必能洁我、",
      "3": "遂伸手扪之、曰、吾允矣、尔其洁哉、癞即洁、",
      "4": "耶稣语之曰、慎勿告人、但往示身于祭司、献摩西所命之礼、以证于众、○",
      "5": "入迦百农、有百夫长就而求曰、",
      "6": "主、我仆瘫痪、偃卧在室、痛甚、",
      "7": "曰、我往医之、",
      "8": "百夫长曰、主、临我舍、我弗堪、第发一言、我仆必愈、",
      "9": "盖我隶人权、有士卒隶我权、令此往则往、令彼来则来、令仆行是则行是、",
      "10": "耶稣闻而奇之、谓从者曰、我诚语汝、如是之笃信、即以色列中、亦未之见也、",
      "11": "我语汝、自东自西、有众将至、与亚伯拉罕、以撒、雅各、同席天国、",
      "12": "惟其本国子民、必见逐于幽暗、在彼有哀哭切齿矣、",
      "13": "乃谓百夫长曰、往哉、如尔信、成之、即时仆愈、",
      "14": "耶稣入彼得家、见其妻母病热偃卧、",
      "15": "扪其手、热即退、妇即起而供事之、",
      "16": "既暮、有携患鬼者多人就之、则以一言逐其鬼、诸负病者医之、",
      "17": "应先知以赛亚所言云、其任我恙、肩我病、○",
      "18": "耶稣见群众环己、命济彼岸、",
      "19": "有士子至、曰、师乎、不论何之、我必从尔、",
      "20": "耶稣曰、狐有穴、鸟有巢、惟人子无枕首之所也、",
      "21": "又一门徒曰、主、容我先归葬父、",
      "22": "耶稣曰、从我、任死者葬其死者、○",
      "23": "既登舟、其徒从之、",
      "24": "海风大作、波涛蔽舟、耶稣适寝、",
      "25": "门徒就而寤之、曰、主、拯我、我亡矣、",
      "26": "曰、小信者乎、何惧耶、乃起、斥风与海、遂大平息、",
      "27": "众异之曰、彼何人斯、风与海亦顺之、○",
      "28": "既济、至加大拉地、遇患鬼者二人、自墓出、猛甚、无敢经此途者、",
      "29": "呼曰、上帝子、我与尔何与、时未至、尔来苦我乎、",
      "30": "远有群豕方食、",
      "31": "鬼求耶稣曰、若逐我、则遣入豕群、",
      "32": "曰、往哉、鬼遂出、入于豕、全群突下山坡、投海、死于水、",
      "33": "牧者奔入邑、以其事及患鬼者所遇告人、",
      "34": "举邑出迎耶稣、既见之、求去其境、"
    },
    "9": {
      "1": "耶稣登舟而济、归故邑、",
      "2": "有人舁瘫痪卧于榻者就之、耶稣见其信、谓瘫痪者曰、小子、安心、尔罪赦矣、",
      "3": "有士子数人、意谓僭妄哉若人、",
      "4": "耶稣知其意、曰、尔心何怀恶耶、",
      "5": "言尔罪赦矣、与言起而行、孰易、",
      "6": "但令尔知人子在世、有权以赦罪耳、遂语瘫痪者曰、起、取榻以归、",
      "7": "即起而返、",
      "8": "众见之悚然、归荣上帝、因其以如是之权赐人也、○",
      "9": "耶稣由此而往、见有名马太者、坐于税关、谓之曰、从我、遂起从之、",
      "10": "耶稣席坐其家、诸税吏及罪人至、与耶稣及门徒偕坐、",
      "11": "法利赛人见之、谓其徒曰、尔师奚与税吏罪人共食乎、",
      "12": "耶稣闻之曰、健者不需医、惟病者需之、夫我欲矜恤、不欲祭祀之意、尔往学之、",
      "13": "盖我来、非召义人、乃召罪人耳、○",
      "14": "时、约翰之门徒至、曰、我与法利赛人数禁食、惟尔门徒不禁食、何也、",
      "15": "耶稣曰、新娶者偕在、贺之者岂能哀恸乎、惟日将至、新娶者见接而去、乃禁食耳、",
      "16": "未有以新布补旧衣者、以所补者反损其衣、而绽尤甚、",
      "17": "未有以新酒注旧革囊者、恐囊裂酒漏、其囊亦败、惟新酒注新囊、斯二者俱存矣、○",
      "18": "言时、有宰来拜曰、我女甫死、尔来手按之、则生矣、",
      "19": "耶稣起而从之、门徒偕焉、",
      "20": "有妇患痭十有二年、尾耶稣后、扪其衣缘、",
      "21": "意谓、第扪其衣必愈、",
      "22": "耶稣回顾曰、女欤、安心、尔信愈尔、自是妇愈、",
      "23": "耶稣入宰者之家、见吹龠者、及众号啕、",
      "24": "谓之曰、退、女非死、乃寝耳、众哂之、",
      "25": "既屏众、乃入、执其手、女即起、",
      "26": "于是声闻遍扬斯地、○",
      "27": "耶稣由此而往、有二瞽者从之、呼曰、大卫之裔、矜恤我、",
      "28": "入室、瞽者就之、耶稣曰、尔信我能为此乎、对曰、主、然、",
      "29": "乃扪其目曰、如尔信成之、",
      "30": "其目即启、耶稣严戒之曰、慎勿令人知之、",
      "31": "二人出、遍扬其名于斯地、○",
      "32": "当其出也、有携喑哑而患鬼者就之、",
      "33": "鬼既逐、哑遂言、众异之曰、以色列中、未尝见是也、",
      "34": "法利赛人曰、彼藉鬼王逐鬼耳、○",
      "35": "耶稣周游乡邑、在会堂训诲、宣天国福音、医诸疾病、",
      "36": "见众悯之、以其困苦流离、犹羊无牧也、",
      "37": "遂语其徒曰、穑多工少、",
      "38": "宜求穑主、遣工力穑焉、"
    },
    "10": {
      "1": "耶稣召十二门徒、赐之以权、逐邪鬼、医疾病、○",
      "2": "十二使徒之名如左、首西门称彼得、及其弟安得烈、西庇太子雅各、及其弟约翰、",
      "3": "腓力、巴多罗买、多马、税吏马太、亚勒腓子雅各、并达太、",
      "4": "加那尼人西门、与加略人犹大、即卖师者、○",
      "5": "耶稣遣此十二人、命之曰、异邦之途勿由、撒玛利亚之邑勿入、",
      "6": "宁就以色列家之亡羊也、",
      "7": "往则宣言曰、天国迩矣、",
      "8": "医病、起死、洁癞、逐鬼、尔以不费受之、宜以不费施之、",
      "9": "勿备金银铜于袋、",
      "10": "途间勿囊、勿二衣、勿履、勿杖、盖工得其食、宜也、",
      "11": "入邑与乡、则访孰为宜者、主之、直至去时、",
      "12": "入其家、则祝其安、",
      "13": "其家若宜、尔祝之安必临之、不宜、尔祝之安则归己、",
      "14": "凡不接尔、不听尔者、出其家其邑、拂去足尘、",
      "15": "我诚语汝、当鞫日、所多玛蛾摩拉之刑、较斯邑犹易受也、○",
      "16": "我遣尔似羊入狼中、故当智如蛇、驯如鸽、",
      "17": "谨防若人、盖将付尔于公会、鞭尔于会堂、",
      "18": "尔将为我故、见解至侯王前、为证于彼、及异邦人、",
      "19": "付尔时、勿虑何以言、何所言、届时必赐尔以何言也、",
      "20": "非尔自言、乃尔父之神、在尔衷言耳、",
      "21": "兄弟将致兄弟于死、父之于子亦然、子将攻父母而死之、",
      "22": "且尔以我名见憾于众、惟终忍者得救也、",
      "23": "此邑窘逐尔、则奔彼邑、我诚语汝、以色列诸邑、尔行未遍、而人子至矣、○",
      "24": "徒不逾师、仆不逾主、",
      "25": "徒如师、仆如主、足矣、若呼家主为别西卜、鬼王名况其家人乎、",
      "26": "勿惧之、未有藏而不露、隐而不显者也、",
      "27": "我语尔于暗者、当述之于光明、尔所聆于耳者、当宣之于屋上、",
      "28": "杀身而不能杀魂者、勿惧之、宁惧能灭身及魂于地狱者、",
      "29": "二雀非一分金售乎、然非尔父许之、其一不陨于地、",
      "30": "尔发亦悉见数、",
      "31": "故勿惧、尔较多雀尤贵也、",
      "32": "凡认我于人前、我亦认之于我天父前、",
      "33": "凡不认我于人前、我亦不认之于我天父前、○",
      "34": "勿意我来施和平于世、我来非施和平、乃兴戎耳、",
      "35": "盖我来、俾子疏其父、女疏其母、妇疏其姑、",
      "36": "而仇敌即家人矣、",
      "37": "爱父母逾于我者、不宜乎我也、爱子女逾于我者、不宜乎我也、",
      "38": "不负其十架而从我者、亦不宜乎我也、",
      "39": "得生命者、将丧之、为我而丧生命者、将得之、○",
      "40": "接尔者、即接我、接我者、即接遣我者也、",
      "41": "接先知以其为先知者、得先知之赏、接义人以其为义人者、得义人之赏、",
      "42": "第以杯水饮此小子之一、以其为吾徒也、我诚语汝、彼必不失其赏也、"
    },
    "11": {
      "1": "耶稣既命十二门徒、乃去彼、往诸邑、施教宣道、○",
      "2": "约翰在狱、闻基督所行、则遣其徒问之、",
      "3": "曰、当来者尔乎、抑他人是望乎、",
      "4": "耶稣曰、以尔所闻所见、往告约翰、",
      "5": "如瞽者明、跛者行、癞者洁、聋者听、死者苏、贫者闻福音、",
      "6": "凡不我弃者福矣、",
      "7": "其人归、耶稣举约翰语众曰、尔曩出野何观耶、风动之苇乎、",
      "8": "抑尔出何观耶、衣毳衣者乎、衣毳衣者、在王宫也、",
      "9": "然则尔出何为也、观先知乎、是也、我语汝、且卓越于先知也、",
      "10": "此即经所谓、我遣我使先尔、以备尔路者也、",
      "11": "我诚语汝、妇之所生、未有大于施洗约翰者、然在天国之微者、犹大于彼也、",
      "12": "自施洗约翰迄今、天国被攻、而攻者奋力得之、",
      "13": "盖诸先知及律法、豫言至约翰而止、",
      "14": "尔愿承之、此即当来之以利亚也、",
      "15": "有耳以听者、宜听焉、",
      "16": "斯世将何以喻之、譬童子坐于市、呼其侣曰、",
      "17": "我吹龠、尔不踊、我举哀、尔不擗、",
      "18": "盖约翰至、不食不饮、人言其患鬼、",
      "19": "人子至、式食式饮、人言其嗜食甘酒、税吏罪人之友也、夫智也、因其行而善之、○",
      "20": "时、耶稣以其多行异能之诸邑、不改悔、而责之曰、",
      "21": "祸哉、哥拉汛乎、祸哉、伯赛大乎、盖在尔中所行之异能、若行于推罗西顿、则早衣麻蒙灰而改悔矣、",
      "22": "我语汝、当鞫日、推罗西顿之刑、较尔犹易受也、",
      "23": "迦百农欤、尔将升于天乎、必下阴府耳、盖在尔中所行异能、若行于所多玛、则今日犹存、",
      "24": "我语汝、当鞫日、所多玛之刑、较尔犹易受也、○",
      "25": "耶稣又曰、父乎、天地主也、我称谢尔、以此事、于智者达者则隐之、于赤子则显之、",
      "26": "父乎、然也、此乃尔所悦者也、",
      "27": "万有由父赐我、父之外无识子者、子及子所欲示者之外、无识父者、",
      "28": "凡劳苦负重者就我、我赐尔安、",
      "29": "我心温柔谦逊、宜负我轭而学我、则尔心获安、",
      "30": "盖我轭易、我负轻也、"
    },
    "12": {
      "1": "维时、耶稣于安息日经行田间、其徒饥、摘穗而食、",
      "2": "法利赛人见之、曰、尔徒所为、在安息日非宜也、",
      "3": "耶稣曰、尔未读大卫及从者、饥时所为乎、",
      "4": "入上帝室、食陈设之饼、此饼非彼及从者可食、惟祭司可耳、",
      "5": "抑未读律所载、祭司在殿犯安息日而无罪乎、",
      "6": "我语汝、在此有大于殿者、",
      "7": "尔若知我欲矜恤、不欲祭祀之意、则不罪无辜者矣、",
      "8": "盖人子为安息日之主也、○",
      "9": "于是去彼、入会堂、",
      "10": "见有枯一手者、或问曰、安息日施医宜乎、意欲讼之、",
      "11": "耶稣曰、尔中孰有羊、安息日陷于坎、不援而出之乎、",
      "12": "人之于羊、其贵何如耶、故安息日为善、宜也、",
      "13": "遂语其人曰、伸尔手、伸之、即愈如他手、",
      "14": "法利赛人出、谋何以杀之、",
      "15": "耶稣知之、则去彼、人多从焉、病者悉医之、",
      "16": "且戒之勿扬、",
      "17": "应先知以赛亚所言云、",
      "18": "试观我仆、乃所我选所爱、而心悦者、我将赋之以我神、彼将示异邦以义、",
      "19": "彼不竞不喧、其声不闻于衢、",
      "20": "已伤之苇不折、燃余之炷不灭、",
      "21": "迨义获胜、异邦将仰赖其名矣、○",
      "22": "时、有携患鬼之瞽而喑者来、耶稣医之、喑者言且见、",
      "23": "众骇曰、此大卫之裔乎、",
      "24": "法利赛人闻之曰、彼逐鬼、无非藉鬼王别西卜耳、",
      "25": "耶稣知其意、曰、凡国自相分争、必墟、或邑或家自相分争、不立、",
      "26": "若撒但逐撒但、是自相分争也、其国何以立哉、",
      "27": "使我藉别西卜逐鬼、则尔子弟逐鬼谁藉乎、彼将议尔矣、",
      "28": "若我藉上帝之神逐鬼、则上帝国临尔矣、",
      "29": "何能入勇士之室、劫其器用、非先缚勇士、后劫其室乎、",
      "30": "不与我偕者、即敌我、不与我敛者、即散也、",
      "31": "故我语汝、凡罪恶亵渎、其人可赦、惟亵渎圣神者、不赦也、",
      "32": "以言敌人子者、可赦、惟敌圣神者、今世来世不赦也、",
      "33": "或以树善、其果亦善、树恶、其果亦恶、盖由果而识树矣、",
      "34": "蝮类乎、尔既恶、言何能善、盖充诸心者、出诸口也、",
      "35": "善人由内蕴之善、而发其善、恶人由内蕴之恶、而发其恶、",
      "36": "我语汝、人所出之虚言、当鞫日、莫不供之、",
      "37": "盖以尔言义尔、亦以尔言罪尔、○",
      "38": "时、有士子法利赛人谓之曰、师乎、我欲观尔异兆、",
      "39": "曰、奸恶之世而求异兆、先知约拿之兆而外、无以示之、",
      "40": "如约拿三日三夜在鲸腹、人子亦将三日三夜在地中也、",
      "41": "当鞫日、尼尼微人、将与斯世、同起而罪之、以其因约拿所宣而改悔、况在此有大于约拿者乎、",
      "42": "当鞫日、南方女王、将与斯世同起而罪之、以其来自地极、听所罗门之哲言、况在此有大于所罗门者乎、",
      "43": "邪鬼离人、游行旱地、求安不得、",
      "44": "曰、我将归所出之室、至则见其阒寂、扫除修饰矣、",
      "45": "遂往、又携七鬼恶于己者、入而居之、其人之后况、较前尤剧矣、此恶世亦必如是、○",
      "46": "耶稣语众时、其母及兄弟立于外、欲与之言、",
      "47": "或告之曰、汝母及兄弟立于外、欲与汝言、",
      "48": "耶稣谓之曰、孰为我母我兄弟乎、",
      "49": "遂指门徒曰、视我母及兄弟、",
      "50": "凡遵我天父之旨者、即我兄弟姊妹及母也、"
    },
    "13": {
      "1": "是日耶稣出室、坐海滨、",
      "2": "群众集就之、遂登舟而坐、众立于岸、",
      "3": "乃多端设喻语之曰、有播种者、出而播种、",
      "4": "播时、有落道旁者、鸟至尽食之、",
      "5": "有落硗地者、厥土无多、以其浅薄、发萌则速、",
      "6": "日出曝之、无根而稿、",
      "7": "有落棘中者、棘起蔽之、",
      "8": "有落沃壤者、结实、或百倍、或六十倍、或三十倍、",
      "9": "有耳者宜听焉、○",
      "10": "门徒就之曰、尔以喻语众、何也、",
      "11": "曰、天国之奥、予尔知之、不予他人也、",
      "12": "盖有者、将予之使有余、无者、并其所有、亦将夺之、",
      "13": "故我以喻语之、因其视而不见、听而不闻、亦不悟也、",
      "14": "以应以赛亚豫言云、尔将听而不聪、视而不明、",
      "15": "盖斯民心顽、耳聩、自闭其目、恐目视、耳听、心悟、转移而我医之、",
      "16": "惟尔目福矣、以其见也、尔耳福矣、以其闻也、",
      "17": "我诚语汝、昔先知义人多欲见尔所见、而不得见、闻尔所闻、而不得闻、",
      "18": "夫播种之喻、尔其听之、",
      "19": "凡闻天国之道而不悟、恶者至、夺其心之所播、此播于道旁者也、",
      "20": "播于硗地者、乃人听道、即喜受之、",
      "21": "惟内无根、则亦暂耳、及为道而遇患难窘逐、即厌弃焉、",
      "22": "播于棘中者、乃人听道、而世之虑、财之惑、蔽其道而不实、",
      "23": "播于沃壤者、乃人听道而悟、结实或百倍、或六十倍、或三十倍、○",
      "24": "又设喻曰、天国犹人播美种于田、",
      "25": "寝时敌至、播稗麦中而去、",
      "26": "苗秀而实、稗亦见、",
      "27": "家主之仆来告曰、主、非播美种于田乎、何以有稗也、",
      "28": "曰、敌为之、仆曰、我往薅之可乎、",
      "29": "曰、毋、恐薅稗而麦亦拔、",
      "30": "容二者并长以待获、获时、我语刈者、先集稗、束而火之、惟敛麦入仓、○",
      "31": "又设喻曰、天国犹芥种一粒、人取而播于田、",
      "32": "此百种之至微者、及其长也、大于诸蔬、且成树、飞鸟来栖其枝、○",
      "33": "又设喻曰、天国犹酵、妇取纳三斗面中、致均发酵焉、○",
      "34": "此皆耶稣以喻语众、非喻无所语之、",
      "35": "应先知所言云、我将启口设喻、阐创世以来之秘、○",
      "36": "时、耶稣离众入室、其徒就之曰、田稗之喻、明以教我、",
      "37": "曰、播美种者、人子也、田者、世也、",
      "38": "美种者、天国之子民也、稗则恶者之子民也、",
      "39": "播稗之敌、魔也、获时、世末也、刈者、天使也、",
      "40": "集稗而火之、世末亦然、",
      "41": "人子将遣厥使、由其国中、集诸陷人于罪、及为不法者、",
      "42": "投之火炉、在彼有哀哭切齿者矣、",
      "43": "时、义者在其父之国、辉光如日、有耳者宜听焉、○",
      "44": "天国犹宝藏于田、人遇而掩之、喜而归、售所有、以市斯田、○",
      "45": "又天国犹贾求美珠、",
      "46": "遇一重值者、则往鬻所有以市之、○",
      "47": "又天国犹罟施于海、集诸水族、",
      "48": "既盈、则曳于岸、坐而择其美者入器、恶者则弃之、",
      "49": "世末亦然、天使将出、自义者中、区别恶者、",
      "50": "投之火炉、在彼有哀哭切齿矣、○",
      "51": "凡此、尔皆悟乎、对曰、然、",
      "52": "曰、故凡士子为天国之徒者、如家主由其库中出新旧之物焉、○",
      "53": "耶稣既竟斯喻、去彼、",
      "54": "至故土、在会堂训诲、众奇之曰、斯人何由得斯智慧异能乎、",
      "55": "此非木工之子乎、其母非名马利亚、其兄弟非雅各约西西门犹大乎、",
      "56": "其姊妹非与我比邻乎、斯焉得斯耶、",
      "57": "遂厌弃之、耶稣曰、先知在故土室家外、莫不尊焉、",
      "58": "耶稣在彼、不多行异能、以其不信故也、"
    },
    "14": {
      "1": "维时、分封之君希律、闻耶稣声名、",
      "2": "谓其臣曰、此乃施洗约翰自死而起、故此异能运行于彼焉、",
      "3": "初、希律以其弟腓力妻希罗底故、执约翰系于狱、",
      "4": "盖约翰曾谓之曰、纳此妇非宜也、",
      "5": "希律欲杀之、而惧众、因众以之为先知也、",
      "6": "适希律诞、希罗底女舞于前、以娱希律、",
      "7": "遂誓许所求、",
      "8": "女为母所唆、曰、求以施洗约翰之首、于盘上予我、",
      "9": "王忧、然以誓故、又以同筵者在、乃命予之、",
      "10": "遣人斩约翰于狱、",
      "11": "置首于盘以予女、女以奉母、",
      "12": "其徒至、取尸葬之、往告耶稣、○",
      "13": "耶稣闻之、登舟去彼、潜之野、众闻之、由诸邑步从焉、",
      "14": "耶稣出、见人甚众、悯之、医其病者、",
      "15": "薄暮、门徒就之曰、此乃野、时已逝、请散众、入乡市食、",
      "16": "耶稣曰、无庸、尔其食之、",
      "17": "曰、我侪于此、惟五饼二鱼而已、",
      "18": "曰、取以与我、",
      "19": "遂命众藉草而坐、取五饼二鱼、仰天祝而擘之、以予门徒、门徒予众、",
      "20": "皆食而饱、拾其屑、盈十二筐、",
      "21": "食者、妇孺而外、约五千人、○",
      "22": "耶稣促门徒登舟、先济彼岸、俟其散众、",
      "23": "散后、则潜登山祈祷、薄暮独在、",
      "24": "舟在海中、为浪所撼、风逆故也、",
      "25": "四更时、耶稣履海就之、",
      "26": "门徒见其履海、愕然曰、鬼幻也、遂惧而呼、",
      "27": "耶稣曰、安尔心、我也、勿惧、",
      "28": "彼得曰、主、果尔也、则命我履水就尔、",
      "29": "曰、来、彼得下舟、履水就之、",
      "30": "见风烈则惧、将溺、呼曰、主、救我、",
      "31": "耶稣以手援之、曰、小信者、何疑乎、",
      "32": "既登舟、风遂息、",
      "33": "舟中人拜之曰、尔诚上帝子也、○",
      "34": "既济、至革尼撒勒地、",
      "35": "其人识之、遣报四方、携诸病者就之、",
      "36": "第求扪其衣缘、扪者皆愈、"
    },
    "15": {
      "1": "时、有法利赛人士子、自耶路撒冷来、就耶稣曰、",
      "2": "尔之门徒、何犯古人遗传、不盥手而食乎、",
      "3": "曰、尔何因尔遗传、犯上帝诫乎、",
      "4": "盖上帝曰、敬尔父母、又曰、詈父母者、必死之、",
      "5": "惟尔则曰、若人谓父母云、我所当奉于尔者、已献于上帝矣、",
      "6": "遂可不敬父母、是尔以尔遗传、废上帝诫也、",
      "7": "伪善者乎、以赛亚豫言指尔者、诚是也、",
      "8": "曰、斯民以口尊我、而心则远我、",
      "9": "其拜我徒然、以所教者、乃人所命也、",
      "10": "遂召众语之曰、尔宜听而悟也、",
      "11": "非入诸口者污人、惟出诸口者污人耳、",
      "12": "门徒就之曰、法利赛人闻斯言而愠、尔知之乎、",
      "13": "曰、凡植物非我天父所植者、将拔之、",
      "14": "姑听之、彼乃瞽而导者、以瞽导瞽、二者皆陷于坑矣、",
      "15": "彼得曰、斯喻明以教我、",
      "16": "曰、尔曹犹未悟乎、",
      "17": "岂不知入口者运于腹、而遗于厕乎、",
      "18": "惟出诸口者由心而发、斯污人也、",
      "19": "盖恶念、凶杀、淫乱、苟合、盗窃、妄证、讪谤、",
      "20": "皆由心而发、斯乃污人、但未盥手而食、不污人也、○",
      "21": "耶稣去彼、适推罗西顿境、",
      "22": "有迦南妇出境、呼曰、主、大卫之裔、矜恤我、我女患鬼苦甚、",
      "23": "耶稣不答、其徒至曰、妇呼于后、请遣之、",
      "24": "曰、我奉使但为以色列家之亡羊而已、",
      "25": "妇进而拜曰、主、助我、",
      "26": "曰、取儿曹饼投狗、非宜也、",
      "27": "妇曰、主、然、狗亦食其主案下遗屑耳、",
      "28": "曰、妇乎、尔信大矣、如尔愿成之、自是女愈、○",
      "29": "耶稣去彼、至加利利海滨、登山而坐、",
      "30": "群众就之、携跛者、瞽者、喑者、残者、及诸病者、置其足前、遂医之、",
      "31": "众见喑者言、残者痊、跛者行、瞽者明、则奇之、归荣以色列之上帝、○",
      "32": "耶稣召其徒曰、我悯斯众、已偕我三日而无食、我不欲使之饥而去、恐途中困惫也、",
      "33": "门徒曰、在野安得若许之饼、以饱斯众耶、",
      "34": "耶稣曰、尔有饼几何、曰、七、及数小鱼耳、",
      "35": "遂命众席地而坐、",
      "36": "取七饼与鱼、祝谢而擘之、以予门徒、门徒予众、",
      "37": "皆食而饱、拾其屑、盈七篮、",
      "38": "食者、妇孺而外、四千人焉、",
      "39": "耶稣散众、登舟、入马加丹境、"
    },
    "16": {
      "1": "法利赛人及撒都该人、来试耶稣、请以自天之异兆示之、",
      "2": "耶稣曰、暮时、尔云将晴、以天红也、",
      "3": "朝时、尔云今日风雨、以天红而晦也、尔识别天色、而不识此时之异兆耶、",
      "4": "奸恶之世而求异兆、约拿异兆而外、无以示之、遂去之、○",
      "5": "门徒济彼岸、忘携饼、",
      "6": "耶稣谓之曰、谨防法利赛撒都该人之酵、",
      "7": "门徒窃议曰、是为不取饼也、",
      "8": "耶稣知之、曰、小信者乎、曷以无饼窃议耶、",
      "9": "尔犹未悟乎、岂不忆五千人之五饼、拾屑几筐乎、",
      "10": "又四千人之七饼、拾屑几篮乎、",
      "11": "何不悟我非为饼而言、惟当防法利赛撒都该人之酵耳、",
      "12": "门徒乃悟其所言、非防饼之酵、乃法利赛撒都该人之教也、○",
      "13": "耶稣至该撒利亚腓立比境、问其徒曰、人言人子为谁、",
      "14": "对曰、或言施洗约翰、或言以利亚、或言耶利米、抑先知之一、",
      "15": "曰、尔曹谓我为谁、",
      "16": "西门彼得对曰、尔乃基督、维生上帝子也、",
      "17": "耶稣曰、西门巴约拿福矣、盖非有血气者示尔、乃我在天之父也、",
      "18": "吾又语汝、尔乃彼得、彼得即磐之谓我将建我会于此磐、而阴府之权、不能胜之、",
      "19": "我将以天国之钥予尔、凡尔系于地者、在天亦系之、释于地者、在天亦释之、",
      "20": "遂戒门徒、勿以己为基督告人、○",
      "21": "自是耶稣始示其徒、以己必往耶路撒冷、备受长老祭司诸长士子之苦、且见杀、三日而起、",
      "22": "彼得援而谏之曰、主、不可、此必不及尔也、",
      "23": "耶稣回顾彼得曰、撒但退、尔阻我、以尔不体上帝之事、乃体人之事耳、",
      "24": "遂语其徒曰、欲从我者、当克己、负其十架以从、",
      "25": "盖欲救其生者、将丧之、为我而丧其生者、将得之、",
      "26": "利尽天下、而失其生、何益之有、人将以何者易其生乎、",
      "27": "盖人子将以父之荣、偕厥使而来、依人所行而报之、",
      "28": "我诚语汝、立于此者、有人未死之先、得见人子临于其国矣、"
    },
    "17": {
      "1": "越六日、耶稣携彼得、雅各、及雅各弟约翰、潜陟高山、",
      "2": "当前变状、面耀如日、衣皎如光、",
      "3": "摩西以利亚见、与之语、",
      "4": "彼得谓耶稣曰、主、我侪在此善矣、若尔愿之、则我于此结三庐、一为尔、一为摩西、一为以利亚、",
      "5": "言时、景云覆之、有声自云出曰、此我爱子、我所欣悦者、尔其听之、",
      "6": "门徒闻之、俯伏、惧甚、",
      "7": "耶稣前抚之曰、起、勿惧、",
      "8": "门徒举目、不见一人、惟耶稣而已、○",
      "9": "下山时、耶稣命之曰、人子尚未自死而起、勿以所见告人、",
      "10": "门徒问曰、士子言以利亚必先至、何也、",
      "11": "曰、以利亚果先至、兴复诸事、",
      "12": "我语汝、以利亚已至、而人不之识、任意待之、人子亦将受其害、",
      "13": "门徒始悟所言、乃指施洗约翰也、○",
      "14": "至众所在、有人就而跪曰、",
      "15": "主、矜恤我子、癫痫苦甚、屡踬于火、屡踬于水、",
      "16": "携就尔徒、弗能医也、",
      "17": "耶稣曰、噫、悖逆不信之世、我偕尔至几何时、忍尔至几何时乎、携之就我、",
      "18": "耶稣斥鬼、鬼即出、自是子愈、",
      "19": "门徒潜就耶稣曰、我侪不能逐之、何也、",
      "20": "曰、信小故也、我诚语汝、有信如芥种、即命此山去此移彼、亦必移焉、",
      "21": "且尔无不能也、○",
      "22": "尚居加利利时、耶稣谓门徒曰、人子将见付于人手、",
      "23": "为其所杀、三日而起、门徒忧甚、○",
      "24": "至迦百农、有收丁税者、就彼得曰、尔师输丁税乎、",
      "25": "曰、然、既而入屋、耶稣先之曰、西门、尔意若何、世上诸王、向谁征饷收税乎、向己子乎、向庶民乎、",
      "26": "对曰、庶民耳、耶稣曰、然则己子可蠲矣、",
      "27": "但恐触其怒、汝往海垂钓、取先上之鱼、启其口、将得金一枚、为我与汝纳之、"
    },
    "18": {
      "1": "维时、门徒诣耶稣曰、在天国孰为大、",
      "2": "耶稣呼一孩提来、立之众中、曰、",
      "3": "我诚语汝、若不转移如孩提、不得入天国也、",
      "4": "故自谦如此孩提者、于天国为大也、",
      "5": "凡以我名接一如是孩提者、即接我、",
      "6": "凡陷信我小子之一者、宁以巨磨悬其颈、沈于深海、",
      "7": "祸哉斯世、以其陷人故也、夫陷人于罪、事所必有、但陷人者祸矣、",
      "8": "倘尔一手一足陷尔、则斫而弃之、宁残与跛入于生、胜于二手二足委永火、",
      "9": "倘尔一目陷尔、则抉而弃之、宁一目入于生、胜于二目委火狱、",
      "10": "慎勿轻视此小子之一、",
      "11": "我语汝、其使在天、当觐我父之颜也、",
      "12": "设人有百羊、而亡其一、尔意若何、岂不姑舍九十九羊于山、往觅其亡者乎、",
      "13": "若遇之、我诚语汝、其为此一羊而喜、胜于为九十九之未亡者矣、",
      "14": "如是、亡此小子之一、非尔天父意也、○",
      "15": "倘兄弟获罪于尔、则于彼独处时谪之、若听、则得尔兄弟矣、",
      "16": "弗听、则携一二人偕往、致以二三证者之口、其言咸定矣、",
      "17": "又弗听、则告于会、弗听会、则视之犹异邦人与税吏可也、",
      "18": "我诚语汝、凡尔系于地者、在天亦系之、释于地者、在天亦释之、",
      "19": "我又语汝、倘尔二人同心、在地祈求、无论何事、我在天之父必成之、",
      "20": "盖二三人奉我名随在而集、我亦在其中矣、○",
      "21": "时、彼得就之曰、主、兄弟获罪于我、我恕之、当几何次、至七次乎、",
      "22": "耶稣曰、我所谓非仅于七、乃七十乘七也、",
      "23": "是故天国犹王者、与其仆会计、",
      "24": "计时、有曳负千万金者至、",
      "25": "既无可偿、主命鬻其身与妻孥、及其所有以偿、",
      "26": "仆伏而拜曰、主、宽我、我将尽偿、",
      "27": "主怜而释之、免其债、",
      "28": "仆出、遇同侪负其十金、执之、扼其吭曰、尔所负者偿之、",
      "29": "同侪伏而求曰、宽我、我将偿尔、",
      "30": "弗许、下之狱、俟偿所负、",
      "31": "诸同侪见之、忧甚、以其所行赴诉于主、",
      "32": "主召之曰、恶哉仆也、尔所负者、求我则尽免之、",
      "33": "不当矜恤同侪、犹我矜恤尔乎、",
      "34": "主怒、付之司刑、俟其尽偿所负、",
      "35": "尔众不诚恕兄弟、则我天父亦将如是施诸尔、"
    },
    "19": {
      "1": "耶稣言竟、去加利利、至犹太境、约但河外、",
      "2": "群众从之、医其病者、",
      "3": "有法利赛人来试之曰、不论何故、出妻可乎、",
      "4": "耶稣曰、自始造者、造男与女、",
      "5": "曰、缘此、人必离父母、胶漆其妻、成为一体、此经尔未读乎、",
      "6": "如是、不复为二、乃一体矣、故上帝所耦者、人不可分之、",
      "7": "曰、然则摩西命予离书出之、何也、",
      "8": "曰、摩西以尔心顽、许尔出妻、但元始不然、",
      "9": "且吾语汝、非以奸故、出妻而他娶者、淫也、娶所出者、亦淫也、",
      "10": "门徒曰、人于妻如此、宁勿娶、",
      "11": "曰、斯言非尽人能纳、惟禀赋者能之、",
      "12": "盖有生而阉者、有被人阉者、亦有为天国自阉者、斯言能纳者纳之、○",
      "13": "时、有携孩提诣耶稣、欲其按手祈祷、门徒责之、",
      "14": "耶稣曰、容孩提就我、勿禁之、盖属天国者、乃如是人也、",
      "15": "遂手按之而去、○",
      "16": "有少者就之曰、师乎、我当行何善、以获永生、",
      "17": "曰、胡为以善问我、善者一而已矣、尔欲入生、则当守诫、",
      "18": "曰、何诫乎、耶稣曰、勿杀、勿淫、勿窃、勿妄证、",
      "19": "敬尔父母、爱邻如己、",
      "20": "少者曰、凡此、我尝守之矣、尚有何缺乎、",
      "21": "耶稣曰、尔欲为完人、往售所有以济贫、则将有财于天、且来从我、",
      "22": "少者闻之、愀然而去、赀厚故也、○",
      "23": "耶稣谓其徒曰、我诚语汝、富者入天国、难矣哉、",
      "24": "我又语汝、驼穿针孔、较富者入上帝国犹易也、",
      "25": "门徒闻之、讶甚、曰、然则谁能得救乎、",
      "26": "耶稣目之曰、人则不能、上帝无不能也、",
      "27": "彼得曰、我侪已舍一切以从尔、将何得欤、",
      "28": "耶稣曰、我诚语汝、尔曹从我者、及复兴之际、人子坐其荣位、尔亦坐十二位、鞫以色列十二支矣、",
      "29": "凡为我名、舍屋宇、兄弟、姊妹、父母、子女、田畴者、将受百倍、而承永生、",
      "30": "然多有先者将为后、后者将为先也、"
    },
    "20": {
      "1": "天国犹家主、朝出雇工入葡萄园、",
      "2": "与工约、日金一钱、遣之入园、",
      "3": "巳初出、见有闲立于市者、",
      "4": "谓之曰、尔亦往葡萄园、所宜与者、我与尔、其人遂往、",
      "5": "日中及申初又出、亦如之、",
      "6": "酉初出、复见有立者、谓之曰、尔何终日闲立于此乎、",
      "7": "曰、无雇我者、曰、尔亦往葡萄园、",
      "8": "及暮、园主语其家宰曰、呼工给其值、由后以及先、",
      "9": "酉初雇者至、各受金一钱、",
      "10": "先雇者至、意所受必加多、乃亦各受一钱、",
      "11": "既受之、则怨家主曰、",
      "12": "我终日任劳当暑、后至者仅工作片时、乃使之与我等耶、",
      "13": "园主谓其人曰、友、我未尝负尔、尔非与我约金一钱乎、",
      "14": "取尔值而去、我欲予后至者、犹予尔然、",
      "15": "以我之物、行我所欲、不亦宜乎、我为善、尔嫉视乎、",
      "16": "如是、后者将为先、而先者后矣、○",
      "17": "耶稣上耶路撒冷、潜携十二徒、途间谓之曰、",
      "18": "我侪上耶路撒冷、人子将见付于祭司诸长士子、而拟以死、",
      "19": "解于异邦人、戏侮鞭扑、钉之十架、三日而起、○",
      "20": "西庇太子之母、率其二子就之、拜求一事、",
      "21": "耶稣曰、尔何求、曰、命我二子坐于尔国、在尔左右、",
      "22": "耶稣曰、尔曹所求者、尔不知也、我将饮之杯、尔能饮乎、曰、能、",
      "23": "曰、我之杯、尔必饮之、但坐我左右、非我得予、我父为谁备之、则谁予、",
      "24": "十徒闻之、则憾兄弟二人、",
      "25": "耶稣召之曰、异邦之君主其治、而大人执其权、尔所知也、",
      "26": "惟尔曹不然、尔中欲为大者、当为尔役、",
      "27": "欲为首者、当为尔仆、",
      "28": "犹人子至、非以役人、乃役于人、且舍生为众赎也、○",
      "29": "出耶利哥时、群众从之、",
      "30": "有二瞽者坐于道旁、闻耶稣过、呼曰、主、大卫之裔、矜恤我、",
      "31": "众责之、使缄默、瞽者愈呼曰、主、大卫之裔、矜恤我、",
      "32": "耶稣止、呼之曰、尔欲我何为、",
      "33": "曰、主、欲目得见、",
      "34": "耶稣悯之、扪其目、目即见、遂从之、"
    },
    "21": {
      "1": "近耶路撒冷、至伯法其、于橄榄山、耶稣遣二门徒、",
      "2": "曰、尔往前村、必遇驴絷焉、有驹同在、解而牵之来、",
      "3": "有诘尔者、则曰主需之、彼即遣之、",
      "4": "是乃应先知所言云、",
      "5": "告锡安女曰、尔王临矣、温柔而乘驴、及驹、即负重者之子也、",
      "6": "门徒遂往、如命而行、",
      "7": "牵驴及驹、置衣于上、耶稣乘之、",
      "8": "众中多以衣布途、或伐树枝布之、",
      "9": "前行后从之众呼曰、大卫之裔、和散那、即求援之意奉主名而来者、宜颂也、高高在上欤、和散那、",
      "10": "既入耶路撒冷、举城竦动、曰、此为谁、",
      "11": "众曰、加利利之拿撒勒先知耶稣也、○",
      "12": "耶稣入上帝殿、逐其中贸易者、倾兑钱者之几、及鬻鸽者之椅、",
      "13": "曰、经云、我室必称为祈祷室、而尔曹以为盗巢也、",
      "14": "有瞽者、跛者、就耶稣于殿、遂医之、",
      "15": "祭司诸长士子、见其所行奇异、又见孺子呼于殿曰、大卫之裔、和散那、则恚、",
      "16": "语耶稣曰、若辈所言、尔闻之乎、曰、然、以赤子乳哺者之口、完备颂赞、尔未读乎、",
      "17": "遂去之、出城、至伯大尼宿焉、○",
      "18": "来朝返城时、耶稣饥、",
      "19": "道旁见无花果树、就之、无所得、惟叶而已、谓之曰、今而后、尔永不实、树即枯、",
      "20": "门徒见而奇曰、无花果树何枯之速也、",
      "21": "耶稣曰、我诚语汝、尔若信而不疑、不独于此树能行之、即命此山移而投海、亦必成焉、",
      "22": "且祈祷时、凡尔所求、信则得之、○",
      "23": "耶稣入殿训诲、祭司诸长、民间长老就之曰、尔以何权行是、谁赐尔此权耶、",
      "24": "耶稣曰、我亦问尔一言、尔告我、则我亦告尔以何权行是、",
      "25": "约翰之洗奚自、自天乎、自人乎、众窃议曰、若云自天、彼必曰曷不信之、",
      "26": "若云自人、我又畏众、盖皆以约翰为先知也、",
      "27": "遂对曰、不知也、耶稣曰、我亦不告尔以何权行是矣、",
      "28": "或有二子、谓其长子曰、我子、今日往葡萄园工作、",
      "29": "对以不往、后悔而往、",
      "30": "谓其仲子亦如之、对曰、主、诺、既而不往、",
      "31": "二者孰遵父旨乎、曰、长子、耶稣曰、我诚语汝、税吏娼妓、先尔入上帝国矣、",
      "32": "盖约翰由义路就尔、尔不之信、而税吏娼妓信之、且尔见此、后仍不悔以信也、○",
      "33": "尔复听一喻、有家主植葡萄园、环之以篱、掘酒醡、建望楼、租与农夫、遂往异地、",
      "34": "果期将近、遣仆就农夫收果、",
      "35": "农夫执其仆、扑一、杀一、石击一、",
      "36": "复遣他仆、较先尤众、农夫待之如故、",
      "37": "后遣其子、意谓必敬我子矣、",
      "38": "农夫见其子、则相语曰、此其嗣子、来杀之、据其业、",
      "39": "遂执之、出诸园外杀焉、",
      "40": "园主至、何以处此农夫乎、",
      "41": "佥曰、必翦灭此恶人、园租于他农、可依期纳果也、",
      "42": "耶稣曰、经云、工师所弃之石、成为屋隅首石、此主所为者、我目而奇之、尔未读乎、",
      "43": "故我语汝、上帝国必夺诸尔、以赐结实之民矣、",
      "44": "堕此石上者、身必碎、此石堕其上者、散若尘、",
      "45": "祭司诸长、法利赛人闻此喻、识其言指己、",
      "46": "谋所以执之、而惧众、盖皆以之为先知也、"
    },
    "22": {
      "1": "耶稣又设喻语众曰、",
      "2": "天国犹人君为子设婚筵、",
      "3": "遣仆召所请者赴筵、而不至、",
      "4": "复遣他仆曰、告所请者、我餐已具、牛与肥畜已宰、百物俱备、可就筵矣、",
      "5": "彼乃不顾而去、一往于田、一往于肆、",
      "6": "其余执仆、辱而杀之、",
      "7": "君怒、遣军歼此凶、焚其邑、",
      "8": "语仆曰、婚筵已备、惟所请者不堪、",
      "9": "可往通衢、凡所遇者、悉召赴筵、",
      "10": "仆出途间、集所遇善者恶者、宾满婚筵焉、",
      "11": "君入视宾、见一不衣礼服者、",
      "12": "谓之曰、友乎、不衣礼服、胡为乎来、其人默然、",
      "13": "君命役曰、缚其手足、投于幽暗、在彼有哀哭切齿矣、",
      "14": "盖蒙召者多、见选者少也、○",
      "15": "法利赛人出、谋即其言以罔之、",
      "16": "遂遣其徒、同希律党就之曰、夫子、我知尔乃诚者、且以诚宣上帝道、亦不徇人、盖不以貌取人也、",
      "17": "纳税于该撒宜否、尔意若何、请告我、",
      "18": "耶稣识其恶、曰、伪善者乎、何试我耶、",
      "19": "以税金示我、遂取一金与之、",
      "20": "耶稣曰、是像与号为谁、",
      "21": "曰、该撒、曰、然则以该撒之物纳该撒、以上帝之物纳上帝矣、",
      "22": "众闻而奇之、遂去、○",
      "23": "是日撒都该人、即言无复起者、就而问曰、",
      "24": "夫子、摩西云、人无子而死、其弟当娶其妻、生子以嗣兄、",
      "25": "我中有兄弟七人、长者娶而死、无嗣、遗妻与弟、",
      "26": "其二其三至其七、皆然、",
      "27": "厥后妇亦死、",
      "28": "至复起时、妇于七人中、为谁之妻乎、盖皆纳之矣、",
      "29": "耶稣曰、尔误矣、以不识经、及上帝之能故也、",
      "30": "盖复起时、不娶不嫁、如天使然、",
      "31": "论死者复起、上帝所谕于尔者、尔岂未读乎、",
      "32": "曰、吾乃亚伯拉罕之上帝、以撒之上帝、雅各之上帝、是上帝非死者之上帝、乃生者之上帝也、",
      "33": "众闻之、奇其训、○",
      "34": "法利赛人闻耶稣使撒都该人语塞、遂集、",
      "35": "中有为律师者、问而试之曰、",
      "36": "夫子、律中之诫孰为大、",
      "37": "曰、当尽心、尽性、尽意、爱主尔之上帝、",
      "38": "此诫之首而大者、",
      "39": "其次爱邻如己亦犹是、",
      "40": "全律及先知、统于此二诫也、○",
      "41": "法利赛人集时、耶稣问曰、",
      "42": "尔意基督若何、伊谁之裔乎、",
      "43": "曰、大卫之裔也、曰、然则大卫何以感于圣神、称之为主耶、",
      "44": "其言云、主语我主曰、坐我右、俟我以尔敌置尔足下、",
      "45": "夫大卫既称之为主、则如何为大卫之裔乎、",
      "46": "众无辞以对、自是无敢复问者、"
    },
    "23": {
      "1": "维时、耶稣语众及门徒曰、",
      "2": "士子法利赛人居摩西位、",
      "3": "故凡所命尔者、悉行而守之、但勿效其所为、以其言而不行也、",
      "4": "彼以重且难负之任、缚置人肩、己则一指弗动也、",
      "5": "其所行者、皆欲见于人而为之、阔其佩经、大其衣缘、",
      "6": "好筵间首位、会堂高座、",
      "7": "受祝于市、人称之曰夫子、",
      "8": "然尔勿受夫子之称、盖尔师惟一、尔曹皆兄弟也、",
      "9": "勿称在地者为父、尔父惟一、即在天者、",
      "10": "亦勿受师尊之称、尔师尊惟一、即基督、",
      "11": "尔中大者、当为尔役、",
      "12": "自高者将卑之、自卑者将高之、○",
      "13": "祸哉、尔伪善之士子、与法利赛人乎、",
      "14": "以尔闭天国于人前、己不入之、将入者尔亦不许也、○",
      "15": "祸哉、尔伪善之士子、与法利赛人乎、以尔周行水陆、使一人进教、既进矣、乃使为地狱之人、较倍于尔也、○",
      "16": "祸哉、尔瞽而导者乎、每曰、人指殿而誓、无事也、惟指殿之金而誓、则当偿之、",
      "17": "愚而瞽者欤、孰为大、金乎、抑使金成圣之殿乎、",
      "18": "尔又云、人指坛而誓、无事也、惟指坛上礼物而誓、则当偿之、",
      "19": "瞽者欤、孰为大、礼物乎、抑使礼物成圣之坛乎、",
      "20": "故指坛而誓、是指坛及在其上者而誓也、",
      "21": "指殿而誓、是指殿及居其中者而誓也、",
      "22": "指天而誓、是指上帝座、及坐其上者而誓也、○",
      "23": "祸哉、尔伪善之士子、与法利赛人乎、以尔于薄荷、茴香、马芹、十输其一、而于律之尤重者、若义与慈与信、则遗之、此乃尔所当行、而彼亦不可遗也、",
      "24": "瞽而导者乎、蚋则滤之、驼则吞之、○",
      "25": "祸哉、尔伪善之士子、与法利赛人乎、以尔洁杯盘之外、而内充以劫夺邪侈也、",
      "26": "瞽目之法利赛人乎、先洁杯盘之内、则其外亦洁矣、○",
      "27": "祸哉、尔伪善之士子、与法利赛人乎、尔似粉垩之茔、外见为美、内则死骸诸秽充之矣、",
      "28": "如是、尔以义外见于人、内则伪善不法充之矣、○",
      "29": "祸哉、尔伪善之士子、与法利赛人乎、以尔建先知之茔、饰义人之墓、",
      "30": "每曰、若我在我列祖时、必不与流先知之血、",
      "31": "如是、尔自证为杀先知者之裔矣、",
      "32": "其盈尔祖之量哉、",
      "33": "蛇乎、蝮类欤、安能逭地狱之刑乎、",
      "34": "是以我遣先知哲人士子就尔、见杀者有之、钉十架者有之、鞭于会堂、由此邑逐于彼邑者亦有之、",
      "35": "致世间所流义人之血、悉归于尔、即自义人亚伯之血、至尔所杀于殿坛间、巴拉加子撒迦利亚之血、",
      "36": "我诚语汝、此事悉归斯世也、○",
      "37": "耶路撒冷欤、耶路撒冷欤、杀先知石击使于尔者乎、我欲集尔赤子、似牝鸡集雏翼下者屡矣、而尔不欲也、",
      "38": "尔室为墟、遗诸尔矣、",
      "39": "我语汝、今而后、尔不见我、迨尔云、奉主名而来者、宜颂也、"
    },
    "24": {
      "1": "耶稣出殿、途间门徒就焉、以殿宇示之、",
      "2": "耶稣曰、尔不见此乎、我诚语汝、将无一石遗于石上、而弗圮也、○",
      "3": "耶稣坐于橄榄山、门徒潜就之曰、请告我、何时有此、且尔临及世末、有何兆乎、",
      "4": "耶稣曰、慎勿为人所惑、",
      "5": "将多有冒我名而来者、曰、我基督也、且惑多人、",
      "6": "尔将闻战及战之风声、慎勿惧、此事必有、惟末期未至耳、",
      "7": "民将攻民、国将攻国、饥馑地震、随在皆然、",
      "8": "此劬劳之始也、",
      "9": "其时、人将陷尔于难而杀尔、尔为我名见憾于万民、",
      "10": "人多颠踬、相陷相憾、",
      "11": "伪先知群起而惑多人、",
      "12": "因恶贯盈、爱情渐冷者众、",
      "13": "惟终忍者、必得救也、",
      "14": "天国福音、将宣于天下、为证万邦、末期乃至、",
      "15": "尔观先知但以理所言、秽恶摧残者立于圣地、读者宜致思焉、",
      "16": "斯时也、在犹太者宜遁于山、",
      "17": "乘屋者勿下取物、",
      "18": "在田者勿归取衣、",
      "19": "当此之时、妊妇乳妇其有祸乎、",
      "20": "宜祈祷、免于冬时及安息日而逃、",
      "21": "是时必有大难、自世之始迄今、未尝有此、后永无之、",
      "22": "若非减其日、则无得救者、但为选民故、其日将减耳、",
      "23": "其时、若有告尔基督在此、或在彼、勿信、",
      "24": "盖将有伪基督伪先知起、大施异迹奇事、设能惑选民、则亦惑之矣、",
      "25": "我已豫语尔矣、",
      "26": "或告尔基督在旷野、勿出、基督在密室、勿信、",
      "27": "盖电闪于东、而见于西、人子之临亦然、",
      "28": "尸之所在、鸷鸟集焉、○",
      "29": "此难之后、日将冥、月无光、星陨自天、天象震动、",
      "30": "其时、人子之兆见于天、在地诸族必皆哀伤、且见人子以大权大荣、乘云而来、",
      "31": "遣其使以宏大之角声、集厥选民于四方、自天此涯、以至彼涯、○",
      "32": "可由无花果树取譬、其枝柔叶萌、则知夏近矣、",
      "33": "如是、尔见此事、则知人子近已及门矣、",
      "34": "我诚语汝、此代未逝、斯事皆成、",
      "35": "天地必废、我言不废、",
      "36": "然其日其时、人不知、天使与子亦不知、惟父知之、",
      "37": "人子之临、有如挪亚之日、",
      "38": "洪水之先、其人饮食嫁娶、迨挪亚入方舟日、",
      "39": "人莫之知、及洪水至、尽没之、人子之临亦然、",
      "40": "其时、二人在田、取一舍一、",
      "41": "二女旋磨、取一舍一、",
      "42": "故当儆醒、盖不知尔主何日至也、",
      "43": "若家主知盗何更至、则必儆醒、不容穴其屋、此尔所知也、",
      "44": "是以尔当备之、因尔不意之时、人子至矣、",
      "45": "孰为忠智之仆、主任之督其家人、依时予之粮乎、",
      "46": "主至、见仆行是、其仆福矣、",
      "47": "我诚语汝、主将任之以督其所有、",
      "48": "倘彼恶仆意谓、我主稽迟、",
      "49": "遂扑其同侪、与酒徒饮食、",
      "50": "乃于不意之日、不知之时、主至、",
      "51": "处以极刑、拟与伪善同科、在彼有哀哭切齿者矣、"
    },
    "25": {
      "1": "天国可比处女十人、执灯出迎新娶者、",
      "2": "其中五智五愚、",
      "3": "愚者执灯、而未备油、",
      "4": "智者执灯、备油于器、",
      "5": "新娶者稽迟、皆假寐而寝、",
      "6": "中夜有呼曰、新娶者至矣、尔出迎之、",
      "7": "众处女遂起、重整其灯、",
      "8": "愚者谓智者曰、以尔油分我、我灯垂熄、",
      "9": "智者曰、恐尔我俱不足、宁就鬻者沽之、",
      "10": "往沽时、新娶者至、有备者同入婚筵、而门闭矣、",
      "11": "其余处女后至、曰、主欤、主欤、请为我启、",
      "12": "曰、我诚语汝、吾不尔识也、",
      "13": "故当儆醒、以尔不知其日及其时也、○",
      "14": "又如一人将往他方、召其仆以家资付之、",
      "15": "或与金五千、或与二千、或与一千、各因其才、遂往、",
      "16": "受五千者、往而贸易、又获五千、",
      "17": "受二千者、亦获二千、",
      "18": "惟受一千者、往而掘地、藏其主之金、",
      "19": "久之、主归、与之会计、",
      "20": "受五千者至、又携五千曰、主付我五千、又获五千矣、",
      "21": "主曰、俞、善而忠之仆也、尔于寡者既忠、我将以多者任尔、可进于尔主之乐也、",
      "22": "受二千者至、曰、主付我二千、又获二千矣、",
      "23": "主曰、俞、善而忠之仆也、尔于寡者既忠、我将以多者任尔、可进于尔主之乐也、",
      "24": "受一千者亦至、曰、主、我知尔乃忍人、未播之处而获、未散之处而敛、",
      "25": "是以我惧、藏尔金于地、今尔故物犹存、",
      "26": "主曰、恶且惰之仆乎、尔知我未播而获、未散而敛、",
      "27": "则当以我金付金商、我至时、可以取其本、而获其息、",
      "28": "可夺其一千、予有十千者、",
      "29": "盖有者、将予之使其有余、无者、并其所有、亦将夺之、",
      "30": "其无益之仆、逐于幽暗、在彼有哀哭切齿矣、○",
      "31": "当人子偕诸使以其荣而临、坐其荣位、",
      "32": "万民集于其前、遂区别之、犹牧者区别绵羊山羊、",
      "33": "置绵羊于右、山羊于左、",
      "34": "王谓在右者曰、尔见宠于我父者、可前而承国、乃创世以来为尔所备者也、",
      "35": "盖我饥、尔食我、我渴、尔饮我、我为旅、尔馆我、",
      "36": "我裸、尔衣我、我病、尔顾我、我在狱、尔就我、",
      "37": "义者将应之曰、主、我何时见尔饥而食尔、渴而饮尔、",
      "38": "何时见尔旅而馆尔、裸而衣尔、",
      "39": "何时见尔病、或在狱、而就尔乎、",
      "40": "王将谓之曰、我诚语汝、既行之于我兄弟至微者之一、即行之于我也、",
      "41": "又谓在左者曰、尔服诅者、去我入永火、乃为魔及其使而备者也、",
      "42": "盖我饥、尔不食我、渴、尔不饮我、",
      "43": "为旅、尔不馆我、裸、尔不衣我、病及在狱、尔不顾我、",
      "44": "彼亦将应之曰、主、我何时见尔饥、渴、旅、裸、病、及在狱、而不事尔乎、",
      "45": "王将谓之曰、我诚语汝、既不行之于此至微者之一、即不行之于我也、",
      "46": "若人入永刑、惟义者入永生、"
    },
    "26": {
      "1": "耶稣言竟、谓门徒曰、",
      "2": "越二日乃逾越节、尔所知也、人子将见付、钉十架矣、",
      "3": "时、祭司诸长、及民间长老、集于大祭司该亚法院、",
      "4": "谋以诡计执耶稣杀之、",
      "5": "惟曰、毋于节期、恐民生乱、○",
      "6": "耶稣在伯大尼癞者西门家、",
      "7": "有妇以玉瓶盛至贵之膏就之、于席间沃其首、",
      "8": "门徒见之不悦、曰、恶用此靡费为哉、",
      "9": "此膏可鬻多金、以济贫也、",
      "10": "耶稣知其意、曰、何为难此妇乎、彼所行者善也、",
      "11": "盖尔恒有贫者偕、不恒有我也、",
      "12": "彼倾此膏于我躬、乃为我葬而行之、",
      "13": "我诚语汝、普天之下、凡宣福音之地、必述此妇所行、以为之记、○",
      "14": "时、十二徒之一、加略人犹大、诣祭司诸长曰、",
      "15": "尔欲予我几何、我以彼付尔、遂权金三十而予之、",
      "16": "自是犹大寻机付之、○",
      "17": "除酵节首日、门徒就耶稣曰、欲我何处为尔备逾越节筵乎、",
      "18": "曰、尔入城、诣某语之曰、师云、我时迩矣、将偕门徒守节于尔家、",
      "19": "门徒如命而备节筵、",
      "20": "既暮、耶稣偕十二徒席坐、",
      "21": "食间曰、我诚语汝、尔中一人、将卖我矣、",
      "22": "众忧甚、递相问曰、主、我乎、",
      "23": "曰、与我濡手于盂者、即卖我者也、",
      "24": "人子将逝、如经所载、惟卖人子者祸矣、其人不生为幸、",
      "25": "卖之者犹大问曰、夫子、我乎、曰、尔言之矣、",
      "26": "食间、耶稣取饼、祝而擘之、予门徒曰、取而食之、斯乃我身、",
      "27": "又取杯、谢而予之曰、尔皆饮之、",
      "28": "斯乃我血、即盟约之血、为众而流、以赦罪者也、",
      "29": "我语汝、今而后、我不复饮葡萄之汁、待他日我偕尔饮新者于我父国矣、○",
      "30": "既咏诗、遂出、往橄榄山、○",
      "31": "耶稣谓其徒曰、此夜尔曹皆将弃我、记有之、我击牧者、而羊散矣、",
      "32": "但我复起后、将先尔往加利利、",
      "33": "彼得曰、众虽弃尔、我终不尔弃、",
      "34": "耶稣曰、我诚语汝、此夜鸡未鸣、尔将三言不识我矣、",
      "35": "彼得曰、我即与尔偕亡、必不言不识尔、众门徒言亦如之、○",
      "36": "耶稣偕门徒至一处、名客西马尼、谓之曰、坐此、待我往彼祈祷、",
      "37": "遂携彼得及西庇太二子、忧戚惨怛、",
      "38": "曰、我心忧甚、濒死矣、尔曹留此、偕我儆醒、",
      "39": "少进、俯伏祈祷曰、我父欤、若或能之、则令此杯去我、然非从我所欲、乃从尔所欲也、",
      "40": "遂就门徒见其寝、谓彼得曰、尔曹不能偕我儆醒片时乎、",
      "41": "儆醒祈祷、免入诱惑、心固愿之、而身弱耳、",
      "42": "复进、祷曰、我父欤、若此杯不能去我、我必饮之、愿尔旨成焉、",
      "43": "又至、见门徒仍寝、以其目倦也、",
      "44": "去之、再进、三祷、言亦如之、",
      "45": "后就门徒、语之曰、今寝且安、时迩矣、人子见卖于恶人手矣、",
      "46": "起而偕行、卖我者近矣、○",
      "47": "言时、十二徒之一犹大、偕群众以刃与梃、自祭司诸长及民间长老而来、",
      "48": "卖师者与以号曰、我接吻者是也、可执之、",
      "49": "即就耶稣曰、夫子安、遂吻接之、",
      "50": "耶稣曰、友乎、尔来所欲为者为之、众遂前、执耶稣、",
      "51": "偕耶稣者一人、拔刃击大祭司仆、削其一耳、",
      "52": "耶稣曰、韬尔刃、凡执刃者、必亡于刃、",
      "53": "尔意我不能祈我父、为我遣十二营有余之天使乎、",
      "54": "若然、则经所云、此事必有者、何以得应乎、",
      "55": "遂语众曰、尔以刃与梃来执我、若捕盗乎、我日坐于殿训诲、尔不我执、",
      "56": "但此事悉成、以应先知之经焉、门徒皆离之而奔、○",
      "57": "执耶稣者曳至大祭司该亚法所、士子长老已集、",
      "58": "彼得远随耶稣、至大祭司院、入与诸隶同坐、欲观其竟、",
      "59": "祭司诸长及全公会、求妄证、攻耶稣以死之、",
      "60": "虽多妄证者至、亦未得其据、后有二人进曰、",
      "61": "此人曾言能毁上帝殿、三日建之、",
      "62": "大祭司起、问耶稣曰、尔无所答乎、斯人所证者何耶、",
      "63": "耶稣不答、大祭司曰、我指维生上帝、令尔誓而告我、尔果上帝子基督否、",
      "64": "耶稣曰、尔言之矣、且吾语汝、此后、尔曹将见人子坐有权者之右、乘云而来也、",
      "65": "大祭司自裂其衣、曰、僭妄哉若人、何用他证、尔已闻其僭妄矣、",
      "66": "尔意若何、佥曰、是宜死、",
      "67": "遂唾其面、拳击之、有手批之者曰、",
      "68": "基督乎、试言击尔者谁、○",
      "69": "彼得坐于院、有婢前曰、尔亦偕加利利人耶稣也、",
      "70": "彼得于众前弗承、曰、我不知尔云何也、",
      "71": "出至院门、又一婢见之、语同在者曰、彼亦偕拿撒勒人耶稣者、",
      "72": "彼得又弗承、且誓曰、我不识其人也、",
      "73": "少顷、旁立者前语彼得曰、尔诚其党、尔方言可证矣、",
      "74": "彼得诅且誓曰、我不识其人也、鸡即鸣、",
      "75": "彼得忆耶稣所言、鸡未鸣、尔将三言不识我、乃出而痛哭、"
    },
    "27": {
      "1": "平旦、祭司诸长、民间长老、谋攻耶稣以死之、",
      "2": "系而曳之、解于方伯彼拉多、○",
      "3": "时、卖师者犹大、见耶稣定罪、则悔、反其金三十于祭司诸长长老、",
      "4": "曰、我卖无辜者之血、有罪矣、佥曰、于我何与、尔自当之、",
      "5": "犹大掷金于殿、退而自缢、",
      "6": "祭司诸长取其金曰、此乃血值、贮库非宜、",
      "7": "遂共议以其金市陶人田、以瘗宾旅、",
      "8": "故其田迄今称血田焉、",
      "9": "乃应先知耶利米言云、彼取被估者之值三十金、即以色列人所估者、",
      "10": "以市陶人田、依主所命我也、○",
      "11": "耶稣立方伯前、方伯问曰、尔乃犹太人王乎、耶稣曰、尔言之矣、",
      "12": "祭司诸长长老讼之、耶稣不答、",
      "13": "彼拉多曰、斯人多端证尔、尔不闻乎、",
      "14": "耶稣不答一词、方伯奇甚、",
      "15": "届节期、方伯例释一囚、任众所欲、",
      "16": "时、有著名之囚巴拉巴、",
      "17": "众集、彼拉多曰、尔欲我孰释耶、巴拉巴乎、抑耶稣称基督者乎、",
      "18": "盖知其因媢嫉而付耶稣也、",
      "19": "方伯坐于堂、其妻使谓之曰、此义人、尔勿与也、以我今夜梦中、为之哀伤不胜焉、",
      "20": "祭司诸长、长老、唆众求释巴拉巴、而灭耶稣、",
      "21": "方伯谓众曰、二人中欲我孰释、曰、巴拉巴、",
      "22": "彼拉多曰、然则称基督之耶稣、何以处之、佥曰、钉之十架、",
      "23": "方伯曰、彼行何恶耶、众愈呼曰、钉之十架、",
      "24": "彼拉多见言之无济、反以滋乱、遂取水、众前盥手、曰、流此义人之血、非我罪也、尔自当之、",
      "25": "众皆应曰、其血归我、及我子孙、",
      "26": "遂释巴拉巴、鞭耶稣、付之钉十架、○",
      "27": "时、方伯之卒、携耶稣入署、集全营围之、",
      "28": "褫其衣、衣以绛袍、",
      "29": "编棘冕、冠其首、置苇于右手、跪其前、而戏之曰、犹太人王安哉、",
      "30": "且唾之、取苇击其首、",
      "31": "戏毕、褫其袍、衣以故衣、曳钉十架、○",
      "32": "众出、遇一古利奈人西门、强之偕往、负耶稣之十架、",
      "33": "至一地、名各各他、即髑髅处也、",
      "34": "以酒和胆饮之、耶稣尝而不饮、",
      "35": "既钉之十架、阄分其衣、",
      "36": "坐而守之、",
      "37": "置标于首、书曰、犹太人之王耶稣、",
      "38": "有二盗同钉十架、一左一右、",
      "39": "过者诮之、摇首曰、",
      "40": "尔毁殿、三日复建之、可自救也、尔若上帝子、则自十架下矣、",
      "41": "祭司诸长、士子、长老、亦如是戏之曰、",
      "42": "彼救他人、不能自救也、彼为以色列王、今自十架而下、我则信之、",
      "43": "彼恃上帝、上帝果悦之、今可拯之、盖彼曰、我乃上帝子也、",
      "44": "同钉之盗、亦如是诟之、○",
      "45": "自午正至申初、遍地晦冥、",
      "46": "约申初、耶稣大声呼曰、以利、以利、拉马、撒巴各大尼、即言我上帝、我上帝、何遗我也、",
      "47": "旁立者有人闻之曰、彼呼以利亚也、",
      "48": "其中一人疾趋、取海绒渍酰、束苇以饮之、",
      "49": "或曰、姑听之、试观以利亚来救之否、",
      "50": "耶稣复大声而呼、气遂绝、",
      "51": "殿幔自上至下裂为二、地震、磐裂、",
      "52": "墓启、既逝之圣、其身多有复起者、",
      "53": "迨耶稣复生后、出墓入圣京、见于多人、",
      "54": "百夫长及同守耶稣者、见地震与所历之事、惧甚、曰、此诚上帝子也、",
      "55": "有多妇自加利利从耶稣、而供事之者、在彼远观、",
      "56": "中有抹大拉之马利亚、雅各约西之母马利亚、及西庇太二子之母、○",
      "57": "既暮、有富人约瑟者、来自亚利马太、亦耶稣之徒也、",
      "58": "谒彼拉多、求耶稣尸、彼拉多命予之、",
      "59": "约瑟取尸、裹以洁枲布、",
      "60": "置诸己之新墓、凿于磐者、转大石于墓门而去、",
      "61": "有抹大拉之马利亚、及他马利亚、对茔而坐、○",
      "62": "翌日、即备节之次日、祭司诸长与法利赛人集、谒彼拉多曰、",
      "63": "大人、我侪忆彼惑人者、生时尝曰、三日后、我将复起、",
      "64": "是以请命固守其茔三日、恐其徒窃之、而以自死而起告民、则后此之谬、较甚于先矣、",
      "65": "彼拉多曰、尔有守兵、往尽乃心、固守之、",
      "66": "遂往、封石设兵、固守其茔焉、"
    },
    "28": {
      "1": "安息日甫竟、七日之首日昧爽、抹大拉之马利亚、及他马利亚、来观其茔、",
      "2": "地大震、主之使自天而下、转移其石而坐之、",
      "3": "其容如电、衣白如雪、",
      "4": "守者恐惧、战栗若死、",
      "5": "使者谓妇曰、勿惧、我知尔寻钉十架之耶稣、",
      "6": "彼不在此、已如其言而起矣、尔来观主卧处、",
      "7": "速往告其徒、彼自死而起、先尔往加利利、在彼必见之、我已告尔矣、",
      "8": "妇急离墓、惧且大喜、趋报门徒、",
      "9": "耶稣遇之曰、愿尔安、妇前抱其足、拜之、",
      "10": "耶稣曰、勿惧、往报我兄弟、使适加利利、在彼必见我焉、○",
      "11": "妇去时、守卒入城、以所历之事、报祭司诸长、",
      "12": "遂与长老集议、予卒多金、",
      "13": "曰、尔可云、我眠时、其徒夜来窃之、",
      "14": "倘闻于方伯、我则劝之、俾尔无虞、",
      "15": "卒受金、如所嘱而行、此言遍扬犹太人中、至于今日、○",
      "16": "十一门徒往加利利、至耶稣所言之山、",
      "17": "既见、则拜之、然犹有疑者、",
      "18": "耶稣前语之曰、在天在地之权、悉予我矣、",
      "19": "尔往招万民为徒、施之以洗、俾归父子圣神之名、",
      "20": "教之守我所命者、且我恒偕尔、迄于世末焉、"
    }
  },
  "Mak": {
    "1": {
      "1": "上帝子耶稣基督福音之始、",
      "2": "如先知以赛亚所载云、我遣我使在尔前、以修尔路、",
      "3": "有呼于野者、其声云、备主路、直其径、",
      "4": "约翰至、在野施洗、宣改悔之洗礼、俾罪得赦、",
      "5": "举犹太地、及耶路撒冷人、皆出就之、在约但河受其洗、而承己罪、",
      "6": "约翰身衣驼毛、腰束革带、食则蝗虫野蜜、",
      "7": "宣言曰、有后我来者、尤胜于我、即屈身解其履带、我亦弗堪、",
      "8": "我洗尔以水、彼将洗尔以圣神焉、○",
      "9": "时耶稣来自加利利之拿撒勒、在约但受洗于约翰、",
      "10": "由水而上、见天裂、圣神如鸽临之、",
      "11": "自天有声云、尔乃我之爱子、我所欣悦者、○",
      "12": "圣神即促耶稣适野、",
      "13": "在彼四旬、见试于撒但、与野兽处、天使事之、○",
      "14": "约翰下狱后、耶稣至加利利宣上帝福音、",
      "15": "曰、期已届矣、上帝国迩矣、宜改悔、信福音、○",
      "16": "耶稣经行加利利海滨、见西门与其弟安得烈、施网于海、盖渔者也、",
      "17": "耶稣谓之曰、从我、我将使尔为渔人者焉、",
      "18": "即舍网从之、",
      "19": "少进、见西庇太之子雅各、与其弟约翰、在舟补网、",
      "20": "招之、遂别父及佣人于舟而从焉、○",
      "21": "进迦百农、适安息日、耶稣入会堂训诲、",
      "22": "众奇其训、以其训人如操权者、非若士子也、",
      "23": "会堂中有患邪鬼者、",
      "24": "呼曰、拿撒勒耶稣、我侪与尔何涉、尔来灭我乎、我识尔为谁、乃上帝之圣者、",
      "25": "耶稣斥之曰、缄尔口、出之、",
      "26": "邪鬼拘挛其人、大呼而出、",
      "27": "众骇异、相问曰、此何耶、乃新教也、盖彼以权命邪鬼、而邪鬼顺之、",
      "28": "其声名遂洋溢于加利利四境、○",
      "29": "甫出会堂、与雅各约翰、进西门安得烈家、",
      "30": "西门之妻母病热偃卧、或以告耶稣、",
      "31": "耶稣前执其手、起之、热即退、妇遂供事之、○",
      "32": "及暮、日入时、有携诸病者、患鬼者、就之、",
      "33": "举邑皆集于门、",
      "34": "耶稣医诸病者、且逐多鬼、不许鬼言、以其识己也、○",
      "35": "诘朝昧爽、耶稣兴、出而适野祈焉、",
      "36": "西门与同人迹其所往、",
      "37": "既遇之、曰、众寻尔、",
      "38": "耶稣曰、偕我往附近乡邑、亦宣教于彼、盖我为是而来也、",
      "39": "遂遍进加利利会堂、宣教逐鬼、○",
      "40": "有癞者就之、跪而求曰、尔如允、必能洁我、",
      "41": "耶稣悯焉、伸手抚之、曰、吾允矣、尔其洁哉、",
      "42": "癞即除、其人洁矣、",
      "43": "耶稣严戒而遣之、",
      "44": "曰、慎勿告人、但往示身于祭司、因尔获洁、献摩西所命之礼、以证于众、",
      "45": "其人出、广宣而播扬之、致耶稣不复显然入城、爰居于野、四方就之、"
    },
    "2": {
      "1": "越数日、耶稣复进迦百农、众闻其在室、",
      "2": "咸集、致无隙地、门前亦然、耶稣与之言道、",
      "3": "有携瘫痪者来、为四人所舁、",
      "4": "以人众不得近、乃于耶稣所在、揭屋顶而穴之、缒瘫痪者及所卧之床而下、",
      "5": "耶稣见其信、谓瘫痪者曰、小子、尔罪赦矣、",
      "6": "士子数人在座、",
      "7": "意谓斯人何出此言、乃僭妄也、上帝而外、谁能赦罪乎、",
      "8": "耶稣心知其如是窃议、谓之曰、尔曹胡为心议斯事乎、",
      "9": "于瘫痪者言尔罪赦矣、与言起取床而行、孰易、",
      "10": "但令尔知人子在世、有权以赦罪耳、遂谓瘫痪者曰、",
      "11": "我命尔起、取床以归、",
      "12": "其人即起、于众前取床而出、众奇之、归荣上帝曰、我侪从未见若是者也、○",
      "13": "耶稣复出、沿海而行、众就之、遂训诲焉、",
      "14": "行时、见亚勒腓之子利未坐于税关、谓之曰、从我、遂起从之、",
      "15": "耶稣席坐于其家、诸税吏及罪人、与耶稣并其徒同坐、盖从之者众也、",
      "16": "法利赛人之士子、见耶稣与罪人税吏共食、语其徒曰、彼与税吏罪人饮食也、",
      "17": "耶稣闻之曰、健者不需医、惟病者需之、我来、非召义人、乃召罪人耳、○",
      "18": "适约翰之徒、与法利赛人禁食、或就耶稣曰、约翰之徒、与法利赛人之徒禁食、尔徒独不禁食、何也、",
      "19": "耶稣曰、新娶者偕在、贺婚者岂能禁食乎、新娶者尚在、不能禁食也、",
      "20": "惟日将至、新娶者见接而去、乃禁食耳、",
      "21": "未有以新布补旧衣者、若然、则所补之新者裂其旧者、其绽尤甚、",
      "22": "亦未有以新酒注旧革囊者、若然、则酒必裂囊、而酒与囊俱败、惟以新酒注于新囊焉、○",
      "23": "值安息日、耶稣经行田间、其徒摘穗、",
      "24": "法利赛人谓耶稣曰、彼行安息日所不宜行者何也、",
      "25": "耶稣曰、尔未读大卫与从者、匮而饥时所为乎、",
      "26": "当亚比亚他为大祭司时、入上帝室、食陈设饼、亦予从者、斯饼非祭司不宜食、",
      "27": "又曰、安息日为人而设、非人为安息日也、",
      "28": "是以人子亦为安息日之主、"
    },
    "3": {
      "1": "耶稣复入会堂、有枯一手者在焉、",
      "2": "众窥其于安息日医之否、意欲讼之、",
      "3": "耶稣谓手枯者曰、起、立于中、",
      "4": "语众曰、安息日行善行恶、救生杀生、孰宜、众默然、",
      "5": "耶稣怒而环视之、忧其心顽也、语手枯者曰、伸尔手、伸之、即愈、",
      "6": "法利赛人出、与希律党谋、何以灭之、○",
      "7": "耶稣偕其徒退往海滨、群众自加利利从之、",
      "8": "犹太耶路撒冷以土买约但外、及推罗西顿四境之人、闻其所行、就之者亦甚众、",
      "9": "耶稣因命其徒具小舟以待、俾免拥挤、",
      "10": "盖耶稣曾医多人、致凡病痛者、逼近欲扪之、",
      "11": "邪鬼见之、伏其前、呼曰、尔乃上帝子也、",
      "12": "耶稣严戒毋扬、○",
      "13": "遂登山、随所欲以召人、而人就之、",
      "14": "立十有二人偕己、遣之宣教、",
      "15": "且予以逐鬼之权、",
      "16": "有若西门、耶稣名之曰彼得、",
      "17": "西庇太之子雅各、与其弟约翰、此二人者、名之曰半尼其、即雷子也、",
      "18": "又有安得烈、腓力、巴多罗买、马太、多马、亚勒腓之子雅各、又达太、与加那尼人西门、",
      "19": "并加略人犹大、即卖师者、○",
      "20": "耶稣入室、众复集、致弗能食、",
      "21": "其亲属闻而出、欲执之、曰、彼狂矣、",
      "22": "自耶路撒冷而来之士子、曰、彼有别西卜、又曰、彼藉鬼王逐鬼耳、",
      "23": "耶稣呼之来、以喻谓之曰、撒但安能逐撒但乎、",
      "24": "夫国自相分争、其国弗能立、",
      "25": "家自相分争、其家弗能立、",
      "26": "若撒但分裂、起而自攻、亦弗能立、终必灭耳、",
      "27": "未有能入勇士之室、劫其器用者、必先缚勇士、而后劫其室也、",
      "28": "我诚语汝、世人之诸罪、及凡所出亵渎之言、皆将得赦、",
      "29": "惟亵渎圣神者、终不得赦、乃干永罪、",
      "30": "斯言也、因人谓其有邪鬼也、○",
      "31": "耶稣之母及其兄弟至、立于外、遣人呼之、",
      "32": "众环坐、谓之曰、尔母及兄弟在外觅尔、",
      "33": "耶稣曰、孰为我母我兄弟乎、",
      "34": "遂四顾环坐者曰、试视我母我兄弟、",
      "35": "盖凡行上帝旨者、即我兄弟姊妹及母也、"
    },
    "4": {
      "1": "耶稣复于海滨训诲、大众集就之、遂登舟浮海而坐、众立于岸、",
      "2": "乃多端设喻以训之、",
      "3": "曰听之哉、有播种者、出而播种、",
      "4": "播时、有落路旁者、鸟至、尽食之、",
      "5": "有落硗地者、厥土无多、以其浅薄、发萌则速、",
      "6": "日出曝之、无根而槁、",
      "7": "有落棘中者、棘起蔽之而不实、",
      "8": "有落沃壤者、发生滋长、结实三十倍、六十倍、百倍焉、",
      "9": "又曰、有耳以听者、宜听焉、○",
      "10": "耶稣燕居时、从者与十二徒、问诸喻之说、",
      "11": "耶稣曰、上帝国之奥、乃赐于尔、于外人则皆以喻焉、",
      "12": "俾其视而不明、听而不悟、恐其转移而获赦也、",
      "13": "又曰、斯喻尔未达乎、又安识诸喻耶、",
      "14": "夫播者、播道也、",
      "15": "播于路旁者、乃播以道、而彼既听矣、撒但骤至、将播于其衷者夺之、",
      "16": "播于硗地者、乃人听道、即欣受之、",
      "17": "惟内无根、则亦暂耳、及患难窘逐、因道而兴即厌弃矣、",
      "18": "播于棘中者、乃人听道、",
      "19": "且斯世之虑、货财之惑、及诸端物欲、入而蔽之、致不结实、",
      "20": "其播于沃壤者、乃人听道受之、结实三十倍、六十倍、百倍焉、○",
      "21": "又曰、人携灯、岂置于斗下床下、不置于檠上乎、",
      "22": "盖未有隐而不欲其彰、藏而不欲其露者、",
      "23": "有耳以听者、宜听焉、",
      "24": "又曰、慎所听也、尔以何量量人、亦将如是见量、且加于尔焉、",
      "25": "盖有者、将予之、无者、并其所有亦夺之、○",
      "26": "又曰、上帝国犹人播种于地、",
      "27": "夜寐夙兴、种发且长、彼不知其所以然、",
      "28": "夫地自生物、始而苗、继而穗、后则成谷、",
      "29": "既熟、则用镰、以获时至矣、○",
      "30": "又曰上帝国、我侪何以比之、抑以何喻表之耶、",
      "31": "犹芥种一粒、播于地、乃地上百种之至微者、",
      "32": "既播而长、大于诸蔬、且发巨枝、飞鸟栖于其荫、○",
      "33": "耶稣多以如斯之喻、论道于众、依其所能听者、",
      "34": "非以喻不与之言、燕居时、悉为其徒解之、○",
      "35": "是日既暮、谓其徒曰、可济彼岸、",
      "36": "耶稣尚在舟、门徒遂离众、载之同往、亦有他舟偕焉、",
      "37": "飓风大作、浪激入舟、几盈、",
      "38": "耶稣于舟尾枕而寝、门徒寤之、曰、夫子、不恤我侪之亡乎、",
      "39": "耶稣兴、斥风、谓海曰、静而息、风即止、乃大平定、",
      "40": "语门徒曰、奚惧、尚无信乎、",
      "41": "众骇甚、相语曰、彼何人斯、风与海亦顺之、"
    },
    "5": {
      "1": "至海之彼岸、格拉森地、",
      "2": "离舟时、有患邪鬼者、自墓出、即遇之、",
      "3": "其人素居于冢、虽以链、亦莫能缚之、",
      "4": "盖屡以桎以链缚之、则断链毁桎、弗克制之、",
      "5": "恒于冢于山、日夜号呼、以石自伤、",
      "6": "遥见耶稣、趋而拜之、",
      "7": "大呼曰、至高上帝之子耶稣、我与尔何涉、我赖上帝、恳尔莫我苦、",
      "8": "盖耶稣曾语之曰、邪鬼出其人也、",
      "9": "遂问之曰、尔何名、对曰、军、我侪多故也、",
      "10": "乃切求耶稣、勿使之出境、",
      "11": "适有群豕食于山、",
      "12": "众鬼求曰、使我入附于豕、",
      "13": "耶稣许之、即出而入豕、群豕突下山坡、投海而溺、数约二千、",
      "14": "牧者奔告城乡、众出、欲观其事、",
      "15": "既就耶稣、见患群鬼者、坐而衣衣自若、则惧、",
      "16": "见者以患鬼者所遇、及群豕之事、悉告于众、",
      "17": "众遂求耶稣出其境、",
      "18": "耶稣登舟时、曩患鬼者、求与之偕、",
      "19": "弗许、曰、归尔家、就尔属、以主为尔所行之大事、及若何矜恤尔者告之、",
      "20": "其人乃往、在低加波利、宣扬耶稣为己所行之大事、众悉奇之、○",
      "21": "耶稣乘舟、复济彼岸、大众聚集、就之于海滨、",
      "22": "有司会堂名睚鲁者、来见耶稣、伏其足下、",
      "23": "切求之曰、我幼女濒死、尔来以手按之、俾得愈而生焉、",
      "24": "耶稣偕之往、大众从而拥之、",
      "25": "有妇患痭十有二年、",
      "26": "曾由诸医而受多苦、尽耗所有、不见益而反剧、",
      "27": "闻耶稣事、于众中自后而来、扪其衣、",
      "28": "盖谓第扪其衣、则必愈焉、",
      "29": "其血源立涸、自觉痼疾已愈、",
      "30": "时耶稣觉有能力由己而出、乃于众中转身曰、扪我衣者谁耶、",
      "31": "其徒曰、尔见众拥尔、尚问谁扪我乎、",
      "32": "耶稣环视、欲见行此之妇、",
      "33": "妇知所成于己者、恐惧战栗、进伏其前、悉以实告、",
      "34": "耶稣曰、女乎、尔信救尔、安然而归、尔痼疾愈矣、○",
      "35": "言时、有自司会堂来者、曰、尔女亡矣、何尚劳夫子耶、",
      "36": "耶稣不顾其所言、谓司会堂者曰、毋惧、惟信而已、",
      "37": "乃于彼得、雅各、及雅各之弟约翰外、不许他人从行、",
      "38": "至司会堂者之家、见其纷扰、哭泣号啕、",
      "39": "既入则曰、胡为纷扰哭泣乎、女非死、乃寝耳、",
      "40": "众哂之、耶稣屏众、率女之父母与从者、入于女所、",
      "41": "执其手曰、大利大古米、译即幼女乎、吾语尔起、",
      "42": "女即起而行、盖年十有二矣、众甚骇异、",
      "43": "耶稣严戒之、毋令人知、且命食女焉、"
    },
    "6": {
      "1": "耶稣去彼、至故乡、门徒从之、",
      "2": "适安息日、训于会堂、众闻而奇之曰、斯焉得斯、所赋之智慧维何、有如是异能由其手而出耶、",
      "3": "此非木工乎、非马利亚之子、雅各约西犹大西门之昆弟乎、其姊妹非与我侪比邻乎、遂厌弃之、",
      "4": "耶稣曰、先知于故乡、宗族、室家外、莫不尊焉、",
      "5": "耶稣在彼得不得行异能、惟手按病者数人而医之、",
      "6": "且异其不信、乃周行诸乡训诲焉、○",
      "7": "耶稣召十二徒、耦而遣之、予之权以制邪鬼、",
      "8": "命勿携资斧、惟杖而已、勿粮勿袋、勿金于囊、",
      "9": "惟著履、毋衣二衣、",
      "10": "又曰、凡入人家、则居之、以至去时、",
      "11": "有不接尔、不听尔者、去时拂尔足尘、以证于众、",
      "12": "门徒遂往、宣言人宜改悔、",
      "13": "又逐诸鬼、以膏膏病者多人而医之、○",
      "14": "耶稣之名既彰、希律王闻之曰、施洗约翰自死而起、故此异能运行于彼焉、",
      "15": "或曰、以利亚也、或曰先知也、犹先知之一也、",
      "16": "惟希律则曰、我所斩之约翰起矣、",
      "17": "初、希律遣人执约翰系狱、为其弟腓力妻希罗底故、盖希律已娶之、",
      "18": "约翰曾谓之曰、纳弟妻非宜也、",
      "19": "于是希罗底怨之、欲杀之而弗得、",
      "20": "因希律敬畏约翰、知其义且圣、而庇之、闻其言、心多犹豫、而喜听之、",
      "21": "会逢其适、希律于诞辰设筵、宴诸大夫千夫长及加利利之尊者、",
      "22": "希罗底之女入舞、以娱希律及同筵者、王谓之曰、凡尔所欲、求则予之、",
      "23": "又矢之曰、尔所求者、即国之半、我亦予之、",
      "24": "女退、谓母曰、我当何求、曰、施洗约翰之首、",
      "25": "女亟入见王、求曰、我欲施洗约翰首、即置盘中予我、",
      "26": "王忧甚、然以矢故、又以同筵者在、不欲拒之、",
      "27": "乃命侍卫一人、取约翰首、遂斩之于狱、",
      "28": "置首于盘、以予女、女以予母、",
      "29": "约翰之徒闻之、来取其尸、葬于墓、○",
      "30": "使徒集就耶稣、悉以所行所教告之、",
      "31": "耶稣曰、尔曹潜往于野、憩息片时、盖往来者众、不遑暇食、",
      "32": "乃乘舟而往、",
      "33": "众见之、多有识之者、自诸邑徒步、趋而先至、",
      "34": "耶稣出、见大众、悯焉、以其犹羊无牧也、乃多端以教之、",
      "35": "日旰、门徒就之曰、地乃野、日已旰、",
      "36": "请散众、俾往村落市食、",
      "37": "耶稣曰、尔其食之、对曰、得毋以二十金往而市饼、以食之乎、",
      "38": "曰、尔有饼几何、其往观焉、既知、则曰、五饼二鱼、",
      "39": "遂命使众成列、坐于青草、",
      "40": "乃分队而坐、或百、或五十、",
      "41": "耶稣取五饼二鱼、仰天而祝、擘饼以予门徒、陈于众前、亦以二鱼分给诸人、",
      "42": "皆食而饱、",
      "43": "拾其屑及残鱼、盈筐十二、",
      "44": "食者五千人焉、○",
      "45": "耶稣促门徒登舟、先济彼岸、至伯赛大、俟己散众、",
      "46": "别后、登山祈祷、",
      "47": "既暮、舟在海中、耶稣独在岸、",
      "48": "见门徒鼓棹甚苦、风逆故也、夜约四更、履海就之、若欲经过者然、",
      "49": "门徒见其履海、以为鬼幻、则呼、",
      "50": "盖皆见之而惊、耶稣亟谓之曰、尔曹安心、我也、毋惧、",
      "51": "遂登舟就之、风乃息、众骇异不胜、",
      "52": "盖未悟擘饼之事、心顽故也、○",
      "53": "既济、至革尼撒勒地、泊岸、",
      "54": "离舟、众识之、",
      "55": "周驰四境、闻其所在、以榻舁病者就之、",
      "56": "凡耶稣所入、或村、或邑、或乡、众置病者于市、第求扪其衣缘、扪之者悉愈焉、"
    },
    "7": {
      "1": "法利赛人及士子数人、自耶路撒冷来、集就耶稣、",
      "2": "见其徒有以俗手以食者、即未盥手也、",
      "3": "盖法利赛人、与犹太众、执古人遗传、不力盥其手、则不食、",
      "4": "自市归、不浴不食、其受而守之者、更有多端、若杯爵铜器、亦洗之、",
      "5": "乃问耶稣曰、尔之门徒、不依古人遗传、以俗手而食、何也、",
      "6": "耶稣曰、善夫、以赛亚指尔伪善者之豫言也、如记云、斯民以口尊我、而心则远我、",
      "7": "其拜我徒然、以所教者、乃人所命也、",
      "8": "尔曹舍上帝诫、执人遗传、",
      "9": "又曰、诚哉、尔废上帝诫、守尔遗传也、",
      "10": "盖摩西曰、敬尔父母、又曰、詈父母者、必死之、",
      "11": "惟尔则曰、若人谓父母云、尔可由我得益者、乃各耳板、即谓已献于上帝、",
      "12": "则不许其再有所事于父母矣、",
      "13": "是尔以所授遗传、废上帝道也、尔之所为多类此、",
      "14": "遂复招众谓之曰、皆宜听我而悟焉、",
      "15": "未有自外入者能污人、",
      "16": "惟自内出者、斯污人也、",
      "17": "遂离众入室、其徒问此喻之说、",
      "18": "耶稣曰、尔亦如斯不悟乎、岂不知凡自外入者、不能污人、",
      "19": "因非入其心、乃入其腹、而遗于厕、斯言也、谓食物皆洁也、",
      "20": "又曰、出于人者、斯污人、",
      "21": "盖自内即自人心、出诸恶念、",
      "22": "如苟合、盗窃、凶杀、淫乱、贪婪、恶毒、诡骗、邪侈、妒嫉、讪谤、骄傲、狂悖、",
      "23": "凡斯恶行、皆自内出、而污人也、○",
      "24": "耶稣去彼、往推罗西顿境内、入一室、不欲人知、而不能隐、",
      "25": "适有一妇、其幼女患邪鬼、闻耶稣事、则来伏其足下、",
      "26": "斯妇乃希利尼人、叙利非尼基族也、求耶稣逐鬼出其女、",
      "27": "耶稣曰、容儿曹先饱、取其饼投狗、非宜也、",
      "28": "对曰、主、然、案下之狗、亦得食儿曹遗屑耳、",
      "29": "耶稣曰、因此一言、尔其往哉、鬼已出尔女矣、",
      "30": "妇归、见女卧于床、而鬼已出、○",
      "31": "耶稣出推罗境、过西顿、经低加波利境、至加利利海、",
      "32": "有携聋而口吃者、求其手按之、",
      "33": "耶稣引之离众、至僻处、以指探其耳、唾而扪其舌、",
      "34": "仰天叹曰、以法大、译即启也、",
      "35": "其耳即启、舌结解、而言明矣、",
      "36": "耶稣戒众、毋以告人、然愈戒而愈播扬、",
      "37": "众不胜奇异曰、其所为皆善、使聋者闻、哑者言矣、"
    },
    "8": {
      "1": "维时、大众复集、无所食、耶稣召其徒曰、",
      "2": "我悯斯众、已偕我三日而无食、",
      "3": "若遣之饥而归、途间必困惫、盖有远来者也、",
      "4": "门徒曰、此乃野、何由得饼、以饱斯众乎、",
      "5": "曰、尔有饼几何、对曰、七、",
      "6": "乃命众坐于地、取七饼祝而擘之、予门徒、使陈之、遂陈于众前、",
      "7": "又有小鱼数尾、既祝、亦使陈之、",
      "8": "众食而饱、拾其屑七篮、",
      "9": "食者约四千人、耶稣乃遣之、",
      "10": "偕其徒登舟、至大玛努他境、○",
      "11": "法利赛人出而诘之、求自天之兆以试之、",
      "12": "耶稣中心太息曰、斯世胡为求兆乎、我诚语汝、必不予之以兆、",
      "13": "于是去之、复登舟往彼岸、○",
      "14": "门徒忘携饼、舟中仅一饼耳、",
      "15": "耶稣戒之曰、慎之哉、当防法利赛人与希律之酵、",
      "16": "众相议曰、是为我侪无饼也、",
      "17": "耶稣知之曰、何因无饼而相议耶、尔犹未识未悟乎、尔心顽乎、",
      "18": "尔有目不见、有耳不闻、亦不忆乎、",
      "19": "我擘五饼予五千人、尔拾屑盈几筐乎、对曰、十二、",
      "20": "又七饼予四千人、尔拾屑盈几篮乎、对曰、七、",
      "21": "曰、尔尚不悟乎、○",
      "22": "至伯赛大、有携瞽者就之、求其扪焉、",
      "23": "乃执瞽者手、携出村外、唾其目、以手按之、曰、有所见否、",
      "24": "瞽者仰视曰、我见人矣、观其若树而行也、",
      "25": "复手按其目、其人凝视则愈、明见庶物、",
      "26": "遂遣之归、曰、勿入村、○",
      "27": "耶稣与门徒往该撒利亚腓立比诸乡、途间问曰、人谓我为谁、",
      "28": "对曰、施洗之约翰、或云以利亚、或云先知之一、",
      "29": "曰、尔曹谓我为谁、彼得对曰、尔乃基督、",
      "30": "遂戒之、毋以告人、",
      "31": "由是始诲之曰、人子必受诸苦、为长老祭司诸长士子所弃、且见杀、三日复起、",
      "32": "耶稣明出此言、彼得援而谏之、",
      "33": "耶稣回顾门徒、责彼得曰、撒但退、以尔不体上帝之事、乃体人之事耳、",
      "34": "遂召众与门徒、语之曰、欲从我者、当克己、负其十架以从、",
      "35": "盖欲救其生者、将丧之、为我及福音丧其生者、将救之、",
      "36": "利尽天下、而失其生、何益之有、",
      "37": "人将以何者易其生乎、",
      "38": "当此奸恶之世、凡耻我及我之道者、人子以父之荣、偕圣使而临时、亦将耻其人矣、"
    },
    "9": {
      "1": "耶稣曰、我诚语汝、立于此者、有人未死之先、得见上帝国乘权而临也、○",
      "2": "越六日、耶稣携彼得、雅各、约翰、潜陟高山、当前变状、",
      "3": "其衣灿烂皎白、世之漂者、无能白之若此、",
      "4": "有以利亚摩西见、与之语、",
      "5": "彼得谓耶稣曰、夫子、我侪在此善矣、容结三庐、一为尔、一为摩西、一为以利亚、",
      "6": "盖不自知所谓、皆惧甚故也、",
      "7": "云适覆之、有声自云出曰、此我爱子、尔其听之、",
      "8": "忽尔环视、不复见人、惟耶稣而已、○",
      "9": "下山时、耶稣戒之曰、人子尚未自死复起、毋以所见告人、",
      "10": "门徒服膺斯言、互议自死复起何意、",
      "11": "乃问之曰、士子言以利亚必先至、何欤、",
      "12": "耶稣曰、以利亚果先至、兴复诸事、但记云、人子必经诸苦、为人所忽、何耶、",
      "13": "我语汝、以利亚已至、而人任意待之、如所记焉、○",
      "14": "至门徒所、见大众环之、士子与之辩论、",
      "15": "众见耶稣、甚异之、趋前问安、",
      "16": "耶稣问之曰、尔与之辩论者何、",
      "17": "众中一人对曰、夫子、我携我子就尔、彼患哑鬼、",
      "18": "随在执之、倾跌之、则流涎嚼齿、而枯槁焉、我请尔徒逐之、而不能也、",
      "19": "耶稣曰、不信之世、我偕尔至几何时、忍尔至几何时乎、携之就我、",
      "20": "遂携之至、一见耶稣、鬼即拘挛之、其人仆地、辗转流涎、",
      "21": "耶稣问其父曰、患此自何时乎、对曰、自少时、",
      "22": "鬼屡投之于火于水、欲灭之、傥尔能为、则悯而助我侪、",
      "23": "耶稣曰、何云傥尔能为、于信者无不能也、",
      "24": "子之父即呼曰、我信矣、设有未尽、其助余、",
      "25": "耶稣见众趋集、则叱邪鬼曰、喑聋之鬼、我命尔出、毋复入之、",
      "26": "鬼号呼、极拘挛之、乃出、其子若死、人多谓其已死矣、",
      "27": "耶稣执其手扶之、遂起、",
      "28": "既入室、门徒窃问曰、我侪不能逐之、何耶、",
      "29": "耶稣曰、斯类也、藉非祈祷、无能出之、○",
      "30": "于是去彼、经加利利、不欲人知、",
      "31": "诲其徒曰、人子将见付于人手、杀之、三日复起、",
      "32": "门徒未达、而不敢问、○",
      "33": "至迦百农、耶稣在室、问其徒曰、尔途间所议者何、",
      "34": "门徒默然、因其争辩孰大也、",
      "35": "耶稣坐、呼十二徒曰、欲为首者、必为众末、为众役也、",
      "36": "遂以孩提置其中、且抱之、",
      "37": "语门徒曰、凡因我名接一若是孩提者、即接我、接我者、非接我、乃接遣我者也、○",
      "38": "约翰谓耶稣曰、夫子、我侪见一人、以尔名逐鬼、禁之、以其不从我侪也、",
      "39": "耶稣曰、毋、盖未有以我名行异能、而遽诽我者也、",
      "40": "不敌我侪者、即向我侪也、",
      "41": "凡因尔属基督、以一杯水饮尔者、我诚语汝、断不失其赏也、",
      "42": "凡陷信我小子之一者、宁以巨磨悬其颈、投于海、",
      "43": null,
      "44": "傥尔一手陷尔、则斫之、宁残而入于生、胜有二手入地狱不灭之火、",
      "45": null,
      "46": "傥尔一足陷尔、则斫之、宁跛而入于生、胜有二足投于地狱不灭之火、",
      "47": "傥尔一目陷尔、则去之、宁一目而进上帝国、胜有二目投于地狱、",
      "48": "在彼虫不死、火不灭、",
      "49": "盖凡人必盐之以火、",
      "50": "盐善矣、若失其咸、何以调之、尔曹宜自有盐、而相和也、"
    },
    "10": {
      "1": "耶稣去彼、至犹太境、及约但外、众复集就之、耶稣如常训诲、",
      "2": "有法利赛人就而问曰、人出妻可乎、盖试之也、",
      "3": "耶稣曰、摩西命尔何耶、",
      "4": "曰摩西许书离书出之、",
      "5": "耶稣曰、以尔必顽、故书斯命予尔、",
      "6": "然自造物之始、即造男女、",
      "7": "缘此、人必离父母、胶漆其妻、",
      "8": "二者成为一体、如是、不复为二、乃一体矣、",
      "9": "故上帝所耦者、人不可分之也、",
      "10": "入室、门徒复以此问之、",
      "11": "耶稣曰、凡弃妻而他娶者、乃负妻行淫也、",
      "12": "妻弃夫而他适者、亦行淫也、○",
      "13": "有携孩提就耶稣、欲其扪之者、门徒斥之、",
      "14": "耶稣见而不悦曰、容孩提就我、勿禁之、盖属上帝国者、乃如是人也、",
      "15": "我诚语汝、凡承上帝国、而不如孩提者、断不得入也、",
      "16": "乃抱之、按手而祝焉、○",
      "17": "耶稣出于途、有趋就者、跪而问曰、善哉、夫子、我当何为、以承永生、",
      "18": "耶稣曰、何善我乎、善者惟一、上帝而已、",
      "19": "夫诸诫尔所识也、毋杀、毋淫、毋窃、毋妄证、毋欺诈、敬尔父母、",
      "20": "对曰、夫子、凡此、我自幼悉守之矣、",
      "21": "耶稣顾而爱之曰、尔犹缺一、往鬻所有以济贫、则将有财于天、且来从我、",
      "22": "其人闻言色沮、愀然而去、赀厚故也、○",
      "23": "耶稣环视、谓其徒曰、有财者入上帝国、难矣哉、",
      "24": "门徒异其言、耶稣又曰、小子、恃财者入上帝国、难矣哉、",
      "25": "驼穿针孔、较富者入上帝国犹易也、",
      "26": "门徒讶甚、曰、然则谁能得救乎、",
      "27": "耶稣目之曰、于人固不能、于上帝则不然、盖上帝无不能也、",
      "28": "彼得曰、我侪已舍一切以从尔矣、",
      "29": "耶稣曰、我诚语汝、为我及福音、舍屋宇、兄弟、姊妹、父母、子女、田畴者、",
      "30": "未有不于今时获百倍、即屋宇、兄弟、姊妹、母子、田畴、兼之窘逐、而来世获永生也、",
      "31": "然多有先者将为后、而后者先也、○",
      "32": "上耶路撒冷时、途间、耶稣行于前、门徒异之、从者惧焉、耶稣复携十二徒、以己将遇之事告之、",
      "33": "曰、我侪上耶路撒冷、人子见付于祭司诸长及士子、拟以死、付之异邦人、",
      "34": "戏之、唾之、扑而杀之、三日复起、○",
      "35": "西庇太之子雅各约翰进曰、夫子、我所求尔者、愿为我行之、",
      "36": "耶稣曰、欲我何为、",
      "37": "对曰尔荣时、赐我侪一坐尔左、一坐尔右、",
      "38": "耶稣曰、尔所求者、尔不知也、我饮之杯、尔能饮乎、我受之洗、尔能受乎、",
      "39": "对曰、能、曰、我饮之杯、尔将饮之、我受之洗、尔将受之、",
      "40": "但坐我左右、非我得赐、惟为谁备之、则谁赐、",
      "41": "十徒闻之、则憾雅各约翰、",
      "42": "耶稣召之曰、所谓君异邦者主其治、而大人执其权、尔所知也、",
      "43": "惟尔中不然、欲为大者、必为尔役、",
      "44": "欲为首者、必为众仆、",
      "45": "盖人子至、非以役人、乃役于人、且舍生为众赎也、○",
      "46": "至耶利哥、偕门徒及大众出邑时、有瞽而乞者、底买之子巴底买、坐于路旁、",
      "47": "闻为拿撒勒人耶稣、呼曰、大卫之裔耶稣、矜恤我、",
      "48": "众责之、使缄默、彼愈呼曰、大卫之裔、矜恤我、",
      "49": "耶稣止、命召瞽者来、众乃召之曰、安尔心、起、耶稣召尔矣、",
      "50": "即弃衣亟起、而就耶稣、",
      "51": "耶稣曰、欲我何为、瞽者对曰、夫子、我欲得见、",
      "52": "耶稣曰、往哉、尔信愈尔矣、遂得见、从耶稣于路、"
    },
    "11": {
      "1": "近耶路撒冷、至橄榄山之伯法其、及伯大尼、耶稣遣其徒二人、",
      "2": "语之曰、尔往前村、至则见小驴絷焉、从无乘之者、解而牵之来、",
      "3": "傥人问尔胡为行是、则曰主需之、彼必立遣之、",
      "4": "遂往、遇小驴絷于门外衢间、解之、",
      "5": "旁立者曰、解驴何为、",
      "6": "遂以耶稣之言对、许之、",
      "7": "乃牵小驴就耶稣、置己衣于上、耶稣乘之、",
      "8": "多有以己衣布于路者、或伐田间树枝布之、",
      "9": "前行后从者呼曰、和散那、即求救之意奉主名而来者、宜颂也、",
      "10": "临格之国、即我祖大卫之国、宜颂也、高高在上欤、和散那、○",
      "11": "耶稣进耶路撒冷、入殿、环视诸物、既暮、偕十二徒出、至伯大尼、○",
      "12": "翌日、出伯大尼、耶稣饥、",
      "13": "遥见无花果树有叶、就之、意于其上或有所得、及至、惟叶而已、盖非果期也、",
      "14": "耶稣谓树曰、今而后、永无人由尔食果矣、其徒闻之、○",
      "15": "至耶路撒冷、耶稣入殿、逐其中贸易者、倾兑钱者之几、及鬻鸽者之椅、",
      "16": "且不许人携具过殿、",
      "17": "诲之曰、记不云乎、吾室必称万邦祈祷之室、而尔曹以为盗巢也、",
      "18": "祭司诸长及士子闻此、谋何以灭之、盖惧之、以众奇其训也、○",
      "19": "每及暮、耶稣出城、○",
      "20": "朝经无花果树、见自根而槁、",
      "21": "彼得忆而言曰、夫子、试观尔所诅之无花果树已槁矣、",
      "22": "耶稣曰、宜信上帝、",
      "23": "我诚语汝、凡命此山移而投海、中心不疑、惟信所言必成者、则必得之也、",
      "24": "故我语尔、凡尔所祷而求者、信其已得、则必得之、",
      "25": null,
      "26": "立而祷时、傥有憾于人、则恕之、致尔天父亦恕尔过焉、○",
      "27": "复至耶路撒冷、耶稣行于殿、祭司诸长士子长老就之、",
      "28": "曰、尔以何权行是、赐尔行此权者谁耶、",
      "29": "耶稣曰、我试问尔一言、尔答我、则我告尔以何权行是、",
      "30": "约翰之洗、自天乎、自人乎、尔其答之、",
      "31": "其人窃议曰、若云自天、彼必曰曷不信之、",
      "32": "若云自人、则又畏民、盖皆以约翰为先知也、",
      "33": "遂对曰、不知也、耶稣曰、我亦不告尔以何权行是矣、"
    },
    "12": {
      "1": "耶稣以喻语众曰、有植葡萄园者、环之以篱、掘酒醡、建望楼、租与农夫、遂往异地、",
      "2": "届期、遣一仆就农夫、取葡萄园之果、",
      "3": "农夫执而扑之、使之徒返、",
      "4": "复遣他仆、农夫伤其首、且辱之、",
      "5": "又遣一仆、农夫杀之、复遣多仆、或扑或杀、",
      "6": "尚有爱子、卒遣之、曰、彼必敬我子矣、",
      "7": "农夫相语曰、此其嗣子、且来杀之、则业归我矣、",
      "8": "遂执而杀之、弃诸园外、",
      "9": "园主将何为、必至灭此农夫、以园付他人焉、",
      "10": "经云、工师所弃之石、成为屋隅首石、",
      "11": "此主所为者、我目而奇之、尔未读乎、",
      "12": "其人知斯喻指己而言、欲执之、而畏众、遂去之、○",
      "13": "后遣法利赛与希律党数人、欲即其言以陷之、",
      "14": "既至、谓之曰、夫子、我知尔乃诚者、不徇乎人、盖不以貌取人、而诚以上帝道训人者也、纳税于该撒宜否、我侪纳乎、否乎、",
      "15": "耶稣知其诈、曰、何试我耶、取一钱予我观之、",
      "16": "遂取之、耶稣曰、是像与号为谁、对曰、该撒、",
      "17": "曰、以该撒之物纳该撒、以上帝之物纳上帝、众甚奇之、○",
      "18": "有撒都该人、即言无复起者、就而问曰、",
      "19": "夫子、摩西书于我云、若人兄死、遗妻而无子、其弟当纳其妻、生子以嗣兄、",
      "20": "有兄弟七人、长者娶妻、无子而死、",
      "21": "其二纳之、亦无子而死、其三亦然、",
      "22": "七人皆取之而无子、厥后妇亦死、",
      "23": "复起时、将为谁之妻乎、盖七人皆纳之矣、",
      "24": "耶稣曰、尔之误、非因不识经、与上帝之能乎、",
      "25": "盖自死复起时、不娶不嫁、如天使然、",
      "26": "论死者复起、尔未读摩西书棘丛篇乎、上帝谕之曰、吾乃亚伯拉罕之上帝、以撒之上帝、雅各之上帝、",
      "27": "是上帝非死者之上帝、乃生者之上帝也、尔曹误甚矣、○",
      "28": "有士子一人来、闻其辩论、见耶稣应对者善、问之曰、诸诫中孰为首、",
      "29": "耶稣曰、其首云、以色列其听之、主我侪之上帝、惟一耳、",
      "30": "宜尽心、尽性、尽意、尽力、爱主尔之上帝、",
      "31": "其次则爱邻如己、诫未有大于斯二者、",
      "32": "士子曰、夫子言上帝惟一、诚善矣、其外无他也、",
      "33": "且尽心、尽意、尽力爱主、又爱邻如己、则愈于诸燔牲祭祀矣、",
      "34": "耶稣见其应对明敏、乃曰、尔去上帝国不远矣、自是无敢问之者、○",
      "35": "耶稣于殿训诲、曰、士子何言基督为大卫裔乎、",
      "36": "大卫感于圣神自言曰、主谓我主云、坐我右、俟我使尔敌为尔足几、",
      "37": "夫大卫自称基督为主、则何为其裔乎、众皆乐闻之、○",
      "38": "耶稣训诲时、曰、谨防士子、好衣长服而游、受祝于市、",
      "39": "会堂高座、筵间首位、",
      "40": "乃吞嫠妇家资、佯为长祈、其受刑必尤重也、○",
      "41": "耶稣对库而坐、见众以钱输库、诸富者多输之、",
      "42": "有贫嫠至、输钱二、即一厘也、",
      "43": "遂召其徒、谓之曰、我诚语汝、此贫嫠所输者、较众尤多、",
      "44": "盖众由其羡余、彼则由其不足、而尽输所有、即其所藉以生者也、"
    },
    "13": {
      "1": "耶稣出殿、其徒之一曰、夫子、试观斯石若何、屋宇若何、",
      "2": "耶稣曰、尔见斯大宇耶、将无一石遗于石上、而弗圮也、○",
      "3": "耶稣于橄榄山对殿而坐、彼得、雅各、约翰、安得烈、窃问曰、",
      "4": "请告我、何时有是、此诸事将成、有何兆乎、",
      "5": "耶稣曰、慎勿为人所惑、",
      "6": "将多有冒我名而来者、曰、我基督也、致惑多人、",
      "7": "且尔将闻战及战之风声、毋惧、此事必有、惟末期未至耳、",
      "8": "民将攻民、国将攻国、随在地震饥馑、斯乃劬劳之始也、○",
      "9": "尔宜自慎、人将付尔于公会、挞尔于会堂、且为我故、将立于侯王前、而为之证、",
      "10": "福音必先传于万国、",
      "11": "曳尔付尔时、毋先虑何以言、当时赐尔何言、则言之、盖非尔言、乃圣神也、",
      "12": "兄将致弟于死、父之于子亦然、子将攻其父母而死之、",
      "13": "尔因我名为众所憾、惟终忍者得救也、○",
      "14": "读经者宜悟哉、尔见秽恶摧残者、立于不当立之地、斯时也、居犹太者宜遁于山、",
      "15": "乘屋者勿下、勿入室取物、",
      "16": "在田者勿归取衣、",
      "17": "妊妇乳妇祸矣、",
      "18": "宜祈祷、免冬时值此也、",
      "19": "盖是时将有灾难、自上帝造物之始、以迄于今、未尝如此、后永无之、",
      "20": "若主未减其日、则无得救者、但为选民故、乃减其日也、",
      "21": "时、若有告尔基督在此、或在彼、勿信、",
      "22": "盖将有伪基督伪先知起、施异迹奇事、设能惑选民、则亦惑之矣、",
      "23": "慎之哉、我悉豫告尔矣、○",
      "24": "当是时也、灾难之后、日将冥、月无光、",
      "25": "星陨自天、天象震动、",
      "26": "且见人子以大权大荣、乘云而来、",
      "27": "必遣诸使、集厥选民于四方、自地之极、至天之涯、○",
      "28": "可由无花果树取譬、其枝柔叶萌、则知夏近矣、",
      "29": "如是、尔见此事将成、则知人子近已及门矣、",
      "30": "我诚语汝、此代未逝、斯事皆成、",
      "31": "天地必废、我言不废、",
      "32": "然其日其时、人不知、天使与子亦不知、惟父知之、",
      "33": "慎之哉、儆醒祈祷、以尔不知其期也、",
      "34": "譬人去家远游、委权于仆、各有所司、命阍者儆醒、",
      "35": "是以尔宜儆醒、因不知家主何时至、或昏暮、或夜半、或鸡鸣、或平旦、",
      "36": "恐突如其来、遇尔寝焉、",
      "37": "我所语尔者、亦以语众、宜儆醒也、"
    },
    "14": {
      "1": "越二日乃逾越节、即除酵节也、祭司诸长士子、谋以诡计执耶稣而杀之、",
      "2": "曰、勿于节期、恐民生乱、○",
      "3": "耶稣在伯大尼癞者西门家席坐、一妇以玉瓶盛至纯至贵那达膏来、破玉瓶、沃其首、",
      "4": "有憾之者曰、靡费此膏何为耶、",
      "5": "此膏可鬻金三十有奇、以济贫也、遂尤之、",
      "6": "耶稣曰、姑听之、何难之耶、其行于我者善也、",
      "7": "盖尔恒有贫者偕、欲善视之、随时皆能、惟不恒有我也、",
      "8": "妇乃以其所能者为之、豫膏我躬、以备葬耳、",
      "9": "我诚语汝、普天之下、凡宣福音之地、必述此妇所行、以为之记、○",
      "10": "十二徒之一、加略人犹大、诣祭司诸长、欲以耶稣付之、",
      "11": "彼闻之喜、许予之金、遂寻机付之、○",
      "12": "除酵节首日、即宰逾越节羔之期也、其徒曰、欲我何处备尔食逾越节筵乎、",
      "13": "耶稣遣其徒二人、语之曰、尔往入城、将遇携水瓶者、尔从之、",
      "14": "入何所、即谓其家主曰、师云、客舍安在、将偕我徒食逾越节筵于彼也、",
      "15": "彼将以大楼示尔、陈设已具、在彼可为我侪备焉、",
      "16": "门徒出、入城、果如所言、遂备节筵、○",
      "17": "既暮、耶稣偕十二徒至、",
      "18": "席间曰、我诚语汝、尔中一人与我共食、将卖我矣、",
      "19": "门徒忧之、递相问曰、我乎、",
      "20": "耶稣曰、彼十二中之一、与我濡手于盂者是也、",
      "21": "人子将逝、如经所载、惟卖人子者祸矣、其人不生为幸、○",
      "22": "食时、耶稣取饼、祝而擘之、予门徒曰、取之、斯乃我身、",
      "23": "又取杯、谢而予之、众皆饮焉、",
      "24": "耶稣曰、斯乃我血、即盟约之血、为众而流者、",
      "25": "我诚语汝、我不复饮葡萄之汁、迨他日我饮新者于上帝国矣、○",
      "26": "既咏诗、遂出、往橄榄山、○",
      "27": "耶稣谓其徒曰、尔皆将弃我、记有之、我击牧者、而羊散矣、",
      "28": "但我复起后、将先尔往加利利、",
      "29": "彼得曰、众虽弃尔、惟我不然、",
      "30": "耶稣曰、我诚语汝、今夜鸡二鸣之先、尔将三言不识我矣、",
      "31": "彼得力言曰、我即与尔偕亡、必不言不识尔、众言亦如之、○",
      "32": "至一处、名客西马尼、耶稣谓门徒曰、坐此、俟我祈祷、",
      "33": "遂携彼得雅各约翰偕往、惊骇惨怛、",
      "34": "曰、我心忧甚、濒死矣、尔曹留此儆醒、",
      "35": "少进、伏地祈曰、若或能之、俾免此时、",
      "36": "又曰、阿爸、父乎、尔诸事能之、使此杯去我、然非从我所欲、乃从尔所欲也、",
      "37": "既返、见门徒寝、语彼得曰、西门、尔寝乎、不能儆醒片时乎、",
      "38": "儆醒祈祷、免入诱惑、心固愿之、而身弱耳、",
      "39": "又往祈祷、言亦如之、",
      "40": "复返、见门徒仍寝、因目倦甚、不知所对、",
      "41": "三返、谓之曰、今寝且安、已矣、时至矣、人子见卖于恶人手矣、",
      "42": "起而偕行、卖我者近矣、○",
      "43": "言时、十二徒之一犹大、偕众以刃与梃、自祭司诸长、士子、长老、而来、",
      "44": "卖之者曾予以号曰、我接吻者是也、执而固曳之、",
      "45": "至则就耶稣曰、夫子、遂吻接之、",
      "46": "众乃着手执之、",
      "47": "旁立者一人、拔刃击大祭司仆、削其一耳、",
      "48": "耶稣语众曰、尔以刃与梃来执我、若捕盗乎、",
      "49": "我日偕尔于殿训诲、尔不我执、然经所载必应矣、",
      "50": "门徒皆离之而奔、○",
      "51": "有少者裸而披以枲布从耶稣、众执之、",
      "52": "遂弃枲布、裸而奔、○",
      "53": "众曳耶稣至大祭司前、祭司诸长、长老、士子咸集、",
      "54": "彼得远从耶稣、入大祭司院、与诸隶同坐而向火、",
      "55": "祭司诸长及全公会、求证攻耶稣而死之、弗得、",
      "56": "盖以妄证攻之者多、而所证不符、",
      "57": "有起而妄证者数人、",
      "58": "曰、我侪尝闻其言云、此殿乃手所作、我将毁之、三日别建一殿、非手所作者、",
      "59": "但其所证亦不符、",
      "60": "大祭司立于中、问耶稣曰、尔无所答乎、斯人所证者何耶、",
      "61": "耶稣不答、大祭司复问曰、尔乃宜颂者之子基督乎、",
      "62": "耶稣曰、是也、尔曹将见人子坐有权者之右、乘云而来也、",
      "63": "大祭司自裂其衣、曰、安用他证乎、",
      "64": "尔已闻其僭妄矣、尔意若何、众拟其宜死、",
      "65": "或唾之、且掩其面、以拳击之曰、尔试豫言焉、诸隶执而批之、○",
      "66": "彼得在院内、大祭司之婢至、",
      "67": "见彼得向火、目之曰、尔亦偕拿撒勒人耶稣者、",
      "68": "彼得弗承、曰、我不知、亦不识尔云何也、遂出、至前院、鸡即鸣、",
      "69": "婢见之、复语旁立者曰、彼亦其党、",
      "70": "彼得复不承、顷之、旁立者谓之曰、尔诚其党、以尔乃加利利人也、",
      "71": "彼得诅且誓曰、尔所言若人、我不识也、",
      "72": "鸡再鸣矣、彼得忆耶稣所言、鸡二鸣之先、尔将三言不识我、思之则哭矣、"
    },
    "15": {
      "1": "及晨、祭司诸长、长老、士子、全会共议、遂系耶稣、曳而付于彼拉多、",
      "2": "彼拉多问曰、尔为犹太人王乎、答曰、尔言之矣、",
      "3": "祭司诸长多端讼之、",
      "4": "彼立多复问曰、尔无所答乎、众何多端讼尔也、",
      "5": "耶稣终不答、彼拉多奇之、",
      "6": "届节期、方伯例释一囚、任众所求、",
      "7": "有巴拉巴者、与叛者同系、若辈叛时、曾杀人焉、",
      "8": "众进、求其依例而行、",
      "9": "彼拉多曰、尔欲我释犹太人王乎、",
      "10": "盖知祭司诸长、因媢嫉而付之也、",
      "11": "祭司诸长唆众、宁释巴拉巴、",
      "12": "彼拉多复语之曰、然则尔所谓犹太人王者、我何以处之、",
      "13": "众又呼曰、钉之十架、",
      "14": "彼拉多曰、彼行何恶耶、众愈呼曰、钉之十架、",
      "15": "彼拉多欲惬众意、乃释巴拉巴、鞭耶稣、付之钉十架、○",
      "16": "士卒曳之入院、即公廨也、召集全营、",
      "17": "衣以紫袍、编棘冕冠之、",
      "18": "致敬曰、犹太人王、安哉、",
      "19": "又以苇击其首、唾之、屈膝拜之、",
      "20": "戏毕、褫紫袍、衣以故衣、曳出、以钉十架、○",
      "21": "有古利奈人西门、即亚力山大与鲁孚之父、来自田间、经此、众强之偕往、负耶稣之十架、",
      "22": "众携耶稣至各各他、译即髑髅处、",
      "23": "以酒和没药饮之、弗受、",
      "24": "遂钉之十架、阄分其衣、以观孰得、",
      "25": "钉时、乃在巳初、",
      "26": "标其罪状书曰、犹太人王、",
      "27": "有二盗同钉、一左一右、",
      "28": null,
      "29": "过者诮之、摇首曰、噫、尔毁殿、三日复建之、",
      "30": "可自救、由十架而下也、",
      "31": "祭司诸长、与士子、亦如是戏之、相语曰、彼救他人、不能自救耶、",
      "32": "以色列王基督、今可由十架而下、俾我见而信也、同钉者亦诟之、○",
      "33": "自午正至申初、遍地晦冥、",
      "34": "申初、耶稣大声呼曰、以利、以利、拉马撒巴各大尼、译即我上帝、我上帝、何遗我耶、",
      "35": "旁立者有人闻之曰、彼呼以利亚也、",
      "36": "一人趋前、以海绒渍酰、束于苇以饮之、曰、姑听之、试观以利亚来取之下否、",
      "37": "耶稣大声而呼、气遂绝、",
      "38": "殿幔自上至下裂为二、",
      "39": "百夫长立于前、见其如是气绝、则曰、斯人诚上帝子也、",
      "40": "有数妇远观、中有抹大拉之马利亚、少雅各与约西之母马利亚、并撒罗米、",
      "41": "即耶稣在加利利时、从而供事之者、又有多妇、即与之同上耶路撒冷者、○",
      "42": "是日乃备节之日、即安息之前一日、",
      "43": "既暮、有亚利马太之约瑟来、彼乃尊贵议士、仰慕上帝国者、毅然入见彼拉多、求耶稣尸、",
      "44": "彼拉多奇耶稣已死、召百夫长问其死久否、",
      "45": "既知之、则以尸予约瑟、",
      "46": "约瑟市枲布、取尸下、裹之、葬于磐凿之墓、转石于墓门、",
      "47": "抹大拉之马利亚、及约西之母马利亚、见其葬处、"
    },
    "16": {
      "1": "安息日既过、抹大拉之马利亚、与雅各之母马利亚、及撒罗米、市香品、欲往膏耶稣、",
      "2": "七日之首日、日甫出、适墓、",
      "3": "相语曰、谁为我转墓门石乎、",
      "4": "盖石甚巨、望之、见其已转矣、",
      "5": "入墓、见一少者坐于右、衣白衣、则骇、",
      "6": "少者语之曰、毋骇、尔寻钉十架之拿撒勒人耶稣、彼已起、不在此矣、可观其葬处、",
      "7": "往告其徒及彼得、言彼先尔往加利利、在彼将见之、如其所语尔者、",
      "8": "妇出、自墓而奔、战栗惊骇、亦不告人、惧故也、○",
      "9": "七日之首日、平旦、耶稣复起、先见于抹大拉之马利亚、即曾由之逐七鬼者、",
      "10": "其素偕耶稣者、方哀哭时、马利亚往告之、",
      "11": "众闻其生、为马利亚所见、而不之信、○",
      "12": "厥后、二徒适乡、行时、耶稣易容而见、",
      "13": "二徒往告其余、亦不之信、○",
      "14": "后、十一徒席坐间、耶稣显见、责其不信、与心之顽、以其复起后曾有见之者、而彼不信也、",
      "15": "耶稣曰、尔曹往普天之下、宣福音于万民、",
      "16": "信而受洗者得救、不信者拟罪、",
      "17": "信者将有异迹随之、即奉我名逐鬼、言诸方言、",
      "18": "操蛇、饮毒、决无所伤、按手病者则愈、○",
      "19": "主耶稣言竟、见接升天、坐上帝右、",
      "20": "门徒出、随在宣教、主与之偕行、以相随之异迹证其道焉、阿们、"
    }
  },
  "Luk": {
    "1": {
      "1": "盖多有举笔作传、陈述我中已成之事、",
      "2": "乃依自始亲见而为道役者、授于我侪、",
      "3": "我既于诸事推原详考、以为亦当循序书之、达提阿非罗仁台、",
      "4": "俾尔知素所习者之确然也、○",
      "5": "当犹太王希律时、亚比雅班中、有祭司撒迦利亚者、其妻以利沙伯、亚伦之裔也、",
      "6": "二人在上帝前、义者也、悉遵行主之诫命礼仪、无间然也、",
      "7": "但无子、盖以利沙伯弗妊、而二人年又迈、○",
      "8": "当撒迦利亚依其班次、供祭司职于上帝前、",
      "9": "循祭司例掣签、入主殿焚香、",
      "10": "焚香时、众民在外祈祷、",
      "11": "主之使显见、立于香坛右、",
      "12": "撒迦利亚见之、愕然而惧、",
      "13": "天使谓之曰、撒迦利亚、勿惧、尔之祈祷上闻矣、尔妻以利沙伯将生子、可名之曰约翰、",
      "14": "尔必欢乐、众悦其生、",
      "15": "盖彼将于主前为大、清酒醇醪皆不饮、自母胎而圣神充之、",
      "16": "将使以色列多人、转而归主、即其上帝也、",
      "17": "彼将以以利亚之性与能、行于主前、使为父者之心、转向其子、逆者从义者之智、为主备适宜之民、",
      "18": "撒迦利亚谓天使曰、我何以知此、盖我已老、妻亦年迈矣、",
      "19": "天使曰、我乃加百列、立于上帝前者、奉使语尔、报此嘉音、",
      "20": "尔必默不能言、以至事成之日、因尔不信我言、而届时必应也、",
      "21": "民俟撒迦利亚、奇其久于殿内、",
      "22": "及出、不能言、则知其于殿已见异象、彼乃颔以示意、而竟喑矣、",
      "23": "职事日满则归、○",
      "24": "此后、其妻以利沙伯妊、匿居五月、",
      "25": "曰、主于顾我之日、待我若此、以涤我耻于人间、○",
      "26": "至六月、天使加百列奉上帝遣、往加利利之一邑、名拿撒勒、",
      "27": "临一处女马利亚、大卫室约瑟所聘者、",
      "28": "天使入曰、沐恩者安、主偕尔矣、",
      "29": "女深讶其言、思此问安何也、",
      "30": "天使曰、马利亚、勿惧、尔获恩于上帝矣、",
      "31": "尔将妊而生子、可名之曰耶稣、",
      "32": "彼将为大、称为至上者之子、主上帝以其祖大卫之位予之、",
      "33": "永王于雅各家、其国靡暨、",
      "34": "马利亚谓天使曰、我未适人、何以得此、",
      "35": "天使曰、圣神将临尔、至上者之能将庇尔、是以所生者称圣、为上帝子、",
      "36": "且尔戚以利沙伯、素称弗妊者、今老而妊、已六月矣、",
      "37": "盖言出于上帝、未有无能者也、",
      "38": "马利亚曰、我乃主婢、愿如尔言而成于我、天使遂去之、○",
      "39": "斯时也、马利亚起、亟往山地、至犹太一邑、",
      "40": "入撒迦利亚室、问以利沙伯安、",
      "41": "以利沙伯闻马利亚问安、胎孕内跃、以利沙伯充于圣神、",
      "42": "大声呼曰、诸女中尔福矣、尔所妊者亦福矣、",
      "43": "我主之母临我、何由得此、",
      "44": "盖尔问安之声、一入我耳、而我之胎孕、遂喜而跃、",
      "45": "信女其福矣、盖主所语者必应也、○",
      "46": "马利亚曰、我心以主为大、",
      "47": "我神悦乎上帝、即救我者也、",
      "48": "以其顾婢之卑微、今而后、万世将谓余有福矣、",
      "49": "盖彼能者、为我已成大事、厥名惟圣、",
      "50": "畏之者、则矜恤之、至于世世、",
      "51": "彼以其臂施厥能力、心志骄者散之、",
      "52": "有权者黜其位、卑下者升上之、",
      "53": "饥者饱以珍馐、富者使之徒返、",
      "54": "扶持其仆以色列、",
      "55": "如昔谕我祖、垂念矜恤亚伯拉罕及其裔、至于世世、○",
      "56": "马利亚与之同居、约三月而归、○",
      "57": "以利沙伯产期已届、乃生子、",
      "58": "邻里亲族、闻主大矜恤之、遂与之同乐、",
      "59": "至八日、众来为子行割、欲以其父之名撒迦利亚名之、",
      "60": "其母曰、否、必名之曰约翰、",
      "61": "众曰、尔亲族中、无名此名者、",
      "62": "乃颔以示意、问其父欲何名、",
      "63": "父索简、书曰、其名约翰、众奇之、",
      "64": "其口即启、舌亦解、出言颂赞上帝、",
      "65": "邻里皆惊、此言遍扬于犹太山地、",
      "66": "闻者心藏之、曰、此子将若何、盖主手偕之矣、○",
      "67": "其父撒迦利亚充于圣神、豫言曰、",
      "68": "可颂哉、主以色列之上帝、垂顾其民、而赎之也、",
      "69": "于其仆大卫室、为我侪挺生拯救之角、",
      "70": "如自世之始、藉圣先知之口所言、",
      "71": "救我脱于诸敌、及凡恶我者之手、",
      "72": "施矜恤于我列祖、念其圣约、",
      "73": "即与我祖亚伯拉罕所矢之誓、",
      "74": "使我拯于敌手、",
      "75": "毕生以圣以义、在于其前、无所惧而事之、",
      "76": "惟汝小子、将称为至上者之先知、因尔行于主前、以备其路、",
      "77": "俾民知拯救、在罪之赦也、",
      "78": "即因我上帝矜恤之心、使旭日自上临我、",
      "79": "照夫处于幽暗及死荫者、导我足而履平康之路、○",
      "80": "婴儿渐长、心灵日健、居于野、至显于以色列之日、"
    },
    "2": {
      "1": "维时、该撒亚古士督下诏、令天下人咸登籍、",
      "2": "此乃居里扭为叙利亚方伯时、首次登籍也、",
      "3": "众往登籍、各归其邑、",
      "4": "约瑟系大卫族系、故自加利利之拿撒勒邑诣犹太、至大卫之邑、名伯利恒、",
      "5": "偕所聘之马利亚登籍、时马利亚已妊、",
      "6": "寓彼时、产期适届、",
      "7": "乃生冢子、裹以布、置于槽、客舍无隙地故也、○",
      "8": "其地有牧者、居于原野、夜守群羊、",
      "9": "主之使立其旁、主之荣光环照之、牧者大惧、",
      "10": "天使谓之曰、勿惧、我报尔大喜之嘉音、将及众民者、",
      "11": "盖今日于大卫之邑、为尔生救者、即主基督也、",
      "12": "尔将见一婴、裹以布、卧于槽、是其号矣、",
      "13": "忽有众天军、偕天使赞上帝曰、",
      "14": "在至上则荣归上帝、在地则和平归其所悦之人、○",
      "15": "诸天使离之升天、牧人相语曰、我侪且往伯利恒、观主示我所成之事、",
      "16": "遂亟往、见马利亚约瑟、且见婴卧于槽、",
      "17": "既见之、则以指斯婴报之之言而播扬之、",
      "18": "闻者咸奇牧人所语之之事、",
      "19": "惟马利亚悉存斯言于心、而自度之、",
      "20": "牧者返、以所见所闻尽如所报、而归荣颂赞上帝、○",
      "21": "八日既盈、为婴行割、命名耶稣、即未妊时、天使所称者、○",
      "22": "洁日既满、依摩西律、携婴上耶路撒冷、献之于主、",
      "23": "如主律所载、凡初胎之男、必称圣归主也、",
      "24": "且献祭、如主律所言、以双鸠、或二雏鸽焉、",
      "25": "耶路撒冷有西面者、其人义且虔、素望以色列之慰者、而圣神偕之、",
      "26": "曾得圣神之示、知其未死之先、必见主之基督、",
      "27": "彼感于圣神进殿、适父母抱婴孩耶稣入、欲为之循律而行、",
      "28": "则接抱之、颂上帝曰、",
      "29": "主欤、今乃如尔言、释尔仆安然而逝、",
      "30": "因我目已见尔之拯救、",
      "31": "即尔所备于万民前者、",
      "32": "为光以照异邦、亦为尔民以色列之荣、",
      "33": "父母奇其指婴孩之言、",
      "34": "西面祝之、谓其母马利亚曰、此子之立、致以色列多人兴衰、亦为受诽之兆、",
      "35": "且剑将刺尔心、俾多人之意念显著、○",
      "36": "有女先知亚拿者、亚设支法内力之女也、其年已迈、自于归、偕夫七载、",
      "37": "为嫠八十有四年、身不离殿、禁食祈祷、日夜事主、",
      "38": "适于是时、进前称谢上帝、与望耶路撒冷得赎者、论说此婴、",
      "39": "其父母既遵主律、已毕诸事、乃归加利利、至己邑拿撒勒、○",
      "40": "婴孩渐长日健、智慧充实、上帝之恩宠偕之、○",
      "41": "每岁逾越节、其父母诣耶路撒冷、",
      "42": "耶稣年十有二、遵节例偕往、",
      "43": "卒期而返、童子耶稣犹留耶路撒冷、其父母不知也、",
      "44": "意其在同行者中、行一日程、乃于亲知间访焉、",
      "45": "未遇、则返耶路撒冷觅之、",
      "46": "三日后、遇之于殿、坐诸师中、且听且问、",
      "47": "闻之者皆奇其颖悟应对、",
      "48": "父母见而异之、其母谓之曰、儿、何待我若此乎、尔父与我忧苦觅尔、",
      "49": "耶稣曰、奚觅我耶、岂不知我必在我父所乎、或作岂不知我必念我父之事乎",
      "50": "父母未达、",
      "51": "耶稣与归拿撒勒、而承顺之、其母以此诸言悉藏于心、",
      "52": "耶稣之智龄日增、上帝与人益爱之、"
    },
    "3": {
      "1": "该撒提庇留在位之十五年、本丢彼拉多为犹太方伯、希律为加利利分封之君、其弟腓力为以土利亚及特拉可尼地分封之君、吕撒聂为亚比利尼分封之君、",
      "2": "亚那与该亚法为大祭司时、上帝之言临及撒迦利亚之子约翰于野、",
      "3": "遂至约但四境、宣改悔之洗礼、俾罪得赦、",
      "4": "如先知以赛亚书所载云、有呼于野者、其声曰、备主路、直其径、",
      "5": "诸谷填之、山阜卑之、屈曲直之、崎岖之路平之、",
      "6": "凡有血气者、将见上帝之拯救也、○",
      "7": "众出受洗、约翰谓之曰、蝮类乎、谁示尔避将来之怒乎、",
      "8": "故当结果、以副改悔、勿自谓我有亚伯拉罕为父也、我语汝、上帝能由此石、兴起亚伯拉罕之子孙焉、",
      "9": "今斧置树根、凡不结善果者、则斫之、委于火、",
      "10": "众问曰、然则我当何为、",
      "11": "曰、有二衣者、则分与无者、有食者亦然、",
      "12": "税吏亦来受洗、问曰、夫子、我当何为、",
      "13": "曰、定赋之外毋索、",
      "14": "有军士问曰、我当何为、曰、毋强暴、毋诬诈、惟安尔饷、○",
      "15": "民方冀望、人皆心议约翰或即基督、",
      "16": "约翰谓众曰、我洗尔以水、有胜于我者来、即解其履带、我亦弗堪、彼将洗尔以圣神及火焉、",
      "17": "其手执箕、簸净厥场、敛麦入仓、以不灭之火而烧其糠、○",
      "18": "约翰又多端劝之、宣福音于民、",
      "19": "分封之君希律、因其弟腓力妻希罗底事、及所行诸恶、见责于约翰、",
      "20": "乃益其恶、囚约翰于狱、○",
      "21": "当众民受洗时、耶稣亦受洗、祈祷间、天开、",
      "22": "圣神降临其上、状如鸽、自天有声云、尔乃我之爱子、我所欣悦者、○",
      "23": "耶稣始宣道时、年约三十、人以其为约瑟之子、约瑟之上为希里、",
      "24": "其上为马塔、其上为利未、其上为麦基、其上为雅拿、其上为约瑟、",
      "25": "其上为玛他提亚、其上为亚摩斯、其上为拿鸿、其上为以斯利、其上为拿该、",
      "26": "其上为马押、其上为玛他提亚、其上为西美、其上为约瑟、其上为犹大、",
      "27": "其上为约亚拿、其上为利撒、其上为所罗巴伯、其上为撒拉铁、其上为尼利、",
      "28": "其上为麦基、其上为亚底、其上为哥桑、其上为以摩当、其上为珥、",
      "29": "其上为约细、其上为以利以谢、其上为约令、其上为玛塔、其上为利未、",
      "30": "其上为西缅、其上为犹大、其上为约瑟、其上为约南、其上为以利亚敬、",
      "31": "其上为米利亚、其上为买南、其上为玛达他、其上为拿单、其上为大卫、",
      "32": "其上为耶西、其上为俄备得、其上为波阿斯、其上为撒门、其上为拿顺、",
      "33": "其上为亚米拿达、其上为亚兰、其上为希斯仑、其上为法勒斯、其上为犹大、",
      "34": "其上为雅各、其上为以撒、其上为亚伯拉罕、其上为他拉、其上为拿鹤、",
      "35": "其上为西鹿、其上为拉吴、其上为法勒、其上为希伯、其上为撒拉、",
      "36": "其上为该南、其上为亚法撒、其上为闪、其上为挪亚、其上为拉麦、",
      "37": "其上为玛土撒拉、其上为以诺、其上为雅列、其上为玛勒列、其上为该南、",
      "38": "其上为以挪士、其上为塞特、其上为亚当、其上为上帝、"
    },
    "4": {
      "1": "耶稣充于圣神、归自约但、 圣神导之适野、",
      "2": "四旬见试于魔、未尝进食、卒期乃饥、",
      "3": "魔谓之曰、尔若上帝子、可命此石为饼、",
      "4": "耶稣曰、记有之、人之生也、不第恃食、",
      "5": "魔引之上升、顷刻间、以世上诸国示之、",
      "6": "曰、此诸权及荣、我将予尔、盖此已付我、所欲予者则予之、尔若拜我、",
      "7": "悉为尔有、",
      "8": "耶稣曰、记有之、当拜主尔之上帝、而独事之、",
      "9": "又导至耶路撒冷、立之于殿顶、曰、尔若上帝子、可自兹投下、",
      "10": "盖记有之、彼将命其使护尔、",
      "11": "又云、其使必以手扶尔、免足触石、",
      "12": "耶稣曰、有云、勿试主尔之上帝、",
      "13": "魔毕诸试、乃暂去之、○",
      "14": "耶稣以圣神之能、归加利利、其声闻遍于四方、",
      "15": "在诸会堂训诲、人皆荣之、○",
      "16": "至拿撒勒、即其长育之区、于安息日、循其规入会堂、立而诵读、",
      "17": "或以先知以赛亚书予之、开卷见所载云、",
      "18": "主之神偕我矣、盖彼膏我、以宣福音于贫者、遣我宣告、虏者得释、瞽者得明、受挫折者得自由、",
      "19": "宣扬主悦纳之年也、",
      "20": "耶稣掩卷、反于役者而坐、会堂众人注目视之、",
      "21": "耶稣谓之曰、是经今日应于尔耳矣、",
      "22": "众证之、且奇其口出恩言、曰、此非约瑟子乎、",
      "23": "耶稣曰、尔必引斯谚语我云、医当自医、我闻尔行之于迦百农者、亦当行之于故土、",
      "24": "又曰、我诚语汝、未有先知见重于故土者、",
      "25": "我诚语汝、当以利亚时、天闭塞三年有六月、遍地大饥、以色列中多嫠、",
      "26": "以利亚未奉遣往见一人、惟往见西顿撒勒法之一嫠、",
      "27": "先知以利沙时、以色列中多癞者、无一得洁、惟叙利亚之乃缦而已、",
      "28": "在会堂者闻之、皆怒甚、",
      "29": "起而逐之邑外、其邑建于山、曳之至崖、欲投之下、",
      "30": "耶稣径行众中而去、○",
      "31": "至加利利之迦百农邑、于安息日训众、",
      "32": "众奇其训、以其言有权也、",
      "33": "会堂中有为邪鬼所祟者、大声呼曰、",
      "34": "噫、拿撒勒人耶稣、我侪与尔何涉、尔来灭我乎、我识尔为谁、乃上帝之圣者、",
      "35": "耶稣斥之曰、缄尔口、出于彼、鬼仆其人于众中而出、然未伤之、",
      "36": "众骇异、相语曰、此何言耶、盖彼以权以能命邪鬼、而鬼出矣、",
      "37": "于是声闻遍于四方、",
      "38": "耶稣出会堂、入西门家、西门妻母热疾甚重、或为之求耶稣、",
      "39": "耶稣近立、斥热、热即退、妇遂起而供事之、○",
      "40": "日入时、凡有患病者、皆携就之、耶稣均按手而医焉、",
      "41": "有鬼自多人出、呼曰、尔乃上帝子、耶稣斥之、不许其言、以鬼识其为基督也、○",
      "42": "平旦、耶稣出而适野、众寻而就之、欲止之俾勿去、",
      "43": "耶稣曰、我亦必于他邑、宣上帝国之福音、盖我奉遣、乃为是也、",
      "44": "遂宣教于加利利诸会堂、"
    },
    "5": {
      "1": "众拥挤之、听上帝道、耶稣立于革尼撒勒湖滨、",
      "2": "见二舟泊焉、渔人离舟洗网、",
      "3": "一舟属西门者、耶稣登之、令其离岸少许、坐于舟以训众、",
      "4": "言竟、语西门曰、移至深处、下网以渔、",
      "5": "西门曰、夫子、我侪终夜劳苦、竟无所得、然以尔言、我则下网、",
      "6": "既而围鱼甚多、网几裂、",
      "7": "招他舟之侣来助、则盈二舟、将沈矣、",
      "8": "西门彼得见之、伏于耶稣膝前曰、主其去我、我罪人也、",
      "9": "盖彼与同人、因获鱼之多、皆骇异也、",
      "10": "西门之侣、西庇太子雅各约翰亦然、耶稣谓西门曰、勿惧、今而后、尔将获人矣、",
      "11": "众曳舟上岸、舍所有而从耶稣、○",
      "12": "耶稣在一邑、有通体患癞者见之、伏而求曰、主如允、必能洁我、",
      "13": "耶稣伸手扪之、曰、吾允矣、尔其洁哉、癞即除、",
      "14": "耶稣戒之、毋以告人、但往示身于祭司、因尔获洁、依摩西所命者献之、以证于众、",
      "15": "然其声闻益彰、群众集听、且冀其医疾、",
      "16": "耶稣退、适野祈祷、○",
      "17": "一日耶稣训诲、有法利赛人与律师、自加利利诸乡、犹太、耶路撒冷而来、坐于其旁、主之能偕耶稣以施医、",
      "18": "或以榻舁瘫痪者、欲舁之入、而置其前、",
      "19": "因人众不得入、乃升屋、由瓦间以榻缒之下、置于众中、当耶稣前、",
      "20": "耶稣见其信、曰、人乎、尔罪赦矣、",
      "21": "士子与法利赛人议曰、此僭妄者谁欤、上帝而外、孰能赦罪乎、",
      "22": "耶稣知其所议、曰、尔心何议耶、",
      "23": "言尔罪赦矣、与言起而行、孰易、",
      "24": "但令尔知人子在世、有权以赦罪耳、遂谓瘫痪者曰、我语尔起、取床以归、",
      "25": "其人即起、于众前取卧具而返、归荣上帝、",
      "26": "众皆骇异、亦归荣上帝、且惧甚、曰、今日见意外之事矣、○",
      "27": "厥后耶稣出、见税吏利未者、坐于税关、谓之曰、从我、",
      "28": "遂舍所有、起而从之、",
      "29": "利未为之设盛筵于家、有诸税吏及他人同席、",
      "30": "法利赛人与其士子咎门徒曰、尔曹胡为与税吏罪人饮食乎、",
      "31": "耶稣谓之曰、健者不需医、惟病者需之、",
      "32": "我来、非召义人、乃召罪人改悔耳、",
      "33": "众谓之曰、约翰之徒屡禁食祈祷、法利赛人之徒亦然、惟尔徒式食式饮焉、",
      "34": "耶稣曰、新娶者在、安能使贺者禁食乎、",
      "35": "惟日将至、新娶者见接而去、乃禁食耳、",
      "36": "遂设喻曰、未有裂新衣以补旧衣者、若然、则新衣既裂、且新与旧亦不合也、",
      "37": "未有以新酒注旧革囊者、若然、则新酒裂囊、酒漏而囊亦败、",
      "38": "惟新酒必注于新囊焉、",
      "39": "未有饮陈酒而新是嗜者、盖曰、陈者旨耳、"
    },
    "6": {
      "1": "值安息日、耶稣经行田间、其徒摘穗、以手搓而食之、",
      "2": "有法利赛人曰、尔行安息日不宜行者何也、",
      "3": "耶稣曰、尔未读大卫及从者、饥时所行乎、",
      "4": "入上帝室、取陈设之饼而食、且予从者、斯饼非祭司不宜食、",
      "5": "又曰、人子乃安息日之主也、○",
      "6": "又一安息日、耶稣入会堂训诲、有一右手枯者在焉、",
      "7": "士子与法利赛人、窥其于安息日施医否、欲得所以讼之、",
      "8": "耶稣知其意、谓手枯者曰、起、立于中、遂起而立、",
      "9": "耶稣谓众曰、试问安息日行善行恶、救生杀生、孰宜、",
      "10": "遂环视之、谓其人曰、伸尔手、伸之、即愈、",
      "11": "众皆盛怒、共议何以处耶稣、○",
      "12": "维时、耶稣出、入山以祷、终夜祈求上帝、",
      "13": "平旦、召其徒、选十有二人、谓之使徒、",
      "14": "有若西门、耶稣亦称之曰彼得、及其弟安得烈、雅各、约翰、腓力、巴多罗买、",
      "15": "马太、多马、亚勒腓之子雅各、加那尼人西门、",
      "16": "雅各之子或作弟犹大、加略人犹大、即卖师者、",
      "17": "耶稣偕之下山、立于平地、同其诸徒、及自犹太四方、耶路撒冷、并推罗西顿海滨而来之群众、即欲听耶稣、且冀其医疾者、",
      "18": "为邪鬼所难者、亦得医焉、",
      "19": "众皆欲扪耶稣、因有能由之出、而悉医之、○",
      "20": "耶稣举目视其徒曰、尔贫者福矣、以上帝国为尔有也、",
      "21": "尔今饥者福矣、以尔将饱也、尔今哭者福矣、以尔将笑也、",
      "22": "为人子而人恶尔、绝尔、詈尔、以尔名为恶而弃之、尔则福矣、",
      "23": "当日宜欣喜踊跃、以尔在天之赏大也、盖其祖行于先知亦如是、",
      "24": "惟尔富者祸矣、以尔已得尔之慰也、",
      "25": "尔今饱者祸矣、以尔将饥也、尔今笑者祸矣、以尔将哀而哭也、",
      "26": "尔为众所誉者祸矣、盖其祖行于伪先知亦如是、○",
      "27": "我语尔听之者曰、敌尔者爱之、憾尔者善视之、",
      "28": "诅尔者祝之、虐遇尔者、为之祈祷、",
      "29": "批尔此颊者、并转彼颊以与之、夺尔外服者、内服亦勿禁之、",
      "30": "求尔者与之、取尔物者、毋复索之、",
      "31": "尔欲人如何施诸己、亦如是施诸人、",
      "32": "尔若爱乎爱尔者、何惠之有、盖罪人亦爱乎爱己者、",
      "33": "尔若善视乎善视尔者、何惠之有、盖罪人亦如是行之、",
      "34": "尔贷于人而望偿、何惠之有、盖罪人亦贷于罪人、欲其如数而偿也、",
      "35": "惟尔当爱尔敌、而善待之、贷于人而不绝望、则尔赏大矣、且尔将为至上者之子、盖彼施仁于辜恩及不善者矣、",
      "36": "尔宜矜恤、如尔父之矜恤然、",
      "37": "毋议人、则不见议、毋罪人、则不见罪、恕人则见恕、",
      "38": "予则见予、且以巨量、按之、撼之、溢之、纳尔怀中、盖尔以何量而量、将以复量于尔、○",
      "39": "又设喻语众曰、瞽能导瞽乎、不胥陷于坎乎、",
      "40": "徒不逾师、惟成全者将如师也、",
      "41": "胡为视尔兄弟目中有草芥、而不觉己目中有梁木乎、",
      "42": "不视己目中有梁木、何能语兄弟云、兄弟欤、容我去尔目中之草芥乎、伪善者乎、先去尔目中之梁木、方可了然、以去兄弟目中之草芥也、",
      "43": "未有善树结恶果者、亦未有恶树结善果者、",
      "44": "凡树以其果而识之、荆棘中不摘无花果、蒺藜中不采葡萄也、",
      "45": "善人由内蕴之善而发其善、恶人由内蕴之恶而发其恶、盖充诸心者、即宣诸口也、○",
      "46": "尔胡为称我主也、主也、而不行我所言乎、",
      "47": "凡就我、闻我言而行之者、我示尔其人何似、",
      "48": "似人建屋、掘而深之、置基磐上、洪水泛滥、河流冲屋、不能撼之、以其建之善也、",
      "49": "惟闻而不行者、似人建屋土上、而无基、河流冲之则倾、其屋之颓坏大矣、"
    },
    "7": {
      "1": "耶稣语民诸言既毕、遂入迦百农、",
      "2": "有百夫长之爱仆、病将死、",
      "3": "风闻耶稣、遣犹太长老求之、来医其仆、",
      "4": "乃诣耶稣恳求曰、尔为之行此、其人宜也、",
      "5": "以其爱我民、为我建会堂、",
      "6": "耶稣偕往、距室不远、百夫长遣友就而谓之曰、主、毋劳、尔临我舍、我不堪也、",
      "7": "即我就尔、亦觉不堪、第发一言、我仆必愈、",
      "8": "盖我隶人权、有士卒隶我权、命此往则往、彼来则来、命仆行是则行是、",
      "9": "耶稣闻而奇之、回顾从者曰、我语汝、如是之笃信、即以色列中、亦未之见也、",
      "10": "所遣者归、见仆已愈、○",
      "11": "未几、耶稣适一邑、名拿因、其徒及大众同行、",
      "12": "近邑门、有舁死者出、其母独此子而嫠、邑民送之者甚众、",
      "13": "主见而悯之、曰、毋哭、",
      "14": "遂近按其榇、舁者止、耶稣曰、少者、我命尔起、",
      "15": "死者起而坐且言、遂付之于其母、",
      "16": "众惊惧、归荣上帝曰、大先知兴于我中、上帝临格其民矣、",
      "17": "此风声遍扬于犹太及四方、○",
      "18": "约翰之徒以斯事悉告之、",
      "19": "约翰遂召其徒二人、遣诣耶稣曰、当来者尔乎、抑他人是望乎、",
      "20": "二人诣耶稣曰、施洗约翰遣我诣尔云、当来者尔乎、抑他人是望乎、",
      "21": "时、耶稣医诸疾病痛苦、及患恶鬼者、且多赐瞽者得明、",
      "22": "遂语之曰、以尔所见所闻、往告约翰、如瞽者明、跛者行、癞者洁、聋者聪、死者苏、贫者闻福音、",
      "23": "凡不我弃者福矣、○",
      "24": "约翰之使者退、耶稣举约翰语众曰、尔曩出野何观耶、风动之苇乎、",
      "25": "抑尔出何观耶、衣毳衣者乎、夫衣文绣而享膏粱者、在王宫也、",
      "26": "然则尔出何观耶、观先知乎、是也、我语汝、且卓越于先知也、",
      "27": "此即经所谓、我遣我使先尔、以备尔路者也、",
      "28": "我语汝、妇之所生、未有大于约翰者、然在上帝国之微者、犹大于彼也、",
      "29": "庶民与税吏、既受约翰之洗、闻之遂义上帝、",
      "30": "惟法利赛人与律师、未受其洗、自暴而拒上帝之旨、",
      "31": "又曰、斯世之人、我何以比之、彼何似耶、",
      "32": "似童子坐于市、相呼曰、我吹龠、尔不踊、我举哀、尔不哭、",
      "33": "盖施洗约翰至、不食饼、不饮酒、尔言其患鬼、",
      "34": "人子至、式食式饮、尔言其嗜食甘酒、税吏罪人之友也、",
      "35": "夫智也、惟其弟子义之、○",
      "36": "有法利赛人、请耶稣共食、遂入其家席坐、",
      "37": "邑中一妇、罪人也、知耶稣席坐于法利赛人之家、携玉瓶盛香膏、",
      "38": "立其后、傍其足而哭、泪濡其足、以发拭之、且吻接之、以香膏膏之、",
      "39": "请耶稣之法利赛人见之、意谓斯人若先知、必知扪之者为谁、为何如妇、乃罪人也、",
      "40": "耶稣谓之曰、西门、我有以语尔、曰、夫子言之、",
      "41": "曰、债主某、有二负债者、一负五十金、一负五金、",
      "42": "因无以偿、悉免之、斯二人之爱债主、孰甚、",
      "43": "西门对曰、我意其多免者、曰、尔所拟者是也、",
      "44": "遂顾妇语西门曰、尔见此妇乎、我入尔家、尔未尝以水濯我足、惟彼以泪濡我足、以发拭之、",
      "45": "尔未尝吻接我、惟彼自我入时、吻接我足不已、",
      "46": "尔未尝以膏膏我首、惟彼以香膏膏我足、",
      "47": "故我语汝、彼多罪见赦矣、以其多爱也、惟赦之少者、其爱亦少、",
      "48": "遂谓妇曰、尔罪赦矣、",
      "49": "同席者相语曰、此为谁、而赦罪乎、",
      "50": "耶稣谓妇曰、尔信救尔矣、可安然而往、"
    },
    "8": {
      "1": "未几、耶稣周游诸邑诸乡、宣播上帝国之福音、十二徒偕之、",
      "2": "且有数妇、尝患恶鬼、负诸病、而得愈者、即称抹大拉之马利亚、曾有七鬼自之而出、",
      "3": "又希律家宰苦撒之妻约亚拿、与苏撒拿、并多妇、皆以其所有供事之、○",
      "4": "大众会集、且有自诸邑来就者、耶稣设喻曰、",
      "5": "有播种者、出而播种、播时、有落路旁者、为人所践、飞鸟尽食之、",
      "6": "有落石上者、生而即槁、以无润泽也、",
      "7": "有落棘中者、棘同生而蔽之、",
      "8": "有落沃壤者、生而结实百倍、言竟、遂呼曰、有耳以听者、宜听焉、",
      "9": "其徒问之曰、此喻何耶、",
      "10": "曰、上帝国之奥、赐尔知之、惟于他人则设喻、俾其视而不明、听而不悟、",
      "11": "所喻如是、种者、上帝道也、",
      "12": "路旁者、犹人听道而魔至、由其心夺之、免其信而得救、",
      "13": "石上者、犹人听道而欣受之、惟其无根、则暂信耳、遇试遂背之、",
      "14": "棘中者、犹人听道而往、为此生之诸虑货财逸乐所蔽、而其实不成、",
      "15": "沃壤者、犹人听道、以诚且善之心守之、恒忍而结实、○",
      "16": "未有燃灯而以器覆之、或置之床下者、惟置之檠上、俾入者见其光、",
      "17": "未有隐而不显、藏而不露、为人所知者、",
      "18": "是故宜慎厥听、盖有者、将予之、无者、即其所自以为有者、亦将夺之、○",
      "19": "耶稣之母及兄弟至、因人众不得近、",
      "20": "或告之曰、尔母及兄弟立于外、欲见尔、",
      "21": "耶稣谓众曰、听上帝道而行之者、即我母及我兄弟也、○",
      "22": "一日耶稣偕门徒登舟、谓之曰、我侪且渡湖、遂移舟、",
      "23": "行时、耶稣寝、湖上飓风骤起、水几盈舟、危甚、",
      "24": "门徒就而寤之、曰、夫子、夫子、我侪亡矣、耶稣寤、斥风与浪、即止而平息矣、",
      "25": "谓门徒曰、尔信安在、众惊异、相语曰、彼何人斯、命风与水、亦顺之也、○",
      "26": "舟行至格拉森地、与加利利相对、",
      "27": "耶稣登岸、有人自邑出遇之、乃为鬼所凭者、久不衣衣、不居室、惟居冢中、",
      "28": "见耶稣、遂号呼而伏其前、大声曰、至高上帝之子耶稣、我与尔何涉、求尔莫我苦、",
      "29": "盖耶稣已命邪鬼出其人也、此鬼屡强拘之、人虽以链与桎系而守之、彼乃断其系具、而被鬼逐于野、",
      "30": "耶稣问之曰、尔何名、对曰、军、以有多鬼凭之也、",
      "31": "遂求耶稣毋令入渊、",
      "32": "适有群豕食于山、鬼求耶稣许其入豕、许之、",
      "33": "乃出其人而入豕、群豕突下山坡、入湖而溺、",
      "34": "牧者见之而奔、往告城乡、",
      "35": "众出欲观所为、就耶稣、见诸鬼所自出之人、坐于耶稣足下、衣衣自若、则惧、",
      "36": "见者以患鬼者、如何得愈告之、",
      "37": "格拉森四方之众、求耶稣去之、惧甚故也、耶稣登舟而返、",
      "38": "诸鬼所自出之人、求与之偕、耶稣遣之去曰、",
      "39": "归尔家、以上帝为尔所行之大事告人、彼遂往、遍邑宣扬耶稣为己所行之大事、○",
      "40": "耶稣既返、众迓之、盖皆伫望之也、",
      "41": "有司会堂名睚鲁者、来伏耶稣足下、求至其家、",
      "42": "盖彼有独生女、年约十二、濒死、耶稣往时、众拥挤之、○",
      "43": "有妇患痭十有二年、于诸医尽耗其业、无能愈之者、",
      "44": "尾耶稣后、扪其衣缘、痭即止、",
      "45": "耶稣曰、扪我者谁耶、众皆弗承、彼得与同人曰、夫子、众拥逼尔也、",
      "46": "耶稣曰、有扪我者、盖我觉有能力由我出焉、",
      "47": "妇知不得隐、战慓而至、伏于耶稣前、当众告以扪之之故、与如何立愈、",
      "48": "耶稣语之曰、女欤、尔信已愈尔矣、可安然而往、○",
      "49": "言时、有自司会堂者来、曰、尔女死矣、毋劳夫子、",
      "50": "耶稣闻之曰、勿惧、惟信、则女必愈、",
      "51": "至室、于彼得雅各约翰、及女之父母外、不许他人同入、",
      "52": "众哭之恸、耶稣曰、毋哭、女非死、乃寝耳、",
      "53": "众知其已死、哂之、",
      "54": "耶稣执女手呼曰、",
      "55": "女子起、其魂返、即起、耶稣命食之、",
      "56": "其父母骇异、耶稣戒之、勿以所行告人、"
    },
    "9": {
      "1": "耶稣召集十二徒、赐之能与权、以制众鬼、医诸疾、",
      "2": "又遣之宣上帝国、且医病者、",
      "3": "谓之曰、勿携资斧、勿杖、勿袋、勿粮、勿金、勿二衣、",
      "4": "所入之室、则居之、亦由之而去、",
      "5": "凡不接尔者、去其邑时、拂尔足尘、以证其非、",
      "6": "其徒遂往、遍行诸乡、随在宣福音、并施医焉、○",
      "7": "分封之君希律、闻耶稣所行、则踌躇、因有谓约翰自死而起、",
      "8": "有谓以利亚显见、有谓古先知之一复起、",
      "9": "希律曰、约翰我已斩之、今所闻如此、斯人果谁耶、遂欲见之、○",
      "10": "使徒既归、以其所行告耶稣、耶稣携之潜退、至一邑、名伯赛大、",
      "11": "众知而从焉、耶稣迎之、与言上帝国、需医者医之、",
      "12": "日甫昃、十二徒就之曰、请散众、俾周往田舍乡村、投宿觅食、盖我侪所在、乃荒野也、",
      "13": "耶稣曰、尔其食之、曰、若不往而为众市食、则仅有五饼二鱼耳、",
      "14": "盖其人约有五千焉、耶稣谓其徒曰、使众列坐、每列约五十人、",
      "15": "遂如其言、使众坐、",
      "16": "耶稣取五饼二鱼、仰天祝而擘之、予门徒、使陈于众前、",
      "17": "皆食而饱、拾其屑十二筐、○",
      "18": "耶稣燕居祈祷、门徒偕之、耶稣问曰、众言我为谁、",
      "19": "对曰、施洗约翰、或云以利亚、或云古先知之一复起、",
      "20": "耶稣曰、尔曹言我为谁、彼得对曰、上帝之基督、",
      "21": "耶稣戒之、勿以告人、",
      "22": "又曰、人子必受多苦、为长老祭司诸长士子所弃、且见杀、三日复起、",
      "23": "又谓众曰、欲从我者、当克己、日负其十架以从、",
      "24": "盖凡欲救其生者、将丧之、为我丧其生者、将救之、",
      "25": "利尽天下、而自丧自亡、何益之有、",
      "26": "盖凡耻我及我之道者、迨人子以己与父之荣、及圣使之荣而临时、亦必耻其人焉、",
      "27": "我诚语汝、立于此者、有人未死之先、得见上帝国也、○",
      "28": "此后约八日、耶稣携彼得约翰雅各、登山祈祷、",
      "29": "祷时、容貌异常、衣白烨烨、",
      "30": "有二人与之言、即摩西以利亚也、",
      "31": "以荣而见、言及耶稣逝世之事、即其将成于耶路撒冷者、",
      "32": "彼得与同人倦而寝、既醒、见耶稣之荣、与二人同立、",
      "33": "别时、彼得谓耶稣曰、夫子、我侪在此善矣、容结三庐、一为尔、一为摩西、一为以利亚、然不自知所谓也、",
      "34": "言时、有云覆之、入云时则惧、",
      "35": "有声自云出曰、此乃我子、我所选者、尔其听之、",
      "36": "声既毕、见耶稣独在、门徒缄默、维时不以所见告人、○",
      "37": "翌日下山、大众迎之、",
      "38": "中一人呼曰、夫子、祈顾我子、乃我独生者、",
      "39": "为鬼所执、则遽呼、拘挛之、致流涎、且重伤之、去之实难、",
      "40": "我曾求尔徒逐之、而不能也、",
      "41": "耶稣曰、噫、悖逆不信之世、我偕尔忍尔、至几何时乎、携尔子来此、",
      "42": "来时、鬼倾跌之、拘挛之、耶稣斥邪鬼、遂医此子、付诸其父、众皆惊异上帝之严威焉、○",
      "43": "当众奇其所行、耶稣谓门徒曰、",
      "44": "尔宜以此言藏诸耳、盖人子将见付于人手矣、",
      "45": "门徒未达、以其言隐秘、致彼不悟也、又不敢问之、○",
      "46": "门徒相议孰将为大、",
      "47": "耶稣知其心之所议、遂取孩提立之于己侧、",
      "48": "语门徒曰、凡以我名接斯孩提者、即接我也、接我者、即接遣我者也、夫尔中最微者、乃为大也、○",
      "49": "约翰曰、夫子、我侪见一人、以尔名逐鬼、禁之、为其不从我侪也、",
      "50": "耶稣曰、勿禁之、盖不敌尔者、即向尔者也、○",
      "51": "耶稣接升之期将至、则定向耶路撒冷而行、",
      "52": "遣使先之、遂往入撒玛利亚之一乡、而为之备、",
      "53": "乡人不纳、以其向耶路撒冷行也、",
      "54": "其徒雅各约翰见之、曰、主、欲我命火自天而降、以灭之乎、",
      "55": "耶稣顾而责之、",
      "56": "遂往他乡、○",
      "57": "行路时、或谓之曰、尔无论何往、我必从之、",
      "58": "耶稣曰、狐有穴、鸟有巢、惟人子无枕首之所也、",
      "59": "又语一人曰、从我、曰、主、容我先归葬父、",
      "60": "耶稣曰、任死者葬其死者、尔往宣上帝之国、",
      "61": "又一人曰、主、我将从尔、但容我先别家人、",
      "62": "耶稣曰、手执耒耜而顾后者、不宜乎上帝国也、"
    },
    "10": {
      "1": "厥后、主别立七十人、耦而遣之、在于其前、入己将至之诸邑诸地、",
      "2": "谓之曰、穑多工少、宜求穑主、遣工力穑焉、",
      "3": "往哉、我遣尔似羔入狼中、",
      "4": "勿携囊、勿袋、勿履、途中勿问人安、",
      "5": "所入之室、则先曰愿斯室安、",
      "6": "傥于彼有宜乎安者、尔祝之安必临之、不然、则归尔矣、",
      "7": "居斯室、则饮食其所供、盖工得其值、宜也、毋由此室移于彼室、",
      "8": "所入之邑、人若接尔、则食其陈于尔前者、",
      "9": "邑中有病者医之、且语众曰、上帝国近尔矣、",
      "10": "所入之邑、人不接尔、则出至其衢曰、",
      "11": "尔邑之尘沾我足者、亦对尔拂之、虽然、尔宜知上帝国近矣、",
      "12": "我语汝、于彼日、所多玛之刑、较斯邑犹易受也、",
      "13": "祸哉、哥拉汎乎、祸哉、伯赛大乎、盖在尔中所行之异能、若行于推罗西顿、彼早衣麻坐灰、而改悔矣、",
      "14": "然于鞫日、推罗西顿之刑、较尔犹易受也、",
      "15": "迦百农欤、尔将升于天乎、必下阴府耳、",
      "16": "又曰、听尔者、即听我、拒尔者、即拒我、拒我者、即拒遣我者也、○",
      "17": "七十人喜而返、曰、主、以尔名、鬼亦服我、",
      "18": "耶稣曰、我曾见撒但如电、自天而陨、",
      "19": "我赐尔以权、可践蛇蝎、与制敌诸能、必无害尔者、",
      "20": "然毋以诸鬼服尔而喜、当以尔名录于天而喜、○",
      "21": "是时也、耶稣感于圣神而喜曰、父乎、天地主也、我称谢尔、尔以此事、于智者达者则隐之、于赤子则显之、父乎、然也、此乃尔所悦者也、",
      "22": "万有由父赐我、父之外无识子者、子及子所欲示者之外、无识父者、",
      "23": "乃顾其徒、潜语之曰、见尔所见者、其目福矣、",
      "24": "我语汝、昔先知君王、多欲见尔所见、而不之见、闻尔所闻、而不之闻、○",
      "25": "有律师起而试之曰、夫子、我当何为、以承永生、",
      "26": "耶稣曰、律所载者何耶、尔读之如何、",
      "27": "对曰、尔当尽心、尽性、尽力、尽意、爱主尔之上帝、亦当爱邻如己、",
      "28": "耶稣曰、尔所对是也、行此则生、",
      "29": "彼欲自义、谓耶稣曰、谁为我邻、",
      "30": "耶稣曰、或自耶路撒冷、下耶利哥、遇盗、剥其衣、且伤之、濒死、委之而去、",
      "31": "适有祭司由是路而下、见之、则旁行而过、",
      "32": "又有利未人至彼处、见之、亦旁行而过、",
      "33": "惟一撒玛利亚人、行至其地、见而悯焉、",
      "34": "遂就之、以油以酒浇其伤处、裹之、乘以己畜、携至旅馆、而顾恤之、",
      "35": "翌日取金二钱、予馆人曰、且顾此人、若所费加多、我返时偿尔、",
      "36": "此三人中、尔意孰为遇盗者之邻耶、",
      "37": "曰、矜恤之者是也、耶稣曰、尔往效此而行、○",
      "38": "众行时、耶稣入一村、有妇名马大、迎之至其家、",
      "39": "其姊妹马利亚、坐主足下听其言、",
      "40": "马大以供事多而心纷、诣耶稣曰、主、我姊妹遣我一人供事、尔不以为意乎、请命之助我、",
      "41": "主语之曰、马大、马大、尔因多端、思虑烦扰、",
      "42": "然所需者一而已、马利亚已择善业、而莫之夺也、"
    },
    "11": {
      "1": "耶稣在一处祈祷、既毕、有一徒曰、主教我侪祈祷、如约翰之教其徒然、",
      "2": "耶稣曰、尔曹祈祷、宜云、父欤、愿尔名圣、尔国临格、",
      "3": "所需之粮、日日赐我、",
      "4": "免我诸罪、盖人负我、我亦免之、勿导入试、○",
      "5": "又曰、尔中孰有友、夜半就之曰、友乎、以三饼借我、",
      "6": "盖我友来自途间、无以供之、",
      "7": "彼自内应之曰、毋扰我、门已闭、儿曹与我在床、不能起以予尔、",
      "8": "我语汝、纵不以友故起而予之、然因其迫切、必起予之、应其所需、",
      "9": "我又语汝、求则予尔、寻则遇之、叩门则为尔启、",
      "10": "盖凡求者得也、寻者遇也、叩者启也、",
      "11": "尔中为父者、孰有子求饼而予之石乎、求鱼而予之蛇以代鱼乎、",
      "12": "抑求卵而予之蝎乎、",
      "13": "尔曹虽不善、尚知以嘉贶予尔子、况于天父、岂不更以圣神予求之者乎、○",
      "14": "耶稣逐一喑鬼、鬼既出、而喑者言、众奇之、",
      "15": "中有数人曰、彼藉鬼王别西卜逐鬼耳、",
      "16": "又有试之者、求自天之兆、",
      "17": "耶稣知其意、语之曰、凡国自相分争、必墟、家自相分争、必倾、",
      "18": "若撒但自相分争、其国何以立哉、因尔云我藉别西卜逐鬼、",
      "19": "使我藉别西卜逐鬼、则尔子弟逐鬼孰藉乎、彼将议尔矣、",
      "20": "若我藉上帝之能逐鬼、则上帝国临尔矣、",
      "21": "夫勇士具武备而守其府、则所有者安矣、",
      "22": "惟更勇者至而胜之、则尽夺其所恃武具、而分其赃、",
      "23": "夫不与我偕者、即敌我、不与我敛者、即散也、",
      "24": "邪鬼既出其人、游行旱地、求安不得、则曰、我将返我所出之室、",
      "25": "至、则见其扫除修饰矣、",
      "26": "遂往、又携七鬼更恶于己者、入而居之、其人之后况、较前尤剧矣、○",
      "27": "言时、众中一妇、扬声谓之曰、胎妊尔、乳哺尔者福矣、",
      "28": "耶稣曰、未若听上帝道而守之者福也、○",
      "29": "众集就之、耶稣曰、此世乃恶世也、而求异兆、约拿之兆而外、无以示之、",
      "30": "盖约拿为兆于尼尼微人、人子亦将为兆于斯世、",
      "31": "当鞫日、南方女王、将与斯世之人、同起而罪之、以其来自地极、听所罗门之哲言、况在此有大于所罗门者乎、",
      "32": "当鞫日、尼尼微人将与斯世、同立而罪之、以其因约拿所宣而改悔、况在此有大于约拿者乎、○",
      "33": "人燃灯、未有置于窖中、或斗下者、乃置檠上、俾入者见其光也、",
      "34": "夫身之灯、目也、尔目了、则全体光、目眊、则全体暗、",
      "35": "故宜省之、恐尔衷之光暗也、",
      "36": "傥尔全体皆光、而无一毫之暗、则厥光充盈、似灯之光灿照尔矣、○",
      "37": "言时、有法利赛人邀之共食、耶稣入而坐、",
      "38": "法利赛人见其不先濯而食、异之、",
      "39": "主谓之曰、今尔法利赛人、惟杯盘之外是洁、然尔内则充以劫夺与恶慝、",
      "40": "无知者乎、造其外者、不亦造其内耶、",
      "41": "惟以在内者施济、则于尔无不洁矣、○",
      "42": "祸哉、尔法利赛人乎、以尔于薄荷、芸香、及诸蔬、十输其一、于义及向上帝之爱、则忽之、此乃尔所当行、而彼亦不可遗也、",
      "43": "祸哉、尔法利赛人乎、以尔好会堂高坐、受祝于市也、",
      "44": "祸哉尔乎、以尔似隐没之墓、履其上者不知也、○",
      "45": "有律师应之曰、夫子、斯言亦辱我侪矣、",
      "46": "曰、祸哉、尔律师乎、以尔加难负之任于人、而己则不著一指、",
      "47": "祸哉尔乎、以尔建先知之墓、乃尔祖所杀者也、",
      "48": "如是、则尔祖所为、尔证之、且与之、盖彼杀先知、尔建其墓也、",
      "49": "是故上帝之哲言有云、我将遣先知使徒就彼、其中有见杀者、有见迫者、",
      "50": "致创世以来、所流先知之血、皆于此代而讨焉、",
      "51": "即自亚伯之血、至亡于殿坛间、撒迦利亚之血也、我诚语汝、必于此代而讨焉、",
      "52": "祸哉、尔律师乎、以尔尝夺知识之钥、己不入之、而将入者、尔亦阻之也、○",
      "53": "出时、士子与法利赛人严迫之、激使多言、",
      "54": "设伏伺之、欲执其自口而出者、"
    },
    "12": {
      "1": "时、众集数万、致相蹂践、耶稣谓其徒曰、当谨防法利赛人之酵、即伪善也、",
      "2": "盖未有掩而不露、隐而不知者、",
      "3": "是故尔言于幽暗者、必闻于光明、附耳语于密室者、必宣于屋上、",
      "4": "我友乎、我语汝、杀身而后、别无能为者、勿惧之、",
      "5": "我以当惧者示尔、即杀后、又有权投于地狱者、我诚语汝、当惧者此也、",
      "6": "五雀非二分金售乎、然于上帝前、其一亦不忘也、",
      "7": "即尔首之发、亦皆见数、勿惧、尔较多雀尤贵也、",
      "8": "我又语汝、凡认我于人前者、人子于上帝使者前、亦必认之、",
      "9": "不认我于人前者、亦必不见认于上帝使者前、",
      "10": "凡以言攻人子者、其人将得赦、惟亵渎圣神者、不得赦、",
      "11": "人曳尔至会堂、及执政操权者前、毋虑何以对、何所言、",
      "12": "盖于彼时、圣神必教尔以所当言也、○",
      "13": "众中一人谓之曰、夫子、令我兄弟与我析产、",
      "14": "耶稣曰、人乎、谁任我为尔听讼分析者乎、",
      "15": "遂语众曰、慎戒贪婪、盖人之生、不在所蓄之丰裕也、",
      "16": "又设喻曰、有一富人、土地蕃殖、",
      "17": "自忖曰、无处储我物产、将何为乎、",
      "18": "既而曰、我知所为矣、必毁我仓、而建大者、以储百谷财物、",
      "19": "我将谓我灵曰、灵乎、尔多财货积为历年之用、可安然饮食喜乐也、",
      "20": "惟上帝谓之曰、无知者乎、今夜将索尔灵、则所备者谁归、",
      "21": "凡积财于己、而于上帝前不富者亦如是、○",
      "22": "耶稣谓其徒曰、故我语汝、毋虑生何以食、身何以衣、",
      "23": "盖生贵于粮、身贵于衣也、",
      "24": "试思乌鸦、不稼不穑、无仓无廪、而上帝且育之、尔之于鸟、其贵何如耶、",
      "25": "尔曹谁能以思虑延生一刻乎、",
      "26": "至微者尔尚不能、何虑其余耶、",
      "27": "试思百合花如何而长、不劳不纺、我语汝、当所罗门荣华之极、所衣者不及此花之一也、",
      "28": "夫野草今日尚存、明日投炉、上帝犹衣之若此、况于尔小信者乎、",
      "29": "勿求何以食、何以饮、亦勿萦扰、",
      "30": "凡此皆异邦人所求、尔父知尔需之、",
      "31": "尔惟其国是求、则此物将加诸尔、",
      "32": "二三子勿惧、尔父喜以国赐尔、",
      "33": "当售尔所有以施济、为己备不旧之囊、及不匮之财在天、即盗不至、蠹不败之处、",
      "34": "盖尔财所在、尔心亦在焉、○",
      "35": "尔腰宜束、灯宜燃、",
      "36": "效人俟主自婚筵归、至而叩门、即为之启也、",
      "37": "主至、见仆儆醒、其仆福矣、我诚语汝、主将自束其带、令仆席坐、前而供事之、",
      "38": "其至也、或二更、或三更、见仆如是、其仆福矣、",
      "39": "若家主知盗何时至、则必儆醒、不容穴其室、此尔所知也、",
      "40": "尔亦当备之、因尔不意之时、人子至矣、○",
      "41": "彼得曰、主欤、尔设此喻、向我侪乎、抑向众人乎、",
      "42": "主曰、孰为忠智之家宰、主任之督其家人、依时予之粮乎、",
      "43": "主至、见仆行是、其仆福矣、",
      "44": "我诚语汝、主将任之、以督其所有、",
      "45": "倘斯仆意谓、我主稽迟、遂扑仆婢、食饮且醉、",
      "46": "乃于不意之日、不知之时、其主至、处以极刑、拟与不信者同科、",
      "47": "仆知主意而不备、不顺其意者、见扑必多、",
      "48": "惟不知而作当扑之事者、见扑必少、盖多予之、必多取之、多托之、必多索之、○",
      "49": "我来以火投地、倘火既燃、非我所欲乎、",
      "50": "我有当受之洗、尚未成时、我抑郁何如乎、",
      "51": "尔以我来施和平于世乎、我语汝、非也、乃分争耳、",
      "52": "今而后、一家五人将分争、三攻二、二攻三、",
      "53": "父攻子、子攻父、母攻女、女攻母、姑攻妇、妇攻姑焉、○",
      "54": "遂谓众曰、尔曹见云西起、即言将雨、果有之、",
      "55": "风自南来、即言将暑、亦有之、",
      "56": "伪善者乎、尔识别天地色象、何不识别此时乎、",
      "57": "且何不自审所宜乎、",
      "58": "与讼尔者往见有司、途间当力求解释、恐曳尔于士师、士师付尔于吏、吏下尔于狱、",
      "59": "我语汝、尔非偿尽毫厘、断不得出也、"
    },
    "13": {
      "1": "维时、有同在者、以加利利人之事告耶稣、即彼拉多以其血杂祭物中也、",
      "2": "耶稣曰、尔意此加利利人受此害、较众加利利人尤有罪乎、",
      "3": "我告尔、非也、尔弗改悔、皆将如斯而亡、",
      "4": "昔西罗亚楼倾、压而毙者十八人、尔意斯人、较居耶路撒冷诸民、尤负罪乎、",
      "5": "我告尔、非也、尔弗改悔、皆将如斯而亡、○",
      "6": "乃设喻曰、有植无花果树于其葡萄园者、来而求果弗得、",
      "7": "语园丁曰、我来求果于此树者三年矣、而弗得、宜斫之、何为旷此土乎、",
      "8": "对曰、主、今岁姑容之、待我周掘壅粪、",
      "9": "后或结果、否则斫之、○",
      "10": "安息日、耶稣在一会堂训诲、",
      "11": "适有妇患鬼而病、十有八年、伛偻不能伸、",
      "12": "耶稣见而呼之曰、妇乎、尔释于病矣、",
      "13": "遂以手按之、妇即伸、归荣上帝、",
      "14": "司会堂者、因耶稣于安息日施医、憾焉、谓众曰、工作自有六日、于此可来受医、勿于安息日也、",
      "15": "主曰、伪善者乎、尔曹于安息日、孰不解牛驴于厩、牵以饮之乎、",
      "16": "况此妇为亚伯拉罕之裔、撒但系之十有八年、不当于安息日解其结乎、",
      "17": "耶稣言此、诸敌愧耻、众见其所行诸有荣之事、皆喜、○",
      "18": "耶稣曰、上帝国何似、我将何以比之、",
      "19": "乃似芥种一粒、人取而播于其园、长而成树、飞鸟栖于其枝、",
      "20": "又曰、我将何以比上帝国乎、",
      "21": "乃似酵、妇取而纳于三斗面中、致均发酵焉、○",
      "22": "耶稣经邑乡训诲、向耶路撒冷而往、",
      "23": "或曰、主、得救者其寡乎、",
      "24": "曰、当竭力以进窄门、我语汝、将有求进而不得者多也、",
      "25": "迨家主起而闭门、尔立于外、叩门曰、主欤、为我启之、彼将应曰、我不识尔奚自、",
      "26": "尔将曰、我侪曾于尔前食饮、尔亦曾于我衢训诲、",
      "27": "彼将曰、我告尔、我不识尔奚自、尔众行不义者、其去我、",
      "28": "时、尔见亚伯拉罕、以撒、雅各、与诸先知在上帝国、而尔见逐于外、则必哀哭切齿矣、",
      "29": "自东自西、自南自北、有人将至、席坐于上帝国、",
      "30": "有后者将为先、先者将为后也、○",
      "31": "是时法利赛数人来、谓之曰、出而去此、希律欲杀尔也、",
      "32": "耶稣曰、往告彼狐狸云、今日明日、我逐鬼施医、至三日、我事毕矣、",
      "33": "虽然、今日明日及后日、我必行矣、盖先知不能亡于耶路撒冷外也、",
      "34": "耶路撒冷欤、耶路撒冷欤、杀先知石击使于尔者乎、我欲集尔赤子、似牝鸡集雏翼下者屡矣、而尔不欲也、",
      "35": "尔室遗于尔矣、我语汝、尔将不见我、迨尔云、奉主名而来者、宜颂也、"
    },
    "14": {
      "1": "安息日、耶稣入法利赛宰者之家食焉、众窥之、",
      "2": "当前有一病臌者、",
      "3": "耶稣谓律师与法利赛人曰、安息日施医宜否、",
      "4": "众默然、耶稣援其人、医而遣之、",
      "5": "谓众曰、尔中孰有牛驴、安息日陷于坎、不即曳之出乎、",
      "6": "众无以对、○",
      "7": "耶稣见所请者、首位是择、遂设喻语之曰、",
      "8": "尔见请赴婚筵、毋居首位、恐所请有尊于尔者、",
      "9": "则请尔与彼之人、前语尔曰、以位让于斯人、尔必惭怍而就末位、",
      "10": "惟见请时、往居末位、则请尔者来语尔曰、友、上坐、则尔于同席者前有荣矣、",
      "11": "盖凡自高者、将卑之、自卑者、将高之也、○",
      "12": "又谓请之者曰、尔设午餐、或晚餐、毋招尔朋友、兄弟、亲戚、富邻、恐彼复招尔、而受其报也、",
      "13": "惟设筵请贫者、残者、跛者、瞽者、则尔福矣、",
      "14": "盖彼无以报尔、而于义人复起时、尔将得报也、○",
      "15": "同席一人闻之曰、食于上帝国者福矣、",
      "16": "耶稣曰、或设大筵、所请者众、",
      "17": "筵时、遣仆告所请者曰、来、百物备矣、",
      "18": "众辞之、如出一心、一人曰、我适购田、须往视之、请辞、",
      "19": "又一人曰、我适购牛五耦、将往试之、请辞、",
      "20": "又一人曰、我方娶妻、故不能往、",
      "21": "仆归、悉告其主、主怒曰、速往邑之衢巷、引诸贫者、残者、跛者、瞽者来、",
      "22": "仆曰、主、既如所命行矣、尚有座焉、",
      "23": "主曰、出往道路藩篱间、而强人入、俾满我室、",
      "24": "我语汝、先所请者、无一得尝我筵也、○",
      "25": "有群众偕行、耶稣顾之曰、",
      "26": "人就我、而不憎其父母、妻子、兄弟、姊妹、与己生命者、不得为我徒、",
      "27": "不负己之十架而从我者、亦不得为我徒、",
      "28": "尔曹孰欲建台、不先坐而计其赀、足以竣事否乎、",
      "29": "恐或置基而不克成、见者皆哂之、",
      "30": "曰、此人建于始、而不克成于终也、",
      "31": "或有王出与他王战、孰不先坐而运筹、能以一万御彼以二万来攻者乎、",
      "32": "不然、当敌尚远、则遣使求和矣、",
      "33": "如是、凡尔中不尽舍所有者、不得为我徒也、",
      "34": "夫盐善矣、第盐失其味、将何以调之、",
      "35": "不宜于田、不宜于粪、惟弃于外耳、有耳以听者、宜听焉、"
    },
    "15": {
      "1": "众税吏与罪人、就听耶稣、",
      "2": "法利赛人与士子訾议曰、彼纳罪人、而共食焉、",
      "3": "耶稣设喻语之曰、",
      "4": "尔中孰有百羊、而亡其一、不姑舍九十九羊于野、往觅其亡者、至于获乎、",
      "5": "获之则喜、负于肩、",
      "6": "归而集其友邻、谓之曰、与我同乐、我所亡之羊已获矣、",
      "7": "我语汝、罪人有一改悔者、则在天为之乐亦然、较为九十九义人、无须改悔者尤甚也、",
      "8": "或妇有银钱十、而亡其一、岂不燃灯扫室、而勤觅之、至于获乎、",
      "9": "获之、则集其友邻曰、与我同乐、我所亡之钱已获矣、",
      "10": "我语汝、罪人有一改悔者、在上帝使者前、为之喜亦然、○",
      "11": "又曰、或有二子、",
      "12": "其季子谓父曰、父欤、以当归我之业予我、父遂以产分之、",
      "13": "未几、季子尽挟所有远游异地、在彼放恣、浪费其业、",
      "14": "尽耗一切、适其地大饥、始形困乏、",
      "15": "遂投其地一民、遣之于田牧豕、",
      "16": "欲以豕所食之豆荚充腹、而无人予之、",
      "17": "既而悟曰、我父若许佣人、其粮有余、我乃于此饥而死耶、",
      "18": "我将起而诣父、谓之曰、父欤、我获罪于天及尔、",
      "19": "今而后、不堪称为尔子矣、视我如佣人之一可也、",
      "20": "遂起而诣父、相去尚远、父见而悯之、趋抱其颈而吻接之、",
      "21": "子曰、父欤、我获罪于天及尔、今而后、不堪称为尔子矣、",
      "22": "父语诸仆曰、速取至美之袍衣之、施环于其指、纳履于其足、",
      "23": "且牵肥犊宰之、我侪可食而乐焉、",
      "24": "盖我此子、死而复生、亡而复得者也、众遂乐焉、",
      "25": "适长子自田归、将及室、闻乐舞、",
      "26": "呼一仆、问其故、",
      "27": "对曰、尔弟归、尔父宰肥犊、为其无恙而复得之也、",
      "28": "长子怒、不肯入、父出劝之、",
      "29": "长子谓父曰、我事尔多年、从无违命、而尔未尝赐我一羔、俾我与友同乐、",
      "30": "惟尔此子、狎妓尽耗尔产、彼至、乃为之宰肥犊也、",
      "31": "父曰、子乎、尔常偕我、我所有者、",
      "32": "皆为尔有、惟尔弟死而复生、亡而复得、我侪喜乐宜也、"
    },
    "16": {
      "1": "耶稣又谓其徒曰、富人某、有一家宰、或以其耗主之业诉于厥主、",
      "2": "主呼之曰、我闻言及尔者何耶、陈述尔职、盖尔不得仍为家宰也、",
      "3": "家宰意谓、主夺我职、我将何为乎、锄无力、乞则耻、",
      "4": "我知所为矣、黜职时、令人接我入其家、",
      "5": "遂于负主债者、一一呼之来、谓先至者曰、尔负我主几何、",
      "6": "曰、油百斗、曰、取券亟坐、书五十、",
      "7": "又谓其他曰、尔负几何、曰、麦百斛、曰、取券书八十、",
      "8": "其主乃誉不义之家宰、以其所行之智也、盖斯世之子于其世事、较光明之子尤智也、",
      "9": "我语汝、以不义之财结友、迨匮时、则彼接尔入永宅矣、",
      "10": "忠于小者、亦忠于大、不义于小者、亦不义于大、",
      "11": "若尔于不义之财不忠、孰以真者托尔耶、",
      "12": "若尔于属人者不忠、孰以属尔者予尔耶、",
      "13": "一仆不能事二主、或恶此爱彼、或重此轻彼、尔不能事上帝、兼事货财也、○",
      "14": "法利赛人乃好利者、闻而哂之、",
      "15": "耶稣谓之曰、尔于人前自义、然上帝知尔心、盖人所崇者、上帝所恶也、",
      "16": "律与先知、至约翰而已、自是上帝国之福音宣布、人人奋力以入之、",
      "17": "然天地之逝、较律一画之陨尤易也、",
      "18": "凡出妻而他娶者淫也、娶所出者、亦淫也、○",
      "19": "有富者衣紫袍枲布、日事华靡宴乐、",
      "20": "又有乞者、名拉撒路、通体生疡、置于富者之门、",
      "21": "欲食富者几下遗屑、犬来舐其疡、",
      "22": "乞者死、天使携至亚伯拉罕之怀、富者亦死而葬、",
      "23": "阴间痛苦之际、举目遥见亚伯拉罕、有拉撒路在其怀、",
      "24": "遂呼曰、我祖亚伯拉罕乎、矜恤我、遣拉撒路以指尖蘸水凉我舌、盖我在此火焰中苦甚、",
      "25": "亚伯拉罕曰、子乎、当忆尔生时受诸福、拉撒路受诸难、今彼慰、而尔苦焉、",
      "26": "不第此也、尔我间限以巨渊、欲由此过尔不能也、由彼过我、亦不能也、",
      "27": "曰、若是、求祖遣拉撒路往我父家、",
      "28": "我有兄弟五人、使彼证之、免其亦来此痛苦之处也、",
      "29": "亚伯拉罕曰、彼有摩西及诸先知、可听之也、",
      "30": "曰、祖亚伯拉罕乎、非也、若有由死而就之者、彼必改悔矣、",
      "31": "曰、不听摩西与先知、即有自死而起者、彼亦不受劝也、"
    },
    "17": {
      "1": "耶稣谓其徒曰、陷人于罪、事不能无、而陷之者祸矣、",
      "2": "与其陷此小子之一于罪、宁以巨磨系颈、投于海、",
      "3": "尔当自慎、若兄弟获罪则斥之、悔则恕之、",
      "4": "傥一日获罪于尔者七、反而语尔者亦七、曰我悔矣、则尔必恕之、○",
      "5": "使徒谓主曰、祈益我信、",
      "6": "主曰、尔若有信如芥种一粒、即命此桑拔根植于海、亦必顺尔、",
      "7": "尔中孰有仆、或耕或牧、自田归、而谓之曰、汝往坐而食乎、",
      "8": "岂不曰、备我餐、束带事我、迨我食饮后、尔食饮也、",
      "9": "仆依命而行、主其谢之乎、",
      "10": "如是、尔尽行所命、亦当曰、我乃无益之仆、行所当行已耳、○",
      "11": "耶稣往耶路撒冷、经行撒玛利亚、与加利利、",
      "12": "入一村、有癞者十人、遇之而远立、",
      "13": "扬声曰、耶稣夫子、矜恤我、",
      "14": "耶稣目之曰、尔往示身于祭司、往时即洁矣、",
      "15": "其一见己已愈、返而大声归荣上帝、",
      "16": "伏耶稣足下称谢之、彼乃撒玛利亚人也、",
      "17": "耶稣曰、洁者非十人乎、其九安在、",
      "18": "此异族人之外、未见返而归荣上帝者、",
      "19": "遂语其人曰、起而往、尔信救尔矣、○",
      "20": "法利赛人问上帝国何时临格、耶稣曰、上帝国之临格不显、",
      "21": "人亦不云在此在彼、盖上帝国在尔中也、",
      "22": "又语门徒曰、时将至、尔欲见人子之一日、而不得见、",
      "23": "人将告尔、在此在彼、勿往勿从、",
      "24": "盖如电之在天、闪于此、光于彼、人子于其日亦如是、",
      "25": "但必先受诸苦、为斯世所弃、",
      "26": "人子之时、如挪亚之时、",
      "27": "人食饮嫁娶、迨挪亚入方舟之日、洪水至而灭众、",
      "28": "又如罗得之时、人食饮贸易、树艺建造、",
      "29": "迨罗得出所多玛之日、自天雨火与硫而灭众、",
      "30": "人子显著之日亦如是、",
      "31": "是日也、乘屋者、其具在室、勿下取之、在田者、亦勿归、",
      "32": "当忆罗得之妻、",
      "33": "凡欲救其生者、必丧之、丧其生者、必存之、",
      "34": "我语汝、是夜二人同榻、取一遗一、",
      "35": "二妇同磨、取一遗一、",
      "36": "众问曰、主欤、何处有此、曰、尸之所在、鸷鸟集焉、",
      "37": null
    },
    "18": {
      "1": "耶稣又设喻语众、当恒祈不倦、",
      "2": "曰、邑有士师、不畏上帝、不礼世人、",
      "3": "其邑有嫠、屡就之曰、有仇我者、祈伸我冤、",
      "4": "久而不许、后自思云、我虽不畏上帝、不重世人、",
      "5": "但此嫠渎我、必伸其冤、免其恒来扰我、",
      "6": "主曰、听此不义之士师所言、",
      "7": "上帝选民昼夜呼吁、虽久忍之、岂不伸其冤乎、",
      "8": "我语汝、必速伸之矣、虽然、人子至时、将见有信于世者乎、○",
      "9": "有自恃为义、而轻视他人者、耶稣设喻谓之曰、",
      "10": "二人登殿祈祷、一为法利赛人、一为税吏、",
      "11": "法利赛人立而自祷曰、上帝欤、我谢尔、以我不似他人强索、不义、淫乱、亦不似此税吏、",
      "12": "我七日禁食者二、而以所得者十输其一、",
      "13": "税吏远立、不敢举目仰天、第拊膺曰、上帝欤、怜我罪人也、",
      "14": "我语汝、此人归、较彼得称为义、盖自高者、将卑之、自卑者、将高之也、○",
      "15": "有携孩提就耶稣者、欲其扪之、门徒见而责之、",
      "16": "耶稣呼之来、曰、容孩提就我、勿禁之、盖属上帝国者、乃如是人也、",
      "17": "我诚语汝、凡承上帝国、而不如孩提者、断不得入也、○",
      "18": "有宰问之曰、善哉夫子、我将何为、以承永生、",
      "19": "耶稣曰、何善我乎、善者惟一、上帝而已、",
      "20": "夫诸诫尔所识也、毋淫、毋杀、毋窃、毋妄证、敬尔父母、",
      "21": "对曰、凡此、我自幼悉守之矣、",
      "22": "耶稣闻此、语之曰、尔犹缺一、悉鬻所有以济贫、则将有财于天、且来从我、",
      "23": "其人闻之、忧甚、巨富故也、",
      "24": "耶稣见之曰、有财者入上帝国、难矣哉、",
      "25": "驼穿针孔、较富者入上帝国犹易也、",
      "26": "闻者曰、然则谁能得救乎、",
      "27": "曰、人所不能者、上帝能之也、",
      "28": "彼得曰、我侪已舍所有从尔矣、",
      "29": "曰、我诚语汝、未有为上帝国、舍屋宇、父母、兄弟、妻子、",
      "30": "而今世不获倍蓰、来世不获永生者也、○",
      "31": "耶稣携十二徒、谓之曰、我侪上耶路撒冷、先知所载指人子者、将悉应矣、",
      "32": "盖将见付于异邦人、受戏侮凌辱之、唾之、",
      "33": "又鞭之、杀之、三日复起、",
      "34": "门徒一无所悟、盖斯言隐秘、而彼不识所谓诸事也、○",
      "35": "近耶利哥时、有瞽者坐乞路旁、",
      "36": "闻众过、问其故、",
      "37": "或告之曰、拿撒勒人耶稣过此也、",
      "38": "瞽者呼曰、大卫之裔耶稣、矜恤我、",
      "39": "前行者斥之使默、彼愈呼曰、大卫之裔、矜恤我、",
      "40": "耶稣止、命携之来、既近、则问之曰、",
      "41": "欲我何为、曰、主、俾我得见、",
      "42": "耶稣曰、可见也、尔信救尔矣、",
      "43": "彼即得见、从耶稣、归荣上帝、众见之、亦颂赞上帝、"
    },
    "19": {
      "1": "耶稣入耶利哥、经行时、",
      "2": "有撒该者、为税吏长而富、",
      "3": "欲识耶稣为谁、以人众而不得见、身短故也、",
      "4": "遂趋前升桑、以其必过此也、",
      "5": "耶稣至、仰视之、曰、撒该速下、今日我将主尔家、",
      "6": "遂亟下、喜接之、",
      "7": "众见之、訾议曰、彼往寓罪人之家矣、",
      "8": "撒该立而谓主曰、主欤、我以所有之半济贫、若诬诈人者、则四倍偿之、",
      "9": "耶稣曰、今日拯救临此家矣、以其亦为亚伯拉罕之裔也、",
      "10": "盖人子至、为寻救亡失之人耳、○",
      "11": "众闻此言时、耶稣因近耶路撒冷、且众意上帝国将即显著、遂复设喻、",
      "12": "曰、有贵胄往远地、欲受国而返、",
      "13": "召其仆十人、予金十斤、谓之曰、贸易以待我来、",
      "14": "其民憾之、遣使于其后曰、我侪不欲斯人君我也、",
      "15": "贵胄受国而返、命召予金之仆、欲知其获利几何、",
      "16": "其一至曰、主之一斤、已获十斤矣、",
      "17": "曰、俞、善仆也、尔于小者既忠、可宰十邑也、",
      "18": "其次至曰、主之一斤、已获五斤矣、",
      "19": "曰、尔亦可宰五邑也、",
      "20": "又其次至曰、主之一斤在此、我藏之于巾、",
      "21": "盖我畏尔严人也、未置者取之、未播者获之、",
      "22": "主谓之曰、恶哉仆乎、我即由尔口而判尔、尔既知我严、未置而取、未播而获、",
      "23": "盍以我金置肆、我来时、可以取之而获其利、",
      "24": "遂命左右曰、夺其一斤、以予有十斤者、",
      "25": "众曰、主、彼已有十斤矣、",
      "26": "曰、我语汝、凡有者、将予之、无者、并其所有、亦将夺之、",
      "27": "至于我敌、不欲我君之者、曳之来、诛于我前、○",
      "28": "耶稣言竟、前行、上耶路撒冷、○",
      "29": "既近伯法其、与伯大尼、于橄榄山遣门徒二人、",
      "30": "曰、尔往前村、至则见小驴絷焉、从无乘之者、解而牵之来、",
      "31": "倘有问尔解之何为、则曰主需之、",
      "32": "使者往、果如所言、",
      "33": "解小驴时、其主诘之曰、解驴何为、",
      "34": "曰、主需之、",
      "35": "遂牵就耶稣、置己衣于其上、扶耶稣乘之、",
      "36": "行时、众以衣布于路、",
      "37": "既近耶路撒冷、将下橄榄山、众门徒因所见诸异能而喜、大声赞美上帝、",
      "38": "曰、奉主名而来之王、宜颂也、在天和平、在至上者光荣、",
      "39": "众中有法利赛数人、谓耶稣曰、夫子、当责尔徒、",
      "40": "曰、我语汝、此辈若缄默、诸石将呼矣、○",
      "41": "既近、见城、则为之哭、",
      "42": "曰、尔于是日、若知关乎平安之事则幸、但今隐于尔目矣、",
      "43": "盖日将至、尔敌必筑垒环尔、四面困尔、",
      "44": "且掷尔及尔中子女于地、不遗一石于石上、以尔不知眷顾尔之日也、○",
      "45": "入殿、逐其贸易者、",
      "46": "谓之曰、记有之、我室必为祈祷室、而尔曹以为盗巢也、○",
      "47": "耶稣每日在殿训诲、祭司诸长、士子、与民间尊长、寻机灭之、",
      "48": "但未得所为、因民皆倾听之也、"
    },
    "20": {
      "1": "一日、耶稣在殿训民、宣福音时、祭司诸长、士子、长老、就之曰、",
      "2": "试告我、尔以何权行是、赐尔此权者谁耶、",
      "3": "曰、我亦一言问尔、尔其告我、",
      "4": "约翰之洗、自天乎、自人乎、",
      "5": "其人窃议曰、若云自天、彼必曰曷不信之、",
      "6": "若云自人、众民必以石击我、盖民信约翰为先知也、",
      "7": "遂对曰、不知奚自、",
      "8": "耶稣曰、我亦不告尔以何权行是矣、○",
      "9": "乃设喻语众曰、有植葡萄园者、租与农夫、而往异地久之、",
      "10": "届期、遣一仆就农夫、令纳园中之果、农夫扑之、使之徒返、",
      "11": "再遣他仆、亦扑之、且辱之、使之徒返、",
      "12": "三遣其仆、农夫又伤而逐之、",
      "13": "园主曰、我将如之何、必遣我爱子、庶或敬之矣、",
      "14": "农夫见之、相议曰、此其嗣子、我且杀之、俟业归我、",
      "15": "遂逐于园外杀焉、园主将何以处之乎、",
      "16": "必至灭此农夫、以园付他人焉、闻者曰、毋然、",
      "17": "耶稣目之曰、经云、工师所弃之石、成为屋隅首石、何谓也、",
      "18": "凡堕此石上者、身必碎、此石堕其上者、散若尘、○",
      "19": "时、士子与祭司诸长、知此喻指己、欲执之、而惧民、",
      "20": "乃窥伺之、遣侦者佯为义人、欲执其言、付于方伯权下治之、",
      "21": "遂问曰、夫子、我知尔所言所诲皆正、不以貌取人、诚以上帝之道诲人也、",
      "22": "我侪纳税于该撒宜否、",
      "23": "耶稣知其诈、曰、",
      "24": "以一钱示我、是像与号为谁、曰、该撒、",
      "25": "曰、然则以该撒之物纳该撒、以上帝之物纳上帝矣、",
      "26": "侦者当民前、无由执其言、且奇其应对、而缄默焉、○",
      "27": "有撒都该人、即言无复起者、就而问曰、",
      "28": "夫子、摩西书于我云、若人兄死、遗妻而无子、其弟当纳其妻、生子以嗣兄、",
      "29": "有兄弟七人、长者娶妻、无子而死、",
      "30": "其二其三纳之、",
      "31": "至其七、亦然、皆无子而死、",
      "32": "厥后妇亦死、",
      "33": "至复起时、将为谁之妻乎、盖七人皆纳之矣、",
      "34": "耶稣曰、斯世之人、有娶有嫁、",
      "35": "惟堪得彼世、及自死复起者、则不娶不嫁、",
      "36": "亦不能复死、以其等于天使、既为复起之子、乃上帝之子也、",
      "37": "论死者复起、摩西棘丛篇详之矣、其称主为亚伯拉罕之上帝、以撒之上帝、雅各之上帝、",
      "38": "是上帝非死者之上帝、乃生者之上帝、因皆为上帝而生也、",
      "39": "有士子数人曰、夫子所言善矣、",
      "40": "盖不敢复问之也、○",
      "41": "耶稣谓众曰、人何言基督为大卫之裔乎、",
      "42": "盖诗篇中大卫自言、主谓我主云、坐我右、",
      "43": "俟我使尔敌为尔足几、",
      "44": "夫大卫既称之为主、则基督如何为大卫之裔乎、○",
      "45": "众民听时、耶稣语其徒曰、",
      "46": "谨防士子、好衣长服而游、受祝于市、会堂高座、筵间首位、",
      "47": "乃吞嫠妇家资、佯为长祈、其受刑必尤重也、"
    },
    "21": {
      "1": "耶稣举目、见诸富者、以所捐者输库、",
      "2": "又见一贫嫠、输小钱二、",
      "3": "则曰、我诚语汝、此贫嫠所输者、较众尤多、",
      "4": "盖众由其羡余、此则由其不足、亦尽输之、即其所以养生者也、○",
      "5": "或论殿以美石、及所献之珍物为饰、",
      "6": "耶稣曰、尔曹所见诸物、日将至、无一石遗于石上、而弗圮也、",
      "7": "众问曰、夫子、何时有此、斯事将应之时、有何兆乎、",
      "8": "曰、慎毋受惑、盖将多有冒我名而来者云、我基督也、又云、期已近矣、尔勿从之、",
      "9": "尔闻战与乱、勿惊惶、盖斯事必先有、惟尽期未即至耳、○",
      "10": "又谓之曰、民将攻民、国将攻国、",
      "11": "地将大震、随在饥疫、自天有可畏之象、与至大之兆、",
      "12": "未有此诸事之先、人将执尔、窘尔、付尔于会堂、下尔于囹圄、且为我名、曳尔至君王方伯前、",
      "13": "斯将反为尔证也、",
      "14": "故宜定尔心、毋先虑何以诉、",
      "15": "盖我将赐尔才辩智慧、尔诸仇不能抵拒辨驳也、",
      "16": "尔将为父母兄弟亲戚朋友所付、尔中且有见杀者、",
      "17": "尔为我名、将见憾于众、",
      "18": "然尔之一发、亦不丧也、",
      "19": "尔之生、将于恒忍得之、○",
      "20": "尔见耶路撒冷为军所围、则知其荒墟近矣、",
      "21": "时、在犹太者、宜遁于山、在邑者宜出、在田者勿入、",
      "22": "盖此乃报复之日、致所载者皆应也、",
      "23": "是日也、妊妇乳妇祸矣、盖其地必有大灾、怒及斯民、",
      "24": "彼将仆于锋刃、虏于诸国、耶路撒冷为异邦蹂躏、迨异邦之期满焉、",
      "25": "日月星辰将有异兆、在地诸国困苦颠连、海波漰湃故也、",
      "26": "人因危惧、并虞将临于世之事而昏绝、天象震动故也、",
      "27": "其时、将见人子以大权大荣、乘云而来、",
      "28": "甫有斯事、尔宜兴起翘首、盖尔之赎近矣、○",
      "29": "又设喻谓之曰、试观无花果与诸树、",
      "30": "方其萌芽、尔见之、则知夏近矣、",
      "31": "如是、尔见斯事至、则知上帝国近矣、",
      "32": "我诚语汝、此代未逝、斯事皆成、",
      "33": "天地必废、我言不废、○",
      "34": "尔当自慎、勿以餍饮沈湎、世之憧扰累尔心、免其日如机槛、突然临尔、",
      "35": "盖此日必临于全地之居人、",
      "36": "尔惟随时儆醒祈求、俾尔得避此将来之事、而立于人子前、○",
      "37": "耶稣日则在殿训诲、夜出、至橄榄山宿焉、",
      "38": "庶民黎明就于殿以听之、"
    },
    "22": {
      "1": "除酵节伊迩、亦名逾越节、",
      "2": "祭司诸长与士子、谋何以杀耶稣、畏民故也、○",
      "3": "撒但入于犹大、称以色加略者、十二徒之一也、",
      "4": "诣祭司诸长及殿司、相议如何以耶稣付之、",
      "5": "众喜、约予之金、",
      "6": "犹大允诺、乃寻机于众不在时付之、○",
      "7": "除酵日至、当宰逾越羔时也、",
      "8": "耶稣遣彼得约翰曰、尔往备逾越节筵、我侪食焉、",
      "9": "曰、欲我何处备之、",
      "10": "曰、入邑将有挈水瓶者遇尔、可从之入室、",
      "11": "告其家主曰、师云客舍安在、将偕门徒食逾越节筵于彼、",
      "12": "彼将以陈设之大楼示尔、在彼备之可也、",
      "13": "门徒往、果如所言、遂备节筵、○",
      "14": "届时、耶稣席坐、使徒偕之、",
      "15": "耶稣曰、我深愿于受害之先、偕尔食此节筵也、",
      "16": "盖我语汝、我不复食之、迨其事应于上帝国焉、",
      "17": "遂接杯祝谢、曰、取此分于尔众、",
      "18": "我语汝、今而后、我不饮葡萄树所产者、迨上帝国临焉、",
      "19": "又取饼祝谢、擘而予之、曰、斯乃我身、为尔捐者、尔其行此以忆我、",
      "20": "餐后、取杯亦然、曰、此杯乃新约、以我血为尔流者也、",
      "21": "试观卖我者、其手偕我在席也、",
      "22": "人子固如所定者而逝、惟卖之者其人祸矣、",
      "23": "众互问谁将为此、○",
      "24": "门徒互争其中孰大、",
      "25": "耶稣谓之曰、异邦之君主其治、秉权者称为恩主、",
      "26": "尔则不然、尔中为大者、当若少、为首者、当若役、",
      "27": "孰为大、席坐者乎、役事者乎、非席坐者大乎、然我在尔中、如役事者也、",
      "28": "尔曹恒偕我于诸试中、",
      "29": "我以国封尔、如我父封我然、",
      "30": "俾尔在我国、饮食于我席、尔亦将居于位、鞫以色列十二支焉、",
      "31": "西门、西门、撒但尝索尔曹、欲簸尔若麦、",
      "32": "然我已为尔祈、使尔之信无阙、迨尔反正后、坚尔兄弟也、",
      "33": "曰、主、我已备偕尔入狱蹈死矣、",
      "34": "曰、彼得、我语汝、今日鸡尚未鸣、尔将三言不识我也、○",
      "35": "乃谓门徒曰、我遣尔时、无囊、无袋、无履、尔有所缺乎、曰、无、",
      "36": "曰、今有囊者携之、袋亦然、无刀者、卖衣买刀、",
      "37": "我语汝、经所记、人视之为罪犯中人、必应于我、盖所关于我者将终也、",
      "38": "门徒曰、主、有二刀于此、曰、足矣、○",
      "39": "耶稣出、依然往橄榄山、其徒从之、",
      "40": "至其处、谓之曰、尔其祈祷、免入于试、",
      "41": "遂离之、约投石之远、屈膝祈祷、",
      "42": "曰、父欤、若欲之、则将此杯去我、然非我旨、惟尔旨是成、",
      "43": "有使者自天而见、壮之、",
      "44": "耶稣伤痛、祈祷愈切、汗如滴血落地、",
      "45": "祷毕、起就门徒、见其因忧而寐、",
      "46": "谓之曰、何寝乎、起而祷、免入于试、○",
      "47": "言时、众至、十二徒之一犹大者、先众而前、就耶稣、欲吻接之、",
      "48": "耶稣语之曰、犹大、尔以接吻卖人子乎、",
      "49": "左右见事将及、则曰、主、我侪以刀击之可乎、",
      "50": "其中一人击大祭司之仆、削其右耳、",
      "51": "耶稣曰、既至此、姑容之、遂扪其耳而医之、",
      "52": "乃谓来攻之祭司诸长、殿司、长老曰、尔来以刃与梃、若捕盗乎、",
      "53": "我日偕尔在殿、尔未伸手攻我、但今乃尔曹之时、幽暗之权矣、○",
      "54": "众执耶稣、曳至大祭司宅、彼得遥从之、",
      "55": "众于院中、燃火同坐、彼得亦坐其间、",
      "56": "有婢见彼得向火而坐、注视之曰、此人亦偕之、",
      "57": "彼得不承、曰、女乎、我不识之、",
      "58": "有顷、又一人见之、曰、尔亦其党、彼得曰、人乎、非也、",
      "59": "逾半时、复有一人力言曰、此人实偕之、盖加利利人也、",
      "60": "彼得曰、人乎、我不识尔云何也、言时鸡即鸣、",
      "61": "主回顾彼得、彼得忆主所言、曰、鸡鸣之先、尔将三言不识我、",
      "62": "遂出而痛哭、○",
      "63": "执耶稣者、戏而扑之、",
      "64": "掩其目、问曰、试言击尔者谁、",
      "65": "又以多端谤讟之、",
      "66": "及旦、民之长老、祭司诸长、士子咸集、曳耶稣至公会、",
      "67": "曰、尔若基督、其告我、曰、我若告尔、尔必不信、",
      "68": "诘尔、尔亦不应、",
      "69": "今而后、人子将坐于大权上帝之右矣、",
      "70": "佥曰、然则尔为上帝子乎、曰、尔言是也、",
      "71": "众曰、尚须何证、我侪由其口亲闻之矣、"
    },
    "23": {
      "1": "众皆起、解耶稣至彼拉多前、",
      "2": "讼之曰、我见此人、诱惑我邦、禁纳税于该撒、自称为基督为王也、",
      "3": "彼拉多问之曰、尔乃犹太人王乎、曰、尔言之矣、",
      "4": "彼拉多谓祭司诸长与众曰、我不见此人有何辜、",
      "5": "众益奋曰、彼摇动庶民、训诲遍犹太、始自加利利、以至于此、",
      "6": "彼拉多闻之、问其为加利利人乎、",
      "7": "既知其隶希律治下、则遣诣之、时、希律亦在耶路撒冷、○",
      "8": "希律见耶稣甚喜、盖闻其事、久欲见之、且冀观其异迹、",
      "9": "以多言问之、而耶稣一无所答、",
      "10": "祭司诸长与士子、立而讼之甚切、",
      "11": "希律与其士卒轻藐戏侮之、衣以彩服、复遣诣彼拉多、",
      "12": "彼拉多与希律素相仇、是日遂相友矣、○",
      "13": "彼拉多召集祭司诸长、有司、庶民、",
      "14": "谓之曰、尔解此人至我、一若诱惑民者、我依尔所讼之事、于尔前鞫之、未见其有何辜、",
      "15": "希律亦然、盖彼复遣之至我、可知其所行、未有当死者、",
      "16": null,
      "17": "我将笞而释之、",
      "18": "众皆呼曰、去此人、为我释巴拉巴、",
      "19": "夫巴拉巴、乃邑中作乱杀人、而下狱者、",
      "20": "彼拉多欲释耶稣、",
      "21": "复语众、众呼曰、钉之十架、钉之十架、",
      "22": "彼拉多三语众曰、彼行何恶耶、我未见其有当死之辜、故将笞而释之、",
      "23": "众大声切求钉之十架、而其声胜矣、",
      "24": "彼拉多遂拟如其所求而行、",
      "25": "释作乱杀人而下狱者、乃付耶稣于众、以徇其意、○",
      "26": "曳耶稣去时、有古利奈人西门、来自田间、众执之、以十架置其身、使负之、从耶稣后、○",
      "27": "民众随之、又有多妇擗而哀之、",
      "28": "耶稣回顾之曰、耶路撒冷之女乎、毋为我哭、当为己及子女哭、",
      "29": "盖日将至、人必曰、未妊者、未产者、未哺乳者福矣、",
      "30": "其时、人将谓山曰压我、谓陵曰掩我、",
      "31": "盖木之青者犹如此、枯者将若何、",
      "32": "又曳二犯、将与耶稣同杀之、○",
      "33": "至一处、名髑髅、钉之十架、又钉二犯、一右一左、",
      "34": "耶稣曰、父欤、赦之、盖彼不知其所为也、士卒阄分其衣、",
      "35": "民立而观、有司亦哂之曰、彼救他人、若为上帝所选之基督、可自救也、",
      "36": "士卒亦戏之、就而予之酰、",
      "37": "曰、尔若犹太人王、可自救也、",
      "38": "其上有标、书曰、犹太人王、○",
      "39": "同悬之犯、一谤之曰、尔非基督乎、救己及我侪也、",
      "40": "一斥之曰、尔同服鞫、犹不畏上帝乎、",
      "41": "我侪宜也、盖我所受、称我所行、惟斯人所行、无不韪也、",
      "42": "又曰、耶稣、尔于尔国而来时、其忆我、",
      "43": "耶稣曰、我诚语汝、今日尔将偕我在乐园矣、○",
      "44": "时约午正、遍地晦冥、至申初、",
      "45": "日无光、殿幔中裂、",
      "46": "耶稣大声呼曰、父欤、我灵托尔手矣、言毕气遂绝、",
      "47": "百夫长见之、归荣上帝曰、是诚义人也、",
      "48": "聚观之众、历见诸事、皆拊膺而返、",
      "49": "其相识者、及自加利利相随之妇、皆远立而观斯事、○",
      "50": "有约瑟者、议士也、为人善且义、",
      "51": "不与斯谋斯事、隶犹太之亚利马太邑、素慕上帝国者也、",
      "52": "诣彼拉多、求耶稣尸、",
      "53": "取之下、裹以枲布、置于石凿之墓、从未葬人者、",
      "54": "时乃备节之期、安息日伊迩、",
      "55": "自加利利偕来之妇随之、观其墓、及如何葬其尸、",
      "56": "归备香品香膏、当安息日、遵诫而安息焉、"
    },
    "24": {
      "1": "七日之首日昧爽、诸妇携所备之香品至墓、",
      "2": "见石已自墓辗离、",
      "3": "遂入、不见主耶稣之尸、",
      "4": "踌躇间、见二人旁立、衣服烨烨、",
      "5": "妇惊、伏于地、二人谓之曰、胡为于死者中寻生者乎、",
      "6": "彼已起、不在此矣、当忆彼在加利利时、曾语尔云、",
      "7": "人子必付于罪人手、钉诸十架、三日复起、",
      "8": "妇遂忆其言、",
      "9": "自墓归、悉告十一徒、及诸同人、",
      "10": "告使徒者、乃抹大拉之马利亚、雅各之母马利亚、及约亚拿、又有他妇偕焉、",
      "11": "使徒以为虚诞而弗信、",
      "12": "彼得起而趋墓、俯视其内、惟枲布而已、奇异而归、○",
      "13": "是日门徒二人、往一村、名以马忤斯、去耶路撒冷约二十五里、",
      "14": "互论所遇之事、",
      "15": "谈论间、耶稣近而偕行、",
      "16": "二人目迷、不识之、",
      "17": "耶稣谓之曰、尔行时、互论者何耶、二人止步、有忧色、",
      "18": "其一名革流巴对曰、尔岂独旅于耶路撒冷、不知近日所遇之事乎、",
      "19": "曰、何事、曰、拿撒勒人耶稣之事也、彼乃先知、在上帝及众民前、言与行皆有大能、",
      "20": "而祭司诸长与我有司付之、拟以死、钉之十架、",
      "21": "惟我侪素望其为将赎以色列者、然此事之成、今已三日矣、",
      "22": "惟我中数妇、使我骇异、彼黎明在墓、",
      "23": "不见其尸、来告云、已见天使显见、言其生矣、",
      "24": "我中数人适墓、果如其言、惟不见耶稣、",
      "25": "耶稣曰、噫、无知者乎、诸先知所言、尔心何信之迟耶、",
      "26": "基督受斯苦、而获其荣、不亦宜乎、",
      "27": "于是自摩西始、并诸先知、凡经中所指己者、悉为之详解焉、",
      "28": "将近所往之村、耶稣若将前行者、",
      "29": "二人强之曰、与我偕居、盖时将暮、日已昃矣、遂入而偕居焉、",
      "30": "同席时、耶稣取饼祝谢、擘而予之、",
      "31": "二人目启、乃识之、忽不见、",
      "32": "相语曰、途间彼与我言、且释经时、我心岂不热乎、",
      "33": "即起、归耶路撒冷、见十一使徒与同人聚而言曰、",
      "34": "主果复起、见于西门矣、",
      "35": "二人乃述途中所遇、及擘饼识耶稣之事、○",
      "36": "言时、耶稣立于其中、曰、尔曹平安、",
      "37": "门徒惊惧、意所见者魂也、",
      "38": "耶稣曰、尔何惊扰、心中起思议乎、",
      "39": "视我手足、即我也、试扪且视、魂无骨肉、尔视我则有之、",
      "40": "言此、遂以手足示之、",
      "41": "门徒以喜故、而犹未信、且奇之、耶稣语之曰、于此有食物否、",
      "42": "乃予之炙鱼一片、",
      "43": "耶稣取之、食于其前、○",
      "44": "谓之曰、此乃我素偕尔时、所语尔者云、凡摩西律、先知书、及诗篇所载指我者、悉必应也、",
      "45": "遂启其聪、使悟诸经、",
      "46": "曰、记有之、基督当受难、三日自死复起、",
      "47": "且以其名、传改悔及赦罪之道于万邦、自耶路撒冷始焉、",
      "48": "尔曹为斯事之证者、",
      "49": "我遣我父所许者临尔、尔其居于圣邑、迨自上之能锡尔、",
      "50": "遂引之出、至伯大尼、举手祝之、",
      "51": "祝时、别众、见升于天、",
      "52": "众拜之、喜甚、而归耶路撒冷、",
      "53": "常在殿祝颂上帝焉、"
    }
  },
  "Jhn": {
    "1": {
      "1": "元始有道、道偕上帝、道即上帝也、",
      "2": "是道元始与上帝偕也、",
      "3": "万有由之而造、凡受造者、无不由之而造焉、",
      "4": "生在其中、生者人之光也、",
      "5": "光烛于暗、而暗弗识之、",
      "6": "有上帝所遣者、名曰约翰、",
      "7": "彼来作证、即为光作证、俾众由之而信、",
      "8": "斯人非光、特为光作证耳、",
      "9": "是乃真光、普照凡入世之人、",
      "10": "其在世也、世由之而造、而世弗识之、",
      "11": "其至己所属、而属己者弗受也、",
      "12": "凡受之者、即信其名者、则赐之权、为上帝子、",
      "13": "其生也、非由血气、非由情欲、非由人意、乃由上帝也、",
      "14": "夫道成人身、寓我侪中、充乎恩宠真理、我侪见其荣、如天父独生子之荣焉、",
      "15": "约翰为之证、呼曰、我言后我来者、乃为我先、以其先我而在、即斯人也、",
      "16": "由其所充者、我侪皆有所受、即恩之有加无已矣、",
      "17": "夫律由摩西而授、恩宠真理、则由耶稣基督而来、",
      "18": "从未有见上帝者、惟在父怀之独生子表彰之、○",
      "19": "约翰之证如左、犹太人自耶路撒冷遣祭司及利未人、问之曰、尔谁也、",
      "20": "约翰承而不讳、曰、我非基督、",
      "21": "曰、然则尔为以利亚乎、曰、非也、尔为彼先知乎、曰、否、",
      "22": "曰、尔为谁、俾我可复遣我者、尔自谓何如也、",
      "23": "曰、我乃呼于野者之声云、直主之路、如先知以赛亚所言也、",
      "24": "其人乃法利赛人所遣、",
      "25": "复问之曰、尔非基督、非以利亚、非彼先知、胡为施洗耶、",
      "26": "约翰曰、我以水施洗耳、有立于尔中、尔弗识者、",
      "27": "即后我而来、我解其履带、亦弗堪焉、",
      "28": "斯事行于约但外、伯大尼地、即约翰施洗处也、○",
      "29": "翌日、约翰见耶稣来、则曰、观上帝之羔、乃负世之罪者、",
      "30": "此即我所言、后我来者乃为我先、以其先我而在也、",
      "31": "我素弗识之、但为使之显于以色列、故来以水施洗耳、",
      "32": "约翰又证之曰、我曾见圣神如鸽、自天而降、止于其上、",
      "33": "我素弗识之、惟遣我以水施洗者、语我曰、尔见圣神降而止其上者、即以圣神施洗者也、",
      "34": "我见之、而证其为上帝子也、○",
      "35": "又翌日、约翰偕二徒立、",
      "36": "见耶稣游行、则曰、观上帝之羔、",
      "37": "二徒闻其言、遂从耶稣、",
      "38": "耶稣回顾、见其从己、曰、尔何求、对曰、拉比何居、拉比、译即夫子也、",
      "39": "曰、来则见之、遂往观焉、是日与之同居、时约中正矣、",
      "40": "闻约翰言、而从耶稣者、其一乃西门彼得之弟安得烈、",
      "41": "彼先遇其兄西门曰、我侪已遇弥赛亚、译即基督、基督即抹膏之谓",
      "42": "遂引之就耶稣、耶稣顾之曰、尔乃约翰子西门、将称矶法、译即彼得、彼得即磐石之意",
      "43": "翌日、耶稣欲往加利利、遇腓力、谓之曰、从我、",
      "44": "腓力者、伯赛大人也、与安得烈彼得同邑、",
      "45": "腓力遇拿但业曰、摩西律及先知所载者、我侪已遇之、即约瑟之子、拿撒勒人耶稣也、",
      "46": "拿但业曰、善者能出自拿撒勒乎、腓力曰、来观之、",
      "47": "耶稣见拿但业至、指之曰、是诚以色列人、无诡谲者、",
      "48": "拿但业曰、何由知我乎、曰、腓力未呼尔、尔在无花果树下、我已见之矣、",
      "49": "拿但业曰、夫子、尔乃上帝子、以色列王也、",
      "50": "耶稣曰、因我言于无花果树下见尔、尔即信乎、尔将见尤大于此者、",
      "51": "又曰、我诚语汝、尔将见天开、上帝之使陟降于人子上矣、"
    },
    "2": {
      "1": "第三日、加利利之迦拿有婚筵、耶稣之母在焉、",
      "2": "耶稣与其徒、亦见招赴筵、",
      "3": "酒罄、耶稣之母语之曰、酒无矣、",
      "4": "耶稣曰、媪欤、我与尔何与、我时未至也、",
      "5": "其母谓诸仆曰、凡彼语尔者、其行之、",
      "6": "依犹太人之洁礼、设石瓮六、各容水二三桶、",
      "7": "耶稣谓仆曰、以水盈瓮、遂盈之至口、",
      "8": "又曰、挹之、授司筵者、遂授之、",
      "9": "司筵者尝之、已变酒矣、不知奚自、惟挹水之仆知之、司筵者呼新郎、",
      "10": "曰、凡人先设旨酒、至客酣、方进次者、惟尔留旨酒至今矣、",
      "11": "此耶稣诸异迹之始、行于加利利之迦拿、而显其荣、其徒信之、○",
      "12": "厥后、偕其母及兄弟门徒、下至迦百农、居不数日、○",
      "13": "犹太人逾越节伊迩、耶稣上耶路撒冷、",
      "14": "见殿中有鬻牛羊鸽者、并有兑钱者坐焉、",
      "15": "遂以绳为鞭、悉逐牛羊出殿、倾兑钱者之金、倒其几、",
      "16": "谓鬻鸽者曰、携之去、勿以我父室为贸易室也、",
      "17": "其徒忆经所载云、为尔室焦灼、几灭没我矣、",
      "18": "犹太人曰、尔既为此、则以何异迹示我、",
      "19": "耶稣曰、尔毁此殿、我三日必建之、",
      "20": "曰、此殿之建、历四十有六年、尔三日将建之乎、",
      "21": "耶稣之言、乃以身喻殿也、",
      "22": "迨其自死而起、门徒忆其曾有是言、遂信经及耶稣之言焉、○",
      "23": "当逾越节、耶稣在耶路撒冷、多有见其所行之异迹、而信其名者、",
      "24": "但耶稣不以己托之、因其知人也、",
      "25": "无须人证乎人、自知其内蕴矣、"
    },
    "3": {
      "1": "有法利赛人尼哥底母者、犹太宰也、",
      "2": "夜诣耶稣曰、夫子、我侪知尔为师、自上帝而来、盖尔所行之异迹、非上帝与偕、无能行者、",
      "3": "耶稣曰、我诚语汝、人非更生、不能见上帝国也、",
      "4": "尼哥底母曰、人既老、奚能生、能再入母胎而生耶、",
      "5": "耶稣曰、我诚语汝、人非由水与圣神而生、不能入上帝国、",
      "6": "由肉而生者、肉也、由神而生者、神也、",
      "7": "我语尔必更生、勿以为奇、",
      "8": "夫风任意而吹、尔闻其声、不知其何来何往、凡由圣神生者、亦若是、",
      "9": "尼哥底母曰、安有此乎、",
      "10": "耶稣曰、尔为以色列之师、犹未知此乎、",
      "11": "我诚语汝、我侪言所知、证所见、而尔曹不受我证焉、",
      "12": "我言属地者、尔尚弗信、若言属天者、尔讵信乎、",
      "13": "从未有升天者、惟自天而降、即在天之人子耳、",
      "14": "摩西举蛇于野、人子亦必如是见举、",
      "15": "致凡信之者、于彼而有永生、○",
      "16": "盖上帝爱世、至赐其独生子、俾凡信之者、免沦亡而有永生、",
      "17": "因上帝遣子入世、非以鞫世、乃令由之获救、",
      "18": "信之者不受鞫、不信者已鞫矣、以其未信上帝独生子之名也、",
      "19": "是鞫也、因光临世、而人爱暗愈于光、以其行恶也、",
      "20": "盖凡为恶者、恶光、而不就之、恐其所行见责、",
      "21": "惟行真理者就光、以彰其行乃遵上帝而行焉、○",
      "22": "厥后、耶稣与其徒至犹太地、居而施洗、",
      "23": "约翰亦施洗于近撒冷之哀嫩、以其地多水也、众至而受洗焉、",
      "24": "盖约翰尚未下狱也、",
      "25": "其徒与一犹太人辩洁礼、",
      "26": "遂诣约翰曰、夫子、昔偕尔于约但外、尔所证者、今施洗、而人皆就之、",
      "27": "约翰曰、非由天授、人则无所能受、",
      "28": "尔曹证之、我曾言我非基督、乃奉遣于其前耳、",
      "29": "娶新妇者、新郎也、新郎之友立而听之、闻其声则喜甚、故我此喜满盈矣、",
      "30": "彼必兴、我必衰、",
      "31": "自上来者在万有上、自地者属地、所言者亦属地、自天来者在万有上、",
      "32": "其所证者、乃其所见所闻、而无人受其证、",
      "33": "受其证者、如已钤印、证上帝为真矣、",
      "34": "上帝所遣者、言上帝之言、盖上帝赐圣神无限量也、",
      "35": "父爱子、以万有付其手、",
      "36": "信子者有永生、不顺子者弗得生、上帝之怒止其上矣、"
    },
    "4": {
      "1": "主知法利赛人闻己招徒施洗、多于约翰、",
      "2": "实则耶稣非自施洗、乃其徒也、",
      "3": "遂去犹太、复往加利利、",
      "4": "必经撒玛利亚、",
      "5": "至其一邑名叙加、近雅各予其子约瑟之田、",
      "6": "雅各井在焉、耶稣行倦、傍井而坐、时约日中、",
      "7": "有撒玛利亚之妇来汲水、耶稣谓之曰、饮我、",
      "8": "盖其徒入邑市食也、",
      "9": "妇曰、尔犹太人也、胡为求饮于我撒玛利亚妇乎、盖犹太人与撒玛利亚人、不相往来也、",
      "10": "耶稣曰、尔若知上帝之赐、及语尔饮我者为谁、尔必求之、则以活水予尔、",
      "11": "妇曰、主无汲器、井又深、何由得活水耶、",
      "12": "我祖雅各、遗我此井、彼与其子及畜曾饮之、尔岂大于彼乎、",
      "13": "耶稣曰、饮此水者将复渴、",
      "14": "惟饮我所予之水者、永不渴、盖我所予之水、将于其中为泉、涌至永生、",
      "15": "妇曰、主、请以此水予我、俾我不渴、无庸远来以汲矣、",
      "16": "耶稣曰、往呼尔夫来此、",
      "17": "妇曰、我无夫、耶稣曰、尔言无夫、然也、",
      "18": "盖尔曾有五夫、今所有者非尔夫、尔言诚是、",
      "19": "妇曰、主、我视尔为先知、",
      "20": "我祖崇拜于此山、惟尔曹言当拜之地在耶路撒冷、",
      "21": "耶稣曰、妇欤、宜信我、时至、尔曹拜父、不在此山、亦不在耶路撒冷、",
      "22": "尔曹拜所不知者、我侪拜所知者、盖拯救出自犹太人也、",
      "23": "时将至、今是矣、诚于崇拜者、将以神以诚拜父、盖父欲如是者拜之、",
      "24": "上帝乃神、拜之者、必以神以诚拜之也、",
      "25": "妇曰、我知弥赛亚称基督者将至、至则以万事告我侪、",
      "26": "耶稣曰、我是也、即与尔言者也、○",
      "27": "门徒至、异其与妇言、但无人云尔奚求、胡为与妇言耶、",
      "28": "妇遂舍瓶入邑、语众曰、",
      "29": "试往观之、有一人焉、我素行者、彼悉言之、得毋基督乎、",
      "30": "众即出邑就耶稣、",
      "31": "适门徒请曰、夫子食哉、",
      "32": "耶稣曰、我有粮以食、尔所不知者、",
      "33": "门徒相语曰、有供其食者乎、",
      "34": "耶稣曰、行遣我者之旨、而毕其功、即我之粮也、",
      "35": "尔岂不曰、尚有四月而获时至乎、我语汝、举目视田、已黄待获矣、",
      "36": "获者得值、积实至永生、俾播者获者同乐也、",
      "37": "谚云、彼播此获、于斯诚然、",
      "38": "我遣尔获尔所未劳者、他人劳之、尔继其劳而享焉、○",
      "39": "属其邑之撒玛利亚人多信之、以妇证云、我素行者、彼悉言之、",
      "40": "故撒玛利亚人就之、求其偕居、遂留二日、",
      "41": "因其言而信者尤众、",
      "42": "谓妇曰、今我侪非以尔言而信、乃亲聆之、知其诚为救世者也、○",
      "43": "越二日、耶稣去彼、往加利利、",
      "44": "盖自证先知在故土不见尊也、",
      "45": "至加利利、加利利人纳之、因若辈亦赴节筵、见其在耶路撒冷节筵时所行之事也、○",
      "46": "耶稣复至加利利之迦拿、即其以水变酒之处、有王臣某、其子病于迦百农、",
      "47": "闻耶稣自犹太至加利利、遂诣之、求往医其子、因濒死矣、",
      "48": "耶稣曰、不见异迹奇事、尔曹必不信也、",
      "49": "王臣曰、主、我子尚未死、请往焉、",
      "50": "曰、往哉、尔子生矣、其人信耶稣之言而往、",
      "51": "行时、其仆迎之、言其子生矣、",
      "52": "问其病瘳于何时、对曰、日昨未刻热退、",
      "53": "父知即耶稣言尔子生之时、于是己及举家皆信焉、",
      "54": "耶稣自犹太至加利利、所行异迹、此其二也、"
    },
    "5": {
      "1": "厥后、值犹太人节期、耶稣上耶路撒冷、○",
      "2": "在耶路撒冷近羊门有池、希伯来音曰毕士大、有五廊焉、",
      "3": null,
      "4": "中卧病者、瞽者、跛者、血枯者、甚众、",
      "5": "有负病三十八年者在彼、",
      "6": "耶稣见其卧、知其病已久、谓之曰、尔欲愈乎、",
      "7": "病者曰、主、水涌时、无人掖我入池、逮我至、他人先我下矣、",
      "8": "曰、起、取尔榻而行、",
      "9": "其人即愈、取榻而行、○",
      "10": "是日、乃安息日、犹太人谓病愈者曰、兹乃安息日、尔取榻非宜也、",
      "11": "曰、愈我者云、取尔榻而行、",
      "12": "曰、语尔取榻而行者谁也、",
      "13": "病愈者不知为谁、盖耶稣以其地人众、而退避矣、",
      "14": "厥后、耶稣遇之于殿、曰、尔愈矣、勿复干罪、恐所遭者尤甚、",
      "15": "其人往告犹太人、愈之者耶稣也、",
      "16": "犹太人以耶稣于安息日行是、故窘迫之、",
      "17": "耶稣曰、我父至今行事、我亦行之、",
      "18": "故犹太人益欲杀耶稣、因其不仅犯安息日、且称上帝为父、以己匹上帝也、○",
      "19": "耶稣曰、我诚语汝、子不见父行之、己则无所能行、凡父所行者、子亦如是行之也、",
      "20": "盖父爱子、悉以己所行者示之、且将以大于此者示之、令尔奇异焉、",
      "21": "父如何起死者而苏之、子亦如是苏其所欲者、",
      "22": "父不鞫人、悉以鞫悉子、",
      "23": "俾众敬子如敬父、不敬子者、不敬遣子之父也、",
      "24": "我诚语汝、听我言而信遣我者、其人有永生、不至见鞫、乃已出死入生矣、",
      "25": "我诚语汝、时将至、今是矣、死者将闻上帝子之声、而闻者生焉、",
      "26": "盖父于己有生、其赐子亦如是于己有生、",
      "27": "且赐之权行鞫、以其为人子也、",
      "28": "勿以此为奇、时至、凡在墓中者、将闻其声而出、",
      "29": "行善者复起得生、行恶者复起见鞫、○",
      "30": "我于己无所能行、惟依所闻而鞫、我鞫乃义、以我不求己旨、惟求遣我者之旨耳、",
      "31": "我若自证、则我证非真、",
      "32": "别有证我者、我知其证我之证乃真、",
      "33": "尔曾遣人诣约翰、彼为真理作证、",
      "34": "然我受证、非由于人、第言此、俾尔得救耳、",
      "35": "彼乃灯、燃且明也、尔暂喜其光、",
      "36": "然我所有之证、大于约翰者、盖父委我以成之事、即我所行者、证我为父所遣也、",
      "37": "且遣我之父、已为我证也、尔从未闻其声、亦未见其形、",
      "38": "不存其道于尔衷、盖其所遣者、尔不信之也、",
      "39": "尔探索诸经、意其中有永生、而证我者即此也、",
      "40": "然尔弗欲就我以得生、",
      "41": "我不受荣于人、",
      "42": "但知尔曹无上帝之爱于尔衷焉、",
      "43": "我以我父之名而来、而尔弗纳、若他人以己名而来、尔将纳之、",
      "44": "尔互相受荣、而不求自唯一上帝而来之荣、讵能信乎、",
      "45": "勿意我将讼尔于父、有讼尔者、即尔所向望之摩西也、",
      "46": "尔若信摩西、则必信我、因其所书者指我、若不信其书、讵能信我言哉、",
      "47": null
    },
    "6": {
      "1": "厥后、耶稣渡加利利海、即提比哩亚海、",
      "2": "从者甚众、因见其行异迹于病者也、",
      "3": "耶稣登山、偕其徒而坐、",
      "4": "犹太人之逾越节伊迩、",
      "5": "耶稣举目、见就之者甚众、语腓力曰、我侪何由市饼、以食斯众乎、",
      "6": "言此、乃试之、盖自知将何为也、",
      "7": "腓力曰、以二十金之饼、使各得少许、亦不足也、",
      "8": "门徒之一、西门彼得之弟安得烈曰、",
      "9": "有童子携麰麦饼五、小鱼二、然于斯众奚济乎、",
      "10": "耶稣曰、令众坐、其地多草、众遂坐、数约五千、",
      "11": "于是耶稣取饼祝谢、分予坐者、鱼亦然、如众所愿、",
      "12": "既饱、耶稣谓其徒曰、拾其屑、勿使有遗、",
      "13": "遂拾五麰麦饼之屑、众食而余者、盈筐十二、",
      "14": "众见其所行之异迹、曰、是诚临世之先知也、○",
      "15": "耶稣知众将至、强之为王、遂复退、独入于山、○",
      "16": "及暮、其徒至海滨、",
      "17": "登舟欲济、往迦百农、既暝、耶稣尚未至、",
      "18": "风烈波扬、",
      "19": "门徒鼓棹、约行十里有奇、见耶稣履海近舟、则惧、",
      "20": "耶稣曰、我也、勿惧、",
      "21": "门徒欣然接之登舟、而舟倏至所往之处、○",
      "22": "翌日、众立彼岸、见有一艇、别无他舟、且见耶稣未偕其徒登舟、惟门徒独往、",
      "23": "然有数艇来自提比哩亚、近主祝饼食众之处、",
      "24": "众见耶稣与其徒皆未在兹、遂登其艇、抵迦百农寻之、",
      "25": "遇于海之彼岸、则曰、夫子、何时至此、",
      "26": "耶稣曰、我诚语汝、尔寻我、非为见异迹、乃为食饼而饱耳、",
      "27": "勿为将坏之粮而劳、宜为存至永生之粮而劳、即人子将予尔者、盖父上帝已印之矣、",
      "28": "众曰、我侪当何为以作上帝之工乎、",
      "29": "耶稣曰、信其所遣者、即上帝之工也、",
      "30": "众曰、尔行何异迹、使我见而信尔乎、尔何所为乎、",
      "31": "昔我祖食玛那于野、记有之、主以自天之饼食之、",
      "32": "耶稣曰、我诚语汝、非摩西赐尔自天之饼、乃我父以自天之真饼赐尔也、",
      "33": "盖上帝之饼、乃降自天、以生赐世者也、",
      "34": "佥曰、主欤、常以斯饼赐我、",
      "35": "耶稣曰、我乃维生之饼、就我者必不饥、信我者永不渴、",
      "36": "然我曾语尔、尔见我而犹弗信也、",
      "37": "凡父予我者、必就我、就我者、我必不弃之、",
      "38": "盖我降自天、非行己旨、乃行遣我者之旨、",
      "39": "凡所予我者、我弗失、而末日复起之、此遣我者之旨也、",
      "40": "凡见子而信之者、有永生、末日我将复起之、此我父之旨也、○",
      "41": "犹太人因耶稣言我乃自天而降之饼、遂訾议之、",
      "42": "曰、此非约瑟之子耶稣乎、其父母乃我所识者、今何言自天而降耶、",
      "43": "耶稣曰、毋相訾议也、",
      "44": "非遣我之父引之、无人能就我、就我者、我于末日复起之、",
      "45": "先知载云、众将蒙上帝之训焉、凡听于父而学之者、则就我、",
      "46": "非谓有人见父、惟来自上帝者见之耳、",
      "47": "我诚语汝、信者有永生、",
      "48": "我乃维生之饼、",
      "49": "尔祖食玛那于野、亦死焉、",
      "50": "食而不死者、天降之饼也、",
      "51": "我乃维生之饼、自天而降、人食之则永生、我所将予之饼、即我之肉、为世之生而予者也、○",
      "52": "犹太人遂争论曰、斯人焉能以其肉食我乎、",
      "53": "耶稣曰、我诚语汝、非食人子之肉、而饮其血、则尔衷无生矣、",
      "54": "食我肉、饮我血者、有永生、我于末日复起之、",
      "55": "盖我肉诚为食、我血诚为饮也、",
      "56": "食我肉、饮我血者、居我中、我亦居彼中焉、",
      "57": "维生之父遣我、我因父而生、食我者亦如是、因我而生、",
      "58": "此乃自天而降之饼、非如列祖食玛那而死、食此饼者、必永生也、",
      "59": "此耶稣在迦百农会堂、训诲而言也、○",
      "60": "其徒闻之、多云、难哉斯言、谁能听之、",
      "61": "耶稣心知其徒缘此訾议、则曰、斯言踬尔耶、",
      "62": "设见人子升于故处、则何如、",
      "63": "畀生者神也、肉无益、我所语尔之言、神也、生也、",
      "64": "然尔中有弗信者矣、盖耶稣自始即知弗信者为谁、卖己者为谁也、",
      "65": "又曰、故我尝语尔、非父予之、无人能就我也、○",
      "66": "由是其徒多退、不复从之、",
      "67": "耶稣谓十二徒曰、尔曹亦欲去乎、",
      "68": "西门彼得对曰、主有永生之道、吾谁与归、",
      "69": "我侪已信、且知尔为上帝之圣者、",
      "70": "耶稣曰、我非选尔十有二人乎、而尔中之一乃魔也、",
      "71": "言此、乃指加略人西门之子犹大、十二徒之一、将卖耶稣者也、"
    },
    "7": {
      "1": "厥后、耶稣游行加利利、不欲行于犹太、以犹太人欲杀之、",
      "2": "犹太人之构庐节伊迩、",
      "3": "其兄弟谓之曰、去此、往犹太、俾尔徒亦见尔所行、",
      "4": "未有欲自显、而行于隐者也、尔若行此、宜自显于世矣、",
      "5": "盖其兄弟亦未之信也、",
      "6": "耶稣曰、我时尚未至、尔时恒便、",
      "7": "世不能恶尔而恶我、以我证其恶行也、",
      "8": "尔何赴节、我犹不赴焉、以我时未至也、",
      "9": "言此、则仍居加利利、○",
      "10": "迨其兄弟赴节、耶稣亦往、非显然、乃若隐然者、",
      "11": "犹太人于节期寻之曰、彼安在乎、",
      "12": "众多窃议之、或曰善人也、或曰否、乃惑众耳、",
      "13": "然无明言之者、惧犹太人故也、○",
      "14": "节期中、耶稣上殿训诲、",
      "15": "犹太人奇之曰、斯人未学、何由识书乎、",
      "16": "耶稣曰、我之训非由己、乃由遣我者也、",
      "17": "人苟愿行其旨、必知斯训、或由上帝、或我由己而言矣、",
      "18": "由己言者、求己之荣、惟求遣之者之荣、斯人乃诚、其衷无不义也、",
      "19": "摩西非以律授尔乎、第尔中无一行律者、何为欲杀我耶、",
      "20": "众曰、尔患鬼矣、谁欲杀尔、",
      "21": "耶稣曰、我曾行一事、尔皆奇之、",
      "22": "夫摩西授尔割礼、然非由摩西、乃由列祖、故安息日、尔行割于人、",
      "23": "人于安息日受割、免违摩西之律、而我于安息日使人痊愈、尔遂怒我乎、",
      "24": "勿鞫以貌、惟鞫以义、○",
      "25": "耶路撒冷人有云、此非众所欲杀者乎、",
      "26": "今彼侃侃而谈、无与之言者、有司诚知其为基督乎、",
      "27": "然我侪知斯人所自、而基督至、无知其所自者、",
      "28": "故耶稣于殿训诲、呼曰、尔知我、亦知我所自、我非擅至、遣我者乃真、尔不知之、",
      "29": "惟我知之、以我由之而来、而彼遣我也、",
      "30": "众遂欲执之、但无着手者、以其时未至也、",
      "31": "众中多信之、曰、基督至、其行异迹、多于斯人乎、",
      "32": "法利赛人闻众议如此、遂与祭司诸长遣役执之、",
      "33": "耶稣曰、我犹暂偕尔、后归遣我者、",
      "34": "尔将寻我不遇、我所在、尔弗能至、",
      "35": "犹太人相语曰、彼将何往、使我不遇耶、岂往散处于希利尼人中者、而训希利尼人乎、",
      "36": "其言寻我不遇、我所在、尔弗能至、是何言欤、○",
      "37": "于节之末日、即大日也、耶稣立而呼曰、人若渴、宜就我饮、",
      "38": "信我者、如经所言、将有活水之川、由其腹而流焉、",
      "39": "耶稣此言、指信之者将受之圣神、盖圣神尚未降、因耶稣未荣也、",
      "40": "众闻斯言、或曰、是诚彼先知也、",
      "41": "或曰、是乃基督、或曰、基督岂出自加利利乎、",
      "42": "经不云、基督出于大卫之裔、自伯利恒、即大卫所居之乡乎、",
      "43": "众遂因之纷争、",
      "44": "中有欲执之者、但无人着手耳、○",
      "45": "役复祭司诸长、及法利赛人、佥曰、何不曳之来乎、",
      "46": "对曰、从未有人若是而言也、",
      "47": "法利赛人曰、尔亦为所惑乎、",
      "48": "有司与法利赛人、有信之者乎、",
      "49": "但此众不识律、见诅矣、",
      "50": "中有尼哥底母、即昔诣耶稣者、谓之曰、",
      "51": "未听其言、不识其所为、而鞫之、岂我律乎、",
      "52": "众曰、尔亦出自加利利乎、可考而知、无先知自加利利起也、○"
    },
    "8": {
      "1": "耶稣往橄榄山、",
      "2": "昧爽返于殿、民咸就之、乃坐而训焉、",
      "3": "士子与法利赛人、曳一行淫时见执之妇、置于中、",
      "4": "谓耶稣曰、夫子、此妇适行淫时见执、",
      "5": "若是之妇、摩西律命以石击之、尔意云何、",
      "6": "此言乃试耶稣、欲得所以讼之、耶稣鞠躬以指画地、",
      "7": "众问不已、耶稣起曰、尔中无罪者、可先以石击之、",
      "8": "复鞠躬画地、",
      "9": "众闻之、自长至幼、一一皆出、惟遗耶稣、妇犹立于前、",
      "10": "耶稣起、谓之曰、妇欤、其人安在、无罪尔者乎、",
      "11": "妇曰、主、无之、曰、我亦不尔罪、去之、勿再犯也、○",
      "12": "耶稣复语众曰、我乃世之光、从我者、不行于暗、必有维生之光、",
      "13": "法利赛人曰、尔自证、其证非真、",
      "14": "耶稣曰、我虽自证、其证乃真、盖我自知何来何往、而尔不知也、",
      "15": "尔以貌判人、我弗判也、",
      "16": "设我判之、其判乃真、以我非独在、乃偕遣我之父也、",
      "17": "尔律载云、二人之证为真、",
      "18": "我自证、遣我之父亦证焉、",
      "19": "众曰、尔父安在、耶稣曰、尔不识我、亦不识我父、若识我、亦必识我父矣、",
      "20": "此乃耶稣训于殿、在库前所言、无人执之、以其时未至也、○",
      "21": "耶稣又曰、我往矣、尔将寻我、而必死于尔罪、我往之所、尔不能至、",
      "22": "犹太人曰、其言我往之所、尔不能至、得毋自戕乎、",
      "23": "耶稣曰、尔属下、我属上、尔属斯世、我非属斯世、",
      "24": "故曰、尔必死于尔罪、若不信我之为彼、或指耶和华而言即自有者之意则死于尔罪必矣、",
      "25": "众曰、尔为谁、曰、即我自始所言于尔者、",
      "26": "我有多端议尔、判尔、惟遣我者乃真、我以闻于彼者、语于世也、",
      "27": "众不知其指父而言、",
      "28": "耶稣曰、尔举人子时、将知我之为彼、非自擅而行、乃依父训我者言之耳、",
      "29": "遣我者偕我、不遣我独在、以我常行其所悦也、",
      "30": "耶稣言此、人多信之、○",
      "31": "遂谓信己之犹太人曰、尔若恒于我道、则诚我徒也、",
      "32": "尔将识真理、而真理将释尔、",
      "33": "众曰、我侪亚伯拉罕之裔、从未为人奴、何释之云、",
      "34": "曰、我诚语汝、凡干罪者、即罪之奴、",
      "35": "夫奴不永居于家、而子永居焉、",
      "36": "若子释尔、则诚释矣、",
      "37": "我知尔为亚伯拉罕之裔、然尔欲杀我、因我道不容于尔衷也、",
      "38": "我所见于我父、我即言之、尔所闻于尔父、尔即行之、",
      "39": "众曰、亚伯拉罕乃我父也、耶稣曰、尔若亚伯拉罕之子、必行亚伯拉罕之行矣、",
      "40": "我以闻于上帝之真理语尔、而尔今欲杀我、此非亚伯拉罕所行也、",
      "41": "尔行尔父之行耳、众曰、我非由淫而生、我有一父、即上帝也、",
      "42": "耶稣曰、若上帝为尔父、则必爱我、盖我出自上帝、非自擅而至、乃上帝所遣、",
      "43": "尔何不达我言乎、不能听我道故也、",
      "44": "尔由尔父、即魔也、尔父之欲、尔欲行之、彼自始为杀人者、不立于真理、以其衷无真理也、其言诳、乃由己而言、盖彼为诳者、且为诳者之父、",
      "45": "尔不信我、以我言真理也、",
      "46": "尔中谁以罪拟我乎、我言真理、尔何不信我耶、",
      "47": "由上帝者、听上帝之言、尔非由上帝、故弗听也、",
      "48": "犹太人曰、我言尔为撒玛利亚人、且患鬼、岂不然乎、",
      "49": "耶稣曰、我非患鬼、乃尊我父、而尔侮我耳、",
      "50": "我不求己荣、有一求我荣者、且行鞫焉、",
      "51": "我诚语汝、人守我道、永不见死、",
      "52": "犹太人曰、今我知尔患鬼、亚伯拉罕死、诸先知亦死、而尔曰人守我道、永不见死、",
      "53": "尔岂大于我父亚伯拉罕乎、彼已死、诸先知亦死、尔自居何等耶、",
      "54": "耶稣曰、我若自荣、我荣则无矣、荣我者乃我父、即尔所言尔之上帝也、",
      "55": "尔未尝识之、而我识之、若云不识、则诳如尔矣、惟我识之、而守其道、",
      "56": "尔父亚伯拉罕欣然冀见我之日、见之则喜、",
      "57": "犹太人曰、尔年未五旬、岂见亚伯拉罕乎、",
      "58": "耶稣曰、我诚语汝、未有亚伯拉罕之先、即有我矣、",
      "59": "众取石欲击之、耶稣潜而出殿、"
    },
    "9": {
      "1": "耶稣行时、见有生而瞽者、",
      "2": "门徒问曰、夫子、斯人生而瞽、谁获罪欤、斯人乎、抑其父母乎、",
      "3": "耶稣曰、非斯人获罪、亦非其父母、惟于彼以显上帝作为耳、",
      "4": "时尚昼、我侪必行遣我者之行、夜至、则无人能行矣、",
      "5": "我在世、乃世之光、",
      "6": "言竟、则唾于地、以唾和泥、涂瞽者之目、",
      "7": "谓之曰、往洗于西罗亚池、西罗亚译即奉遣也、其人往洗之、得见而反、",
      "8": "邻人与素见其为乞者曰、此非坐而乞者乎、",
      "9": "或曰、然、或曰、否、似之耳、其人曰、我是也、",
      "10": "众曰、尔目何以启、",
      "11": "曰、有耶稣者、和泥涂我目、令我洗于西罗亚池、我往洗之、即明矣、",
      "12": "众曰、其人安在、曰、不知也、○",
      "13": "众引素瞽者诣法利赛人、",
      "14": "耶稣和泥启其目之日、乃安息日也、",
      "15": "法利赛人亦问其何以得明、对曰、彼置泥于我目、我洗而明也、",
      "16": "法利赛人有曰、斯人不守安息日、非由上帝也、或曰、罪人何能行如是异迹乎、众遂分党、",
      "17": "复谓瞽者曰、彼既启尔目、尔谓其为何如人、曰、先知也、",
      "18": "犹太人不信其素为瞽而复明、遂呼其父母、",
      "19": "问曰、此乃尔子、尔言生而瞽者乎、今何以得见耶、",
      "20": "其父母曰、彼为我子、生而瞽者、我所知也、",
      "21": "但今何以得见、我则不知、谁启其目、我亦不知、彼长矣、可问之、将自言也、",
      "22": "父母言此、惧犹太人也、因犹太人约定、有认耶稣为基督者、必出之于会堂、",
      "23": "故其父母曰、彼长矣、可问之、",
      "24": "其曹又呼素瞽者曰、尔宜归荣上帝、我知斯人乃罪人也、",
      "25": "曰、其为罪人与否、我不知也、惟知一事、即我昔瞽今见耳、",
      "26": "众问之曰、彼于尔何为、如何启尔目、",
      "27": "曰、我已告尔、尔弗听、何复欲听之、尔亦欲为其徒乎、",
      "28": "众诟之曰、尔乃其徒、我侪摩西徒也、",
      "29": "上帝谕摩西、我侪知之、但不知斯人奚自、",
      "30": "曰、斯亦奇矣、彼启我目、而尔不知其奚自耶、",
      "31": "我知上帝不听罪人、惟崇拜上帝而行其旨者、乃听之、",
      "32": "伊古以来、未闻有启生而瞽者之目也、",
      "33": "斯人若非由上帝、则无能为也、",
      "34": "众曰、尔通体生于罪中、反教我乎、遂逐之、○",
      "35": "耶稣闻其见逐、遇之、曰、尔信上帝子乎、",
      "36": "曰、主、彼为谁、俾我信之、",
      "37": "耶稣曰、尔已见之、与尔言者是也、",
      "38": "曰、主、我信矣、遂拜之、",
      "39": "耶稣曰、我为鞫入世、使不见者得见、而见者反瞽也、",
      "40": "同在之法利赛人问之曰、我侪亦瞽乎、",
      "41": "耶稣曰、尔若瞽、则无罪、今云我见、尔罪尚在焉、"
    },
    "10": {
      "1": "我诚语汝、入羊牢不由其门、而逾自他处者、窃也、盗也、",
      "2": "由门入者、羊牧也、",
      "3": "司门者为之启、羊听其声、遂以名呼其羊、引之出、",
      "4": "既悉出之、则先之行、羊从之、以识其声也、",
      "5": "不从他人而避之、不识其声也、",
      "6": "耶稣以斯喻语之、众不知其云何、○",
      "7": "故耶稣又曰、我诚语汝、我即羊之门、",
      "8": "凡先我来者、窃也、盗也、羊弗之听、",
      "9": "我即门也、由我入者、必得救、且出入而得刍、",
      "10": "窃者至、无非以窃、以杀、以灭、我至、乃使之有生、且有余裕焉、",
      "11": "我乃善牧、善牧者为羊舍生、",
      "12": "佣者、非牧也、羊非己有、见狼至、则弃而逃、狼攫而散之、",
      "13": "佣者之逃、以其为佣、不顾羊耳、",
      "14": "我乃善牧、我识属己者、属己者亦识我、",
      "15": "犹父识我、我识父然、我且为羊舍生、",
      "16": "我别有羊、非属此牢者、亦必引之、彼将听我声、则为一群一牧矣、",
      "17": "父爱我、以我舍生、俾复取之、",
      "18": "我生无夺之者、乃我自舍之也、我有权舍之、亦有权复之、斯命我已受于我父矣、○",
      "19": "犹太人缘此复分党、",
      "20": "多云、彼凭于鬼而狂、胡为听之、",
      "21": "或云、此非凭于鬼者之言、鬼能启瞽者之目乎、○",
      "22": "值耶路撒冷之修殿节、冬时也、",
      "23": "耶稣在殿、步于所罗门之廊、",
      "24": "犹太人环而语之曰、尔令我犹豫、至几何时乎、尔若基督、明以告我、",
      "25": "耶稣曰、我曾告尔、而尔弗信、我以父名而行者证我矣、",
      "26": "但尔弗信、以尔非我羊也、",
      "27": "我羊听我声、我识之、而羊从我、",
      "28": "我亦予之永生、终弗沦亡、无能夺之于我手、",
      "29": "我父即以羊予我者、大于万有、无能夺之于父手、",
      "30": "我与父一也、",
      "31": "犹太人复取石欲击之、",
      "32": "耶稣曰、我由父多以善行示尔、尔因何行、以石击我乎、",
      "33": "犹太人曰、石击尔者、非为善行、乃为僭妄、以尔人也、而自以为上帝也、",
      "34": "耶稣曰、尔律不载云、我言尔曹为神乎、",
      "35": "夫经不能废也、既称承上帝道者为神、",
      "36": "则父以为圣、而遣入世者、自谓上帝子、僭妄云乎哉、",
      "37": "若我不行我父之行、则勿信我、",
      "38": "若行之、虽不信我、宜信其行、俾尔知而且明、父在我中、我在父中也、",
      "39": "众又欲执之、乃脱其手而去、○",
      "40": "复往约但外、至约翰初施洗之处居焉、",
      "41": "人多就之、曰、约翰未行异迹、其所指斯人而言者皆真也、",
      "42": "在彼信之者众、"
    },
    "11": {
      "1": "有病者拉撒路、居伯大尼、即马利亚与其姊妹马大之村、",
      "2": "此马利亚、乃昔以膏膏主、以发拭其足者、病者拉撒路、其兄弟也、",
      "3": "姊妹遣人告耶稣曰、主、尔所爱者病矣、",
      "4": "耶稣闻之曰、此病不至死、乃为上帝之荣、俾上帝子以是而荣也、",
      "5": "马大姊妹、并拉撒路、皆耶稣所爱者、",
      "6": "既闻其病、于所居之处仍留二日、",
      "7": "后谓门徒曰、我侪可复往犹太、",
      "8": "门徒曰、夫子、犹太人方欲以石击尔、尔尚复往乎、",
      "9": "耶稣曰、昼非六时乎、人昼行不蹶、因见此世之光、",
      "10": "夜行则蹶、以其无光也、",
      "11": "言竟、又曰、我侪之友拉撒路寝矣、我往寤之、",
      "12": "门徒曰、主、寝则将愈矣、",
      "13": "耶稣此言、乃指其死、门徒意其谓安寝也、",
      "14": "耶稣遂明告之曰、拉撒路死矣、",
      "15": "我未在彼、则为尔喜、致尔信也、虽然、我侪往就之、",
      "16": "多马称低土马者、谓同人曰、我侪亦往、与之偕亡、○",
      "17": "耶稣至、知拉撒路葬已四日矣、",
      "18": "伯大尼近耶路撒冷、相去约六里、",
      "19": "犹太人多就马大马利亚、为其兄弟而唁之、",
      "20": "马大闻耶稣至、出迓之、马利亚仍坐于室、",
      "21": "马大谓耶稣曰、主若在此、我兄弟不死矣、",
      "22": "今我知尔凡求于上帝者、莫不赐尔、",
      "23": "耶稣曰、尔兄弟将复起、",
      "24": "马大曰、我知末日复起时、彼亦复起、",
      "25": "耶稣曰、复起者我也、生者亦我、信我者、虽死必生、",
      "26": "生而信我者、永不死、尔信斯乎、",
      "27": "马大曰、主、然也、我已信尔为基督、即上帝子、当入世者、",
      "28": "言竟、乃归、潜呼其姊妹马利亚曰、师至、呼尔、",
      "29": "马利亚闻之、亟起就之、",
      "30": "时、耶稣未入村、犹在马大迓之之所、",
      "31": "偕马利亚在室、而唁之之犹太人、见其亟起而出、则从之、意其往墓而哭也、",
      "32": "马利亚至、见耶稣、伏其足下、曰、主若在此、我兄弟不死矣、",
      "33": "耶稣见其哭、又见偕来之犹太人亦哭、心恚而伤、",
      "34": "曰、葬于何处、曰、主来观之、",
      "35": "耶稣泣焉、",
      "36": "犹太人曰、其爱斯人何如也、",
      "37": "或曰、彼曾启瞽者之目、不能使斯人不死乎、",
      "38": "耶稣复恚于衷、至墓、墓乃洞、上置石焉、",
      "39": "耶稣曰、去其石、死者之姊妹马大曰、主、今已臭矣、盖四日也、",
      "40": "耶稣曰、我不语汝云、尔若信、将见上帝之荣乎、",
      "41": "众遂去石、耶稣仰目曰、父欤、尔既听我、我谢尔、",
      "42": "我知尔恒听我、但我言此、乃为环立之众、俾其信尔遣我也、",
      "43": "言毕、大声呼曰、拉撒路出、",
      "44": "死者即出、手足束布、面裹巾、耶稣谓众曰、解之使行、○",
      "45": "就马利亚之犹太人、见耶稣所行、多信之、",
      "46": "但有以其所行、往告法利赛人者、○",
      "47": "于是祭司诸长与法利赛人集会曰、斯人多行异迹、我侪若何、",
      "48": "若容其如是、众将信之、罗马人必至、夺我土地人民矣、",
      "49": "中有该亚法者、是年为大祭司、语众曰、尔无所知也、",
      "50": "独不思一人为众死、俾举国弗亡、乃尔曹之益也、",
      "51": "其言非由乎己、乃是年适为大祭司、豫言耶稣将为斯民死也、",
      "52": "且不祇为斯民、又使上帝散处之子民、会归于一也、",
      "53": "自是而后、众议杀之、○",
      "54": "故耶稣不复显行于犹太人中、去彼而往近野之地、至一邑、名以法莲、偕门徒居之、",
      "55": "犹太人逾越节伊迩、多有自乡上耶路撒冷者、于节前自洁也、",
      "56": "众寻耶稣、立于殿相语曰、尔意若何、彼不赴节乎、",
      "57": "祭司诸长与法利赛人、曾出谕曰、若有知其所在者、宜报焉、俾得执之、"
    },
    "12": {
      "1": "逾越节前六日、耶稣至伯大尼、即使拉撒路自死复起之所、",
      "2": "在彼或为之具飧、马大供事、拉撒路为同席者之一、",
      "3": "马利亚以至纯至贵那达膏一斤、膏耶稣足、以发拭之、膏香满室、",
      "4": "门徒之一、即将卖耶稣之加略人犹大曰、",
      "5": "何不以此膏鬻金三十、以济贫乎、",
      "6": "此言非顾贫、乃因其为窃、且职橐而取所贮耳、",
      "7": "耶稣曰、听之、俾存之俟我葬日、",
      "8": "盖尔恒有贫者偕、不恒有我也、○",
      "9": "犹太众庶、知耶稣在彼、则至、不独为耶稣、亦欲见其自死而起之拉撒路、",
      "10": "祭司诸长相议、欲并拉撒路而杀之、",
      "11": "盖犹太人多因之信耶稣也、○",
      "12": "翌日、赴节者甚众、耶稣将至耶路撒冷、",
      "13": "取棕枝出迎、呼曰、和散那、奉主名来者之以色列王、宜颂也、",
      "14": "耶稣遇小驴乘之、如记所云、",
      "15": "锡安女勿惧、尔王来矣、乘驴驹也、",
      "16": "门徒初不明此、至耶稣荣时、方忆斯事经已载之、而众果行之也、",
      "17": "耶稣呼拉撒路出墓、俾其自死而起、所偕之众为证、",
      "18": "众往迎之、闻其行斯异迹故也、",
      "19": "法利赛人相语曰、尔谋一无所济、举世皆从之矣、○",
      "20": "当节期往拜者、中有希利尼数人、",
      "21": "就加利利伯赛大人腓力曰、主、我侪欲见耶稣、",
      "22": "腓力往告安得烈、安得烈与腓力告耶稣、",
      "23": "耶稣曰、人子荣时至矣、",
      "24": "我诚语汝、麦粒弗落于地而死、独存而已、死则结实繁矣、",
      "25": "爱其生者丧之、不爱其生于斯世者、将保之至永生、",
      "26": "人役于我、则当从我、我所在、我役亦将在焉、役于我者、我父将贵之、",
      "27": "今我心忧忡、将何言乎、父欤、拯我免于斯时、然我为此而至斯时也、",
      "28": "父欤、愿尔荣尔名、时、自天有声云、我既荣之、将再荣之、",
      "29": "旁立之众闻之、曰、雷也、或曰、天使与之言也、",
      "30": "耶稣曰、斯声之来、非为我、乃为尔曹、",
      "31": "今此世见鞫、此世之君见逐矣、",
      "32": "我若见举离地、将引众就我矣、",
      "33": "耶稣此言、乃示其将死之状也、",
      "34": "众曰、我闻律云、基督永存、尔何言人子将见举乎、此人子谁耶、",
      "35": "耶稣曰、光在尔中暂耳、有光则宜行、免暗及尔、行于暗者、不知所往矣、",
      "36": "尔尚有光、宜信之、致成为光之子也、○",
      "37": "耶稣言竟、遂往而隐、虽多行异迹于众前、而人犹不之信、",
      "38": "以应先知以赛亚之言云、主欤、我所宣传、信者谁乎、主之臂力、显于谁乎、",
      "39": "众所以不能信者、盖以赛亚又云、",
      "40": "主瞽其目、顽其心、恐其目见心悟、转移而我医之、",
      "41": "以赛亚之言、因见其荣、而论及之也、",
      "42": "然有司多信之、以法利赛人故、不承认之、恐见逐于会堂、",
      "43": "盖好人之荣、过于上帝之荣也、○",
      "44": "耶稣呼曰、信我者、非信我、乃信遣我者、",
      "45": "且见我、即见遣我者也、",
      "46": "我乃光、临于世、俾信者弗居于暗、",
      "47": "闻我言而不守者、我不之鞫、盖我来非以鞫世、乃以救世耳、",
      "48": "人拒我、弗纳我言、有鞫之者、即我所言之道、将鞫之于末日也、",
      "49": "我未尝由己而言、乃遣我之父、以所当言、所当语者命我也、",
      "50": "我知其命乃永生、故我所言、乃依父语我者言之、"
    },
    "13": {
      "1": "逾越节前、耶稣知离世归父时至、既爱在世之属己者、终亦爱之、",
      "2": "席间、魔既以卖耶稣之意、置于西门子加略人犹大之心、",
      "3": "耶稣知父已畀万物于其手、且知其出于上帝、归于上帝、",
      "4": "遂离席解衣、取巾自束、",
      "5": "注水于盘、濯门徒足、以所束之巾拭之、",
      "6": "比及西门彼得、彼得曰、主、濯我足乎、",
      "7": "耶稣曰、我所为者、尔今不识、后则知之、",
      "8": "彼得曰、尔终毋濯我足、曰、我不尔濯、尔则与我无与、",
      "9": "西门彼得曰、主、不止我足、即我手与首、亦然、",
      "10": "耶稣曰、既浴者、祇须濯足、则全洁矣、尔曹乃洁、但不尽然耳、",
      "11": "盖耶稣知将卖己者为谁、故曰、不尽洁也、○",
      "12": "濯毕、衣而复坐、曰、我所行者、尔知之乎、",
      "13": "尔称我为师、为主、尔之言然、盖我是也、",
      "14": "我为主、为师、犹濯尔足、则尔曹亦宜相濯足也、",
      "15": "盖我以模楷示尔、使尔如我所行而行焉、",
      "16": "我诚语汝、仆不大于主、使者不大于使之者、",
      "17": "尔若知此而行之、则福矣、",
      "18": "我言非概指尔众、我所选者我知之、但使经得验、同我食饼者、举踵敌我也、",
      "19": "今事未成、我先告尔、俾及既成、可信我为基督、",
      "20": "我诚语汝、接我所遣者、即接我、接我者、即接遣我者也、○",
      "21": "耶稣言此、心则忧忡、证曰、我诚语汝、尔中一人将卖我矣、",
      "22": "门徒相视、不知所言者谁、",
      "23": "有一为耶稣所爱者、适倚其怀、",
      "24": "西门彼得颔示之、盖谓告我侪所言者谁也、",
      "25": "乃依耶稣胸问曰、主、谁欤、",
      "26": "耶稣曰、我濡片食而予之者是也、遂濡片食、予西门子加略人犹大、",
      "27": "犹大受片食后、撒但入之、耶稣语之曰、尔所为者速为之、",
      "28": "同席者、无人知其何以言此、",
      "29": "或意因犹大职橐、使市节筵所需、抑使济贫也、",
      "30": "犹大受片食亟出、时已夜矣、○",
      "31": "既出、耶稣曰、今也人子荣、上帝亦因之而荣、",
      "32": "上帝将于己荣之、且速荣之、",
      "33": "小子乎、我尚暂偕尔、尔将寻我、昔我语犹太人、我所往、尔不能至、今亦如是语尔也、",
      "34": "我以新诫予尔、令尔相爱、如我爱尔、尔亦相爱也、",
      "35": "尔若相爱、则人皆识尔为我徒也、○",
      "36": "西门彼得曰、主何往、耶稣曰、我所往、尔今不能从、后将从之、",
      "37": "彼得曰、主、今何不能从尔乎、我欲为尔捐生、",
      "38": "耶稣曰、尔为我捐生乎、我诚语汝、鸡尚未鸣、尔将三言不识我矣、"
    },
    "14": {
      "1": "尔心勿忧、既信上帝、亦宜信我、",
      "2": "我父家多第宅、否则我必先告尔、我往、乃备尔所居耳、",
      "3": "若往备之、则复来接尔归我、我所在、尔亦在焉、",
      "4": "我所往、尔知其途、",
      "5": "多马曰、主、尔所往、我且不知、焉知其途乎、",
      "6": "耶稣曰、我即途也、诚也、生也、非由我、则无人诣父、",
      "7": "尔若识我、则亦识我父、今而后尔识之、且曾见之、",
      "8": "腓力曰、主、以父示我侪、足矣、",
      "9": "耶稣曰、腓力、我偕尔如是之久、尔犹不识我乎、见我即见父、尔何言以父示我耶、",
      "10": "我在父中、父在我中、尔弗信乎、我语尔者、非由己而言、乃恒在我中之父行厥行也、",
      "11": "我在父中、父在我中、尔宜信之、否则以所行者信我、",
      "12": "我诚语汝、信我者将行我之行、且行大于斯者、以我归父也、",
      "13": "尔以我名求者、我必成之、俾父以子而荣、",
      "14": "尔以我名求于我者、我必成之、",
      "15": "尔若爱我、必守我诫、",
      "16": "我将求父、父必别以保惠师予尔、使之永偕尔也、",
      "17": "即真理之神、世不能纳、以弗之见、且弗之识、惟尔识之、以其恒偕尔、且将在尔衷、",
      "18": "我不遗尔为孤子、我必就尔、",
      "19": "顷之、世不复见我、惟尔见我、以我生、尔亦必生、",
      "20": "是时也、尔将知我在父中、尔在我中、我在尔中、",
      "21": "有我诫而守之者、即爱我、爱我者、必见爱于我父、我亦爱之、且以己显示之、",
      "22": "有犹大者、非加略之犹大、曰、主、显示我侪、而不显示于世何也、",
      "23": "耶稣曰、人若爱我、必守我道、我父必爱之、我侪就而偕居焉、",
      "24": "不爱我者、不守我道、尔所闻者非我道、乃遣我之父之道也、○",
      "25": "我偕尔居时、言此于尔、",
      "26": "惟保惠师、即父因我名将遣之圣神、必以万事训尔、且令尔悉忆我所语尔者、",
      "27": "我遗尔以安、以我之安予尔、我所予、非如世所予、尔心勿忧、勿惧、",
      "28": "尔尝闻我云、我往而复就尔、尔若爱我、则以我归父而喜、以父大于我也、",
      "29": "今事未成、我先告尔、俾及既成、尔可信之、",
      "30": "此后、我与尔无多言、盖此世之君将至、彼于我无与也、",
      "31": "但使世知我爱父、循父所命而行焉、起、我侪其去此、"
    },
    "15": {
      "1": "我为真葡萄树、我父为场师、",
      "2": "凡在我之枝、而不实者、则去之、实则洁之、使实尤繁也、",
      "3": "今尔曹因我语尔之言而洁矣、",
      "4": "尔宜恒在我中、我亦在尔中、若枝不恒在树、不能自实、尔不恒在我、亦然、",
      "5": "我为葡萄树、尔为枝、恒在我中、我亦在彼中者、则结实孔繁、盖外乎我、尔无能为也、",
      "6": "不恒在我者、犹枝见弃而槁、人拾而投于火焚之、",
      "7": "若尔恒在我中、我言恒在尔中、凡尔所欲、求则成之、",
      "8": "尔结实孔繁、我父于此而荣、而尔乃为我徒也、",
      "9": "如父爱我、我亦爱尔、尔宜恒在我之爱中、",
      "10": "尔守我诫、则恒在我爱、如我守父诫、而恒在其爱矣、",
      "11": "我以是语尔、俾我之喜在尔中、俾尔之喜得盈也、",
      "12": "尔宜相爱、如我爱尔、此我诫也、",
      "13": "人为友捐生、爱莫大于此者、",
      "14": "尔若行我所命、即我友也、",
      "15": "今而后我不谓尔为仆、盖仆不知其主所行、乃谓尔为友、因所闻于父者、已悉示尔、",
      "16": "非尔选我、乃我选尔立尔、俾尔往而结实、且俾尔实恒存、致尔以我名求父者、父则赐尔、",
      "17": "我以此命尔、使尔相爱、",
      "18": "世若恶尔、尔知其先已恶我、",
      "19": "尔若属世、世必爱属己者、尔非属世、乃我选尔出乎世、故世恶尔焉、",
      "20": "宜忆我言云、仆不大于主、人若窘逐我、亦将窘逐尔、若守我言、亦将守尔言矣、",
      "21": "人将因我名悉以是加尔、不识遣我者故也、",
      "22": "若我未来诲之、彼则无罪、今其罪无可诿矣、",
      "23": "恶我者、亦恶我父、",
      "24": "我若未于其中行人所未行者、彼则无罪、今彼于我及父、且见且恶矣、",
      "25": "此乃应其律所载云、彼无故恶我也、",
      "26": "但我自父将遣于尔之保惠师、即出于父真理之神、既至、必为我证、",
      "27": "尔亦为证、以尔自始偕我也、"
    },
    "16": {
      "1": "我以此语尔、免尔倾覆、",
      "2": "人将逐尔出会、且时将至、杀尔者、自以为事上帝也、",
      "3": "如是、因其未识父与我也、",
      "4": "我以是语尔、时至、俾尔忆及我尝言之、初未以此语尔者、以我偕尔也、",
      "5": "我今归于遣我者、尔中无人问我何往、",
      "6": "第因我以是语尔、忧充尔心矣、",
      "7": "然我以诚语尔、我往、则益尔、不往、保惠师弗来、往则遣之就尔、",
      "8": "至则以罪、以义、以鞫、使世自讼、",
      "9": "以罪、因其弗信我、",
      "10": "以义、因我归父、尔不复见我、",
      "11": "以鞫、因斯世之君见鞫也、",
      "12": "我尚有多端语尔、但尔今弗克胜之、",
      "13": "迨真理之神至、将导尔悉明真理、盖彼非由己而言、乃言其所闻、且以将来者示尔、",
      "14": "彼将荣我、盖以取于我者示尔也、",
      "15": "凡父所有者、即我有、故曰、以取于我者示尔也、",
      "16": "顷之、尔不见我、又顷之、尔复见我、",
      "17": "其徒或相语曰、彼云、顷之不见我、又顷之复见我、且云、因我归父、此言何也、",
      "18": "又曰、顷之云者、何也、我不知其所谓也、",
      "19": "耶稣知其欲问、遂曰、我言顷之尔不见我、又顷之尔复见我、尔以此相诘乎、",
      "20": "我诚语汝、尔将哭而哀、世将喜、尔将忧、然尔忧必易为乐也、",
      "21": "妇临产则忧、因其期至、既诞、不复忆其苦、喜有人生于世也、",
      "22": "如是尔今有忧、然我复见尔、尔心将喜、且尔之喜、无人夺之、",
      "23": "其时、尔无所问于我、我诚语汝、尔若有求于父、父将以我名赐尔、",
      "24": "尔未尝以我名而求、求则必得、致尔之乐盈焉、○",
      "25": "凡此、我曾以喻语尔、时至、我不复以喻语尔、乃以父明示于尔、",
      "26": "其时、尔将以我名而求、我不曰、我将为尔祈父、",
      "27": "盖父自爱尔、以尔爱我、且信我出于父也、",
      "28": "我出于父而临世、复离世而归父、",
      "29": "门徒曰、今尔明言、不以喻矣、",
      "30": "我今知尔乃无不知、无须人问、是以信尔自上帝出也、",
      "31": "耶稣曰、今尔信乎、",
      "32": "时将至、且已至矣、尔将离散、各归其所、遗我独在、然我非独在、父偕我也、",
      "33": "我以此语尔、俾尔于我而安、尔在世有难、然当毅然、我已胜世矣、"
    },
    "17": {
      "1": "耶稣言竟、举目仰天曰、父欤、时至矣、祈荣尔子、致子荣尔、",
      "2": "如尔予子以权、以治凡有血气者、俾子以永生予尔所予之者、",
      "3": "永生也者、识尔为唯一之真上帝、与尔所遣之耶稣基督也、",
      "4": "我已荣尔于地、尔所委我行者、我已成之矣、",
      "5": "父欤、今使我与尔偕荣、即创世之先、与尔共有之荣也、",
      "6": "尔自世予我之人、我已以尔名示之、彼原属尔、尔以予我、而彼已守尔道也、",
      "7": "今彼知尔所予我者、悉由于尔、",
      "8": "盖尔授我之言、我授于彼、而彼受之、知我诚由尔出、且信尔遣我也、",
      "9": "我为彼祈、不为世祈、惟为尔所予我者、以其属尔也、",
      "10": "凡属我者属尔、属尔者属我、我于彼而荣矣、",
      "11": "今而后、我不在世、彼在世、我归尔、圣父欤、尔所予我者、祈于尔名保之、俾其为一、如尔我然、",
      "12": "我偕彼之时、曾于尔所予我之名保之、且守之、中无所亡、惟沦亡之子耳、以应经言也、",
      "13": "今我归尔、而言此于世、致我之乐盈于彼焉、",
      "14": "我以尔道授之、而世恶之、以其不属世、如我不属世然、",
      "15": "我非祈尔取之离世、乃保之脱恶也、",
      "16": "彼不属世、如我不属世然、",
      "17": "祈尔圣之以真理、尔道乃真理也、",
      "18": "尔遣我入世、我亦遣彼入世、",
      "19": "我为彼而圣、使彼亦以真理而圣、",
      "20": "我不仅为彼祈、亦为因其言而信我者祈、",
      "21": "使皆为一、如父在我中、我在父中、使彼亦在我侪中、令世信尔遣我也、",
      "22": "尔予我之荣、我已予彼、使之为一、如尔我为一然、",
      "23": "我于彼中、尔于我中、使之成全于一、致世知尔遣我、且爱彼如爱我焉、",
      "24": "父欤、尔所予我者、愿于我所在、彼亦偕在、见尔赐我之荣、盖创世之先、尔已爱我矣、",
      "25": "义哉父乎、世弗尔知、惟我知尔、斯人亦知尔遣我也、",
      "26": "我既以尔名示之、又将示之、致尔爱我之爱在彼中、我亦在彼中矣、"
    },
    "18": {
      "1": "耶稣言竟、偕门徒出、越汲沦溪、有一园、入焉、",
      "2": "卖耶稣之犹大、亦识其处、因耶稣偕门徒屡集于彼也、",
      "3": "犹大率卒一队、与祭司诸长法利赛人之隶、以炬、以灯、以械而至、",
      "4": "耶稣知事将及己、出而问曰、尔谁寻耶、",
      "5": "曰、拿撒勒人耶稣、耶稣曰、我是也、卖之之犹大、亦偕众而立、",
      "6": "耶稣一言我是、众退却而仆地、",
      "7": "耶稣复问曰、尔谁寻耶、曰、拿撒勒人耶稣、",
      "8": "耶稣曰、已告尔我是矣、若寻我、则容斯众去、",
      "9": "是为验其前言云、尔予我者、未亡其一也、",
      "10": "西门彼得拔佩刀、击大祭司之仆、削其右耳、仆名马勒古、",
      "11": "耶稣语彼得曰、韬尔刀、父予我之杯、我不饮乎、○",
      "12": "于是队卒与千夫长、及犹太人之隶、执耶稣系之、",
      "13": "先曳至亚那乃是岁大祭司该亚法之妻父也、",
      "14": "该亚法者、即曾与犹太人议云、一人代民死、乃有益者也、○",
      "15": "西门彼得从耶稣、又一门徒从之、乃素为大祭司所识者、同入大祭司院、",
      "16": "彼得立于门外、大祭司所识之门徒、出语司门之婢、引彼得入、",
      "17": "婢谓彼得曰、尔亦斯人之徒乎、曰、非也、",
      "18": "众仆与隶、因寒炽岸、立而向火、彼得亦偕之向火、○",
      "19": "大祭司以其门徒与训诲诘耶稣、",
      "20": "耶稣曰、我明言于世、恒训于会堂及殿、即犹太人恒集之处、隐中则无所言、",
      "21": "胡为问我、可问闻于我者、我与之言何、彼皆知也、",
      "22": "耶稣言此、旁立一隶批之、曰、尔若是对大祭司乎、",
      "23": "耶稣曰、我言若非、可证其非、若是、何批我耶、",
      "24": "亚那解之至大祭司该亚法、仍系焉、○",
      "25": "西门彼得立而向火、或谓之曰、尔亦其徒乎、彼得弗承、曰、非也、",
      "26": "有大祭司之仆、即彼得削其耳者之戚属、曰、我非见尔偕彼于园乎、",
      "27": "彼得复不承、鸡即鸣矣、○",
      "28": "平旦、众曳耶稣、自该亚法至公廨、众弗入、以免受污、不得食逾越节筵也、",
      "29": "彼拉多出、谓众曰、以何事讼斯人乎、",
      "30": "对曰、彼若非行恶者、我侪则不付于尔矣、",
      "31": "彼拉多曰、尔自取之、依尔律鞫之、犹太人曰、我侪杀人、不合于律、",
      "32": "此乃验耶稣所言、示其将如何而死也、○",
      "33": "彼拉多复入公廨、召耶稣语之曰、尔乃犹太人王乎、",
      "34": "耶稣曰、尔此言由己欤、抑他人告尔欤、",
      "35": "彼拉多曰、我岂犹太人乎、尔民与祭司诸长付尔于我、尔所为者何也、",
      "36": "耶稣曰、我国非属斯世、若然、则我之臣必战、免我见付于犹太人、但今我国非由斯世耳、",
      "37": "彼拉多曰、然则尔为王乎、曰、尔言我为王、我为此而生、为此临世、以证真理、属真理者、悉听我言、彼拉多曰、真理维何、○",
      "38": "言竟、复出谓犹太人曰、我不见其有何辜也、",
      "39": "但尔有例、至逾越节为尔释一囚、尔欲我释犹太人王乎、",
      "40": "众复呼曰、非斯人、巴拉巴耳、巴拉巴者、盗也、"
    },
    "19": {
      "1": "彼拉多遂取耶稣鞭之、",
      "2": "士卒编棘冕、冠其首、衣以紫袍、",
      "3": "曰、犹太人王安哉、遂批之、",
      "4": "彼拉多复出语众曰、我引之出就尔、令尔知我不见其有何辜也、",
      "5": "于是耶稣冠棘冕、衣紫袍而出、彼拉多谓众曰、试观斯人、",
      "6": "祭司诸长、及众隶见之、呼曰、钉之十架、钉之十架、彼拉多曰、尔自钉之、我不见其有何辜也、",
      "7": "犹太人曰、我侪有律、依律彼当死、以其擅为上帝子也、",
      "8": "彼拉多闻之、益惧、",
      "9": "复入公廨、谓耶稣曰、尔奚自、耶稣弗答、",
      "10": "彼拉多曰、尔弗与我言乎、岂不知我有权释尔、亦有权钉尔于十架乎、",
      "11": "耶稣曰、非自上赐尔、尔则无权于我、故以我付尔者、罪尤大也、",
      "12": "由是彼拉多思何以释之、犹太人呼曰、尔释斯人、非忠于该撒、凡擅谓为王者、叛该撒也、",
      "13": "彼拉多闻之、引耶稣出、升公座、其处称铺石、希伯来音、曰厄巴大、",
      "14": "时乃备逾越节之日、约日中、彼拉多谓犹太人曰、试观尔王、",
      "15": "众呼曰、去之、去之、钉之十架、彼拉多曰、我以尔王钉十架乎、祭司诸长对曰、该撒而外、我无王也、",
      "16": "遂以耶稣付于众、以钉十架、○",
      "17": "众曳之、耶稣自负十架而出、至一地、名髑髅处、希伯来音、曰各各他、",
      "18": "在彼钉之十架、同钉二人、一左一右、耶稣在中、",
      "19": "彼拉多书标置于十架、曰、犹太人王、拿撒勒人耶稣、",
      "20": "犹太人多读此标、因耶稣钉处近邑、且以希伯来、罗马、希利尼文书之、",
      "21": "犹太祭司诸长谓彼拉多曰、勿书犹太人王、惟书自谓犹太人王、",
      "22": "彼拉多曰、我所书者、已书之矣、○",
      "23": "士卒既钉耶稣于十架、取其衣四分之、各得其一、又取其里衣、此衣无缝、乃自上浑织而成者、",
      "24": "士卒相语曰、勿裂之、鬬观谁得、使应经所云、彼分我衣、而鬬我服、斯事士卒果行之、",
      "25": "耶稣之母、与其母之姊妹、及革流巴之妻马利亚、并抹大拉之马利亚、近耶稣十架而立、",
      "26": "耶稣见其母及所爱之徒立于旁、谓母曰、媪欤、视尔子、",
      "27": "又谓厥徒曰、视尔母、自是厥徒接之以归、○",
      "28": "耶稣知诸事既成、致验经言、乃曰、我渴矣、",
      "29": "在彼有器、满盛以酰、或以海绒浸之、束于牛膝草茎、递至其口、",
      "30": "耶稣受酰、曰、成矣、遂俯首归其神焉、○",
      "31": "时乃备节之日、犹太人不欲安息日留尸于十架、盖此安息日、乃大日也、遂求彼拉多令折其胫而去之、",
      "32": "士卒至、将与之同钉者、以次折其胫、",
      "33": "及耶稣、见其已死、不折之、",
      "34": "惟一卒以戈刺其胁、血与水即出焉、",
      "35": "见者证之、其证乃真、自知其言真、俾尔亦信也、",
      "36": "斯事悉成、以应经言、其骨无一见折也、",
      "37": "又一经言、众将视其所刺者、○",
      "38": "此后、有亚利马太约瑟者、耶稣门徒也、因畏犹太人、隐讳之、求彼拉多、俾取耶稣尸、彼拉多许之、遂往取焉、",
      "39": "又有尼哥底母、即昔夜就耶稣者也、携没药和沈香约百斤而来、",
      "40": "若辈遂取耶稣尸、以枲布加香品裹之、循犹太人葬例也、",
      "41": "钉十架之处有园、中有新墓、从未葬人者、",
      "42": "因犹太人备节之日、且墓迩、故葬耶稣于彼焉、"
    },
    "20": {
      "1": "七日之首日昧爽、抹大拉之马利亚至墓、见石自墓而移、",
      "2": "遂趋诣西门彼得、及耶稣所爱之徒曰、人取主出墓、不知置于何处、",
      "3": "彼得与斯徒遂出适墓、",
      "4": "二人并趋、斯徒越彼得而先至、",
      "5": "俯视墓中、见枲布在焉、但未入、",
      "6": "西门彼得随至、入墓、见枲布在、",
      "7": "而裹首之巾、不与枲布同在、别卷一处、",
      "8": "先至墓之门徒亦入、见而信之、",
      "9": "盖众犹未识经意、彼必自死复起也、",
      "10": "于是二徒各归其家、○",
      "11": "马利亚立墓外而哭、哭时、俯视墓中、",
      "12": "见天使二、衣白衣、坐于耶稣尸身所卧之处、一在首、一在足、",
      "13": "谓马利亚曰、妇欤、何哭耶、对曰、人取我主去、不知置于何处、",
      "14": "言毕、反身见耶稣立、不知其为耶稣也、",
      "15": "耶稣曰、妇欤、何哭耶、尔谁寻乎、马利亚意其为司园者、曰、主欤、尔若舁之去、请告我置于何处、我将取之、",
      "16": "耶稣曰、马利亚乎、马利亚转身、以希伯来音曰、拉波尼、即夫子也、",
      "17": "耶稣曰、勿扪我、以我尚未升至父、惟往语我兄弟云、我升至我父、亦尔父、我上帝、亦尔上帝、",
      "18": "抹大拉之马利亚往告门徒曰、我已见主矣、又以耶稣语己之事告之、○",
      "19": "是日乃七日之首日、既暮、门徒所在、其门已闭、畏犹太人故也、耶稣至、立于中曰、愿尔曹安、",
      "20": "言竟、以手与胁示之、门徒见主、则喜、",
      "21": "耶稣又曰、愿尔曹安、我遣尔、如父遣我、",
      "22": "遂嘘于众曰、受圣神、",
      "23": "尔于何人之罪、赦则赦矣、存则存矣、○",
      "24": "有多马称低土马者、十二徒之一也、耶稣至时、未同在焉、",
      "25": "诸徒语之曰、我已见主矣、多马曰、我不见其手中钉迹、以指探之、手探其胁、必不信也、○",
      "26": "越八日、门徒复集、多马与焉、门已闭、耶稣至、立于中曰、愿尔曹安、",
      "27": "谓多马曰、伸尔指、视我手、伸尔手、探我胁、勿疑、宜信也、",
      "28": "多马对曰、我主、我上帝哉、",
      "29": "耶稣曰、多马欤、盖尔见我固信、未见而信者福矣、○",
      "30": "耶稣于门徒前、又多行异迹、是书未录、",
      "31": "第录此、俾尔得信耶稣为基督、为上帝子、信之、则以其名而得生焉、"
    },
    "21": {
      "1": "厥后、耶稣在提比哩亚海滨、复见于门徒、其见如左、",
      "2": "西门彼得、多马称低土马、加利利之迦拿人拿但业、西庇太二子、又有二徒同在、",
      "3": "西门彼得谓众曰、我往渔焉、众曰、我亦偕往、遂出登舟、是夜无所获、",
      "4": "既旦、耶稣立于岸、门徒不知其为耶稣也、",
      "5": "耶稣曰、小子、有食乎、对曰、无、",
      "6": "曰、施网舟右则得之、遂施网、而不克举、鱼多故也、",
      "7": "耶稣所爱之徒谓彼得曰、主也、西门彼得一闻是主、因裸、则束外衣、下于海、",
      "8": "其余门徒、以去岸不远、约二百肘、遂驾小舟、曳其网之鱼而至、",
      "9": "甫登岸、即见有炽炭、上有鱼与饼、",
      "10": "耶稣谓之曰、尔甫获之鱼、取数尾来、",
      "11": "西门彼得遂往、曳网上岸、内牣大鱼百五十有三、鱼虽多而网弗裂、",
      "12": "耶稣曰、来食、门徒无敢问尔为谁者、盖知其为主也、",
      "13": "耶稣前、取饼予众、鱼亦如之、",
      "14": "耶稣自死而起、见于门徒者、此其三也、○",
      "15": "食毕、耶稣谓西门彼得曰、约翰子西门、尔较斯众尤爱我乎、对曰、主、然、尔知我爱尔矣、曰、饲我羔、",
      "16": "又谓之曰、约翰子西门、尔爱我乎、对曰、主、然、尔知我爱尔矣、曰、牧我羊、",
      "17": "三谓之曰、约翰子西门、尔爱我乎、彼得因耶稣三言尔爱我乎、则忧、曰、主、尔无不知、尔知我爱尔矣、耶稣曰、饲我羊、",
      "18": "我诚语汝、尔少时、自束带、随欲而往、及老、将伸手见束于人、曳至不欲往之处、",
      "19": "耶稣此言、乃指彼得将如何而死、以荣上帝也、言毕、则曰、从我、",
      "20": "彼得转身、见耶稣所爱之徒从之、即飧时倚耶稣胸、问卖主为谁者也、",
      "21": "遂问耶稣曰、主、斯人将如何、",
      "22": "耶稣曰、我若欲其待我来、与尔何涉、尔其从我、",
      "23": "故兄弟中相传、谓此徒不死、然耶稣非言其不死、第言我若欲其待我来、与尔何涉耳、○",
      "24": "证此而书之者、即此徒、我侪知其证真也、○",
      "25": "夫耶稣所行、更有多焉者、若逐一书之、我意所录之书、世不胜载矣、"
    }
  },
  "Act": {
    "1": {
      "1": "提阿非罗乎、我曾作前书、论耶稣始行始教者、",
      "2": "至其由圣神、命所选之使徒后、见接升天之日、",
      "3": "其受害后、见于使徒、以多据显己为生、历四旬、且言上帝国之事、",
      "4": "与使徒同集时、命之曰、勿去耶路撒冷、以待父所许、即尔尝闻于吾者、",
      "5": "盖约翰施洗以水、不日、尔将受洗于圣神矣、○",
      "6": "使徒会集、",
      "7": "问耶稣曰、主、尔兴复以色列国、即此时乎、耶稣曰、时与日、乃父以己权所定、非尔可知也、",
      "8": "但圣神临尔时、尔将得能、且于耶路撒冷、犹太全区、撒玛利亚、以至地极、为我之证、",
      "9": "言毕、众观时、耶稣见举、有云接之而不见、",
      "10": "既上升、众注目仰天、适有二白衣者立其旁、",
      "11": "曰、加利利人乎、胡为立而仰天耶、此耶稣别尔、见接升天、尔见其如何升天、亦将如何下临也、○",
      "12": "使徒自橄榄山归耶路撒冷、此山距耶路撒冷、约一安息日之程、",
      "13": "入城、则登所居之楼、有若彼得、约翰、雅各、安得烈、腓力、多马、巴多罗买、马太、亚勒腓子雅各、称锐之西门、雅各之子犹大、",
      "14": "彼众偕数妇、及耶稣母马利亚、与其兄弟、一心恒务祈祷、○",
      "15": "斯时聚集之众、约百二十人、彼得立于其中、",
      "16": "曰、兄弟乎、圣神以大卫之口、豫言引人执耶稣之犹大、此经得验、宜也、",
      "17": "盖彼曾与我侪同列、共任此役、",
      "18": "斯人以不义之赏、购田、身仆腹裂、其肠突流、",
      "19": "耶路撒冷居民悉知之、故依方言、称其田曰亚革大马、即血田也、",
      "20": "诗篇载云、愿其屋宇为墟、无人居之、又云、愿其督率之职、他人取之、",
      "21": "故主耶稣在我侪中出入时、",
      "22": "自约翰施洗始、至其别我接升之日、须于常与我侪偕者、简立一人、同证其复起也、",
      "23": "是故立二人、一约瑟、称巴撒巴、又名犹士都、一马提亚、",
      "24": "乃祈曰、识众心之主欤、于此二人、示尔所选者为谁、",
      "25": "俾得与于此役、及使徒之职、犹大已由之堕落、而往己地矣、",
      "26": "于是阄之、得马提亚、遂与十一使徒同列焉、"
    },
    "2": {
      "1": "五旬节既至、彼众咸集一处、",
      "2": "忽自天有声、如烈风冲突、充乎所坐之室、",
      "3": "遂见有歧舌如火、止于各人、",
      "4": "众皆充乎圣神、始言诸方言、如神所赐以言者、○",
      "5": "时、有敬虔之犹太人、来自天下诸国、寓于耶路撒冷、",
      "6": "既闻此声、集而惶惑、因各闻其言己之方言也、",
      "7": "咸骇而奇之、曰、言者非皆加利利人乎、",
      "8": "何我侪所闻、尽己故土之言耶、",
      "9": "有帕提亚人、玛代人、以拦人、居米所波大米、犹太、加帕多家、本都、亚西亚、",
      "10": "弗吕家、旁非利亚、埃及暨近古利奈之吕彼亚诸方者、",
      "11": "并来自罗马之旅人、或犹太人、或进教者、",
      "12": "革哩底人、亚拉伯人、咸闻以己之方言、述上帝之大事也、",
      "13": "遂皆骇异犹豫、相问曰、此何意耶、",
      "14": "或戏之曰、彼酣于新酒耳、○",
      "15": "彼得与十一使徒立而扬声曰、犹太人、与凡居于耶路撒冷者、宜知此而谛听我言、",
      "16": "尔意其人为醉者、非也、盖时甫巳初耳、",
      "17": "此即由先知约珥所言、",
      "18": "上帝曰、末时、吾将注吾神于凡有血气者、尔之子女将豫言、幼将见象、老将见梦、",
      "19": "是时也、吾将以神注吾仆婢、彼将豫言、",
      "20": "吾将显异迹于上天、见奇兆于下地、若血、若火、若烟雾、",
      "21": "日将变暗、月将变血、在主日未至之前、即其大而显赫之日也、",
      "22": "凡吁主名者、必得救也、",
      "23": "以色列人乎、宜听斯言、拿撒勒人耶稣、即上帝曾由彼所行于尔中之大能、异迹奇兆、表著于尔、如尔所知者、",
      "24": "彼依上帝之定旨及豫知、而见付矣、尔曹以不法者之手、钉而杀之、",
      "25": "上帝释其死之苦而起之、以其不能拘于死也、",
      "26": "盖大卫指之曰、吾见主常在我前、在我右、俾吾不移、",
      "27": "故我心喜而舌悦、形躯恒于望中、",
      "28": "以尔不遗吾魂于阴府、不许尔之圣者见朽、",
      "29": "尔既示我以维生之路、将使我于尔前而乐甚、",
      "30": "兄弟乎、我试以先祖大卫、侃侃语尔、彼死而葬、其墓存于我中、以迄今日、",
      "31": "彼为先知、且知上帝曾誓许之、将由厥裔中立一人居其位、",
      "32": "豫见及此、而言基督之复起、故谓其不遗于阴府、其形躯亦不见朽、",
      "33": "此耶稣为上帝所起、吾侪皆为之证、",
      "34": "既为上帝右手所举、又受父所许之圣神、遂以注此、即尔所见所闻者也、",
      "35": "盖大卫未升天、乃自言曰、主谓我主云、尔坐我右、",
      "36": "待我使尔诸敌为尔足几、",
      "37": "夫以色列全室、宜确知之、尔所钉于十架之耶稣、上帝已立之为主、为基督矣、○",
      "38": "众闻之、中心如刺、谓彼得与诸使徒曰、兄弟乎、我当何为、",
      "39": "彼得曰、尔宜改悔、各以耶稣基督之名受洗、俾罪获赦、且将受圣神之赐焉、",
      "40": "因所许者归尔、及尔子孙、并诸远人、即凡主我之上帝将召者、",
      "41": "复以多言证而劝之曰、尔宜自救、脱此邪曲之世也、",
      "42": "于是纳其言者皆受洗、是日约增三千人、",
      "43": "恒于使徒之训、互相交接、擘饼、祈祷、○",
      "44": "众民惊惧、使徒又多行异迹奇兆、",
      "45": "凡信者会同、诸物与共、",
      "46": "鬻其物产、各依所需、与众分之、",
      "47": "日一厥心、恒在于殿、又在家中擘饼、以欣以诚而食、颂赞上帝、亦见悦于众民、主以得救者日增之、"
    },
    "3": {
      "1": "申初祈祷时、彼得约翰升殿、",
      "2": "有生而跛者、日为人所舁、置诸殿门之名美者、以求济于入殿之人、",
      "3": "见彼得约翰入、则求济焉、",
      "4": "彼得约翰注目视之、曰、观我、",
      "5": "彼遂着意二人、冀有所获、",
      "6": "彼得曰、金银我所无、惟以所有者予尔、于拿撒勒耶稣基督之名、尔其行哉、",
      "7": "遂执其右手起之、其足与踝即健、",
      "8": "乃跃而立以行、偕二人入殿、且行且踊、颂赞上帝、",
      "9": "众民见其行并颂赞上帝、",
      "10": "皆识其为素坐殿之美门求济者、因其所遇、甚骇异之、○",
      "11": "其人持彼得约翰时、众民大奇、趋就之、集于名所罗门之廊、",
      "12": "彼得见之、谓众曰、以色列人乎、何奇此、何注目视我侪、一若我侪以己能己虔、使之行乎、",
      "13": "夫亚伯拉罕、以撒、雅各之上帝、乃我列祖之上帝、已荣其仆耶稣、即尔所付者、且于彼拉多前、当其拟释之之时、而尔竟弃之、",
      "14": "尔弃圣且义者、求以凶人予尔、",
      "15": "而杀维生之主、或作维生之原上帝乃自死起之、我侪为之证、",
      "16": "因信其名、则使斯人得健、乃尔所见所识者、夫由彼而有之信、曾予之完全于尔众前也、",
      "17": "兄弟乎、今我知尔之所行、由于不知、尔之有司亦然、",
      "18": "但上帝藉诸先知之口、豫指基督将受之苦、于是而验、",
      "19": "故尔当改悔而转移、使罪得涂、俾安舒之日自主而来、",
      "20": "致主遣为尔豫定之基督、即耶稣也、",
      "21": "夫天必受之、以待万物复兴之时、即上帝自世初、藉其圣先知之口所言也、",
      "22": "摩西固曰、主上帝将于尔兄弟中、为尔挺生先知若我、凡其所语尔者、尔宜听之、",
      "23": "凡不听此先知者、必尽灭于民中、",
      "24": "且诸先知自撒母耳以来、凡豫言者、皆指此日也、",
      "25": "尔为先知之子孙、承上帝与尔列祖所立之约、即谓亚伯拉罕曰、天下诸族、将由尔裔获福、",
      "26": "上帝既挺生其仆、先遣之祝尔、俾尔转移、各去其恶焉、"
    },
    "4": {
      "1": "二人与民言时、诸祭司与殿司、及撒都该人突至、",
      "2": "不悦其训民、且依耶稣宣自死复起、",
      "3": "遂执而囚之、以待翌日、因时已暮也、",
      "4": "然听道者多信之、人数约五千焉、○",
      "5": "翌日、有司、长老、士子、会于耶路撒冷、",
      "6": "大祭司亚那与该亚法、约翰、亚力山大、及大祭司之族咸在、",
      "7": "立二人于中、问曰、尔以何能何名行此乎、",
      "8": "彼得充于圣神、语之曰、民之有司、与长老乎、",
      "9": "我侪今日、若因行于残疾者之善事见讯、即斯人何由得愈、",
      "10": "则尔众与以色列诸民、宜知斯人得愈、立于尔前、乃因拿撒勒耶稣基督之名、即尔所钉于十架、而上帝自死起之者也、",
      "11": "彼乃尔工师所弃之石、已成屋隅首石矣、",
      "12": "此外别无拯救、盖天下人间、未锡他名、故我侪以之得救也、○",
      "13": "众见彼得约翰之果敢、且知其为无学无识之氓、则异之、又知其曾偕耶稣、",
      "14": "亦见得愈者偕立、则莫能辩驳、",
      "15": "乃令之出公会、相议曰、",
      "16": "斯二人将何以处之、因彼显行异迹、彰著于凡居耶路撒冷者、我侪不能言其无有也、",
      "17": "惟免其广播于民中、宜威吓之、俾不复以斯名语人、",
      "18": "遂召而戒之曰、勿以耶稣之名、是言是训、",
      "19": "彼得约翰曰、听尔曹过于听上帝、在上帝前为义否、尔其审之、",
      "20": "盖我侪所见所闻者、不得不言也、",
      "21": "有司复威吓而释之、以民故、末由刑之、盖众因其所为、而归荣上帝也、",
      "22": "因此异迹而得愈者、其年已逾四旬矣、○",
      "23": "二人既释、乃就其友、以祭司诸长及长老所言者、悉告之、",
      "24": "友闻之、同心扬声颂上帝曰、主乎、尔乃造天地海、及其中万有者、",
      "25": "曾以圣神藉尔仆我祖大卫之口云、异邦狂怒、诸民妄谋、奚为哉、",
      "26": "世上列王兴起、有司聚集、以敌主及其受膏者、",
      "27": "盖希律、本丢彼拉多、及异邦人、与以色列民、果集于此邑、欲攻尔所膏之圣仆耶稣、",
      "28": "以行尔手尔旨所豫定将成者、",
      "29": "今祈主鉴彼众之威吓、使尔仆毅然宣尔道、",
      "30": "随时伸尔手施医、俾奇兆异迹、由尔圣仆耶稣之名而行、",
      "31": "祈毕、会集之所震动、众充于圣神、毅然言上帝之道、○",
      "32": "信者之众、一心一志、无言所有者属己、诸物与共、",
      "33": "使徒以大能证主耶稣之复起、而大恩临及于众、",
      "34": "中无缺乏之人、盖有田有宅者售之、絜其所鬻之值、置使徒足前、",
      "35": "各依其所需分给之、○",
      "36": "有约瑟者、利未族人也、生于居比路、使徒称之为巴拿巴、译即劝慰子也、",
      "37": "有田售之、絜其金、置使徒足前、"
    },
    "5": {
      "1": "有亚拿尼亚者、与妻撒非喇鬻产、",
      "2": "私留值金数分、妻亦知之、其余数分、携置使徒足前、",
      "3": "彼得曰、亚拿尼亚乎、胡为撒但充尔心、致欺圣神、私留田值耶、",
      "4": "田未鬻、非属尔乎、既鬻、非由尔乎、尔心奚生此念哉、非欺人、乃欺上帝耳、",
      "5": "亚拿尼亚闻此言、仆而气绝、闻者皆大惧、",
      "6": "诸少者遂起殓之、舁出而葬焉、○",
      "7": "逾一时有半、其妻入、尚不知其事、",
      "8": "彼得谓之曰、告我、尔鬻田之值、止此数乎、曰、然、此数耳、",
      "9": "彼得曰、尔曹胡为协同试主之神乎、葬尔夫者之足已及门、亦将舁尔出矣、",
      "10": "妇即仆其足前而气绝、少者入、见其已死、舁之出、葬于夫侧、",
      "11": "全会及凡闻之者、皆大惧、○",
      "12": "由使徒之手、多行奇兆异迹于民间、众皆一心在所罗门之廊、",
      "13": "其余无敢附之者、然民尊崇之、",
      "14": "信而归主者益增、男女俱众、",
      "15": "至有舁病者出于衢、置之床榻、冀彼得过、或有受其影之荫者、",
      "16": "又有多人携病者、及邪鬼所难者、自耶路撒冷四周之邑而集、皆得医焉、○",
      "17": "惟大祭司与其同人、即撒都该党、",
      "18": "心满嫉恨、起而着手于使徒、置之外狱、",
      "19": "主之使夜启狱门、携之出、",
      "20": "曰、往立于殿、以此维生之言、悉语于民、",
      "21": "使徒闻之、昧爽入殿训诲、大祭司与其同人至、召集议会、及以色列之诸族长、遣人往狱、引使徒来、",
      "22": "隶至、不见其在狱、反命曰、",
      "23": "我侪见狱禁闭悉固、守者立于门、启时、内不见人、",
      "24": "殿司及大祭司与祭司诸长闻之、甚为烦难、不知事将若何、",
      "25": "或来告曰、尔置于狱者、立于殿训民矣、",
      "26": "殿司及隶往引之来、而不用强、盖惧其民以石击之也、",
      "27": "引至、立之于公会前、大祭司问之曰、",
      "28": "我侪非严戒尔曹、勿以斯名训诲乎、尔乃以尔教遍布耶路撒冷、欲以斯人之血归我侪也、",
      "29": "彼得与诸使徒对曰、我侪顺从上帝过于人、宜也、",
      "30": "我列祖之上帝已起耶稣、即尔所悬于木而杀之者、",
      "31": "且以其右手、举之为君、为救主、以改悔及罪之赦、赐以色列民、",
      "32": "我侪为此事之证、上帝所赐于顺从者之圣神亦然、○",
      "33": "众闻之、忿极、欲杀之、",
      "34": "有法利赛人迦玛列者、乃律师、庶民所尊者也、立于公会中、命使徒姑退、",
      "35": "语众曰、以色列人乎、尔宜自慎、何以处此数人、",
      "36": "先是有丢大者起、自矜为大、附之者约四百人、彼见杀、从者皆散、归于乌有、",
      "37": "厥后登籍时、有加利利犹大者起、诱民从之、彼既亡、从者亦尽散焉、",
      "38": "今我语尔、宜远斯人、姑听之、盖斯谋斯为、若由于人、必见倾毁、",
      "39": "若由上帝、尔不能倾毁之、恐尔或与上帝战争也、",
      "40": "众从之、召使徒至、扑之、命勿以耶稣之名为言、遂释之、",
      "41": "使徒去公会而喜、以其为斯名受辱、主视之为宜也、",
      "42": "于是日日在殿、及在诸家、训诲不息、宣耶稣为基督焉、"
    },
    "6": {
      "1": "当时、门徒增多、有操希利尼音之犹太人、訾议希伯来人、因每日供给、而忽其嫠也、",
      "2": "十二徒召众门徒曰、我侪遗上帝道、而几筵是役、非宜也、",
      "3": "兄弟乎、当于尔中择有令名、充于圣神及智者七人、我侪可立之以司斯事、",
      "4": "我则专务祈祷宣道、",
      "5": "众悦其言、遂选司提反、乃充乎信与圣神者、及腓利、伯罗哥罗、尼迦挪、提门、巴米拿、并进教之安提阿人尼哥拉、",
      "6": "立之于使徒前、遂祈祷手按之、○",
      "7": "上帝之道益兴、门徒之数、极盛于耶路撒冷、祭司之服从斯道者亦众、○",
      "8": "司提反充乎恩与能、大行异迹奇兆于民中、",
      "9": "有称为利百地拿会堂、及古利奈、亚力山太、基利家、亚西亚之会堂者数人、起而与司提反辩论、",
      "10": "司提反以智与神而言、众莫能御、",
      "11": "遂贿人使言曰、我侪曾闻其有谤讟摩西、及上帝之言、",
      "12": "乃耸动众民、与长老士子、突来执之、曳至公会、",
      "13": "设伪证者、曰、此人出言谤讟圣所及律法不已、",
      "14": "盖我侪曾闻其言曰、斯拿撒勒人耶稣、将毁此所、且易摩西授我之规、",
      "15": "坐公会中者、皆注目司提反、见其容如天使之容焉、"
    },
    "7": {
      "1": "大祭司曰、斯事然乎、",
      "2": "司提反曰、诸父兄弟听之、我祖亚伯拉罕、在米所波大米、未居哈兰时、有荣之上帝见于彼、",
      "3": "谓之曰、出故土、去亲族、至吾将示尔之地、",
      "4": "遂出迦勒底地、居于哈兰、其父死后、上帝自彼徙之至此、即尔今所居者、",
      "5": "然未尝赐之以业、即立足之地亦无之、其时彼尚无子、而上帝许以斯地赐之为业、爰及其裔、",
      "6": "且谓其裔将旅于异地、人将奴之、虐待之历四百年、",
      "7": "上帝又曰、奴之之国、吾必刑之、厥后彼将出、事吾于兹土、予以割礼之约、",
      "8": "于是亚伯拉罕生以撒、八日行割、以撒生雅各、雅各生十二祖、",
      "9": "诸祖妒约瑟、鬻之于埃及、而上帝偕之、",
      "10": "拯出诸难、予之恩宠智慧于埃及王法老前、法老立之为埃及家宰、兼司家政、",
      "11": "适埃及迦南遍地饥荒、苦甚、我祖绝粮、",
      "12": "雅各闻埃及有谷、先遣我祖、",
      "13": "继而约瑟见认于兄弟、其族乃显于法老、",
      "14": "约瑟遣迎其父雅各、与全族七十五人来、",
      "15": "雅各遂下埃及、与我祖俱终焉、",
      "16": "乃舁至叙剑、葬于亚伯拉罕由哈抹子孙、以金所购之墓、",
      "17": "迨上帝许亚伯拉罕之期已近、民于埃及、滋生蕃衍、",
      "18": "至新王崛起、不识约瑟、",
      "19": "乃阴谋我族、虐待我祖、命弃其婴、致不得生、",
      "20": "时、摩西生而俊秀、育于父家三月、",
      "21": "弃时、法老之女、取而育为己子、",
      "22": "摩西尽学埃及人之学术、言行兼优、",
      "23": "行年四十、眷念其兄弟以色列众子、而往视之、",
      "24": "见一人受枉、则护之、为屈抑者复仇、而击埃及人、",
      "25": "意兄弟必悟上帝藉其手救之、而彼不悟也、",
      "26": "翌日、见其相鬬、欲使之复和、曰、尔乃兄弟、何相害耶、",
      "27": "枉其邻者拒之曰、谁立尔为有司刑官、以治我乎、",
      "28": "尔欲杀我、如昨之杀埃及人乎、",
      "29": "摩西闻此而逃、旅于米甸之地、生二子焉、",
      "30": "逾四十年、天使于西乃山之野、棘丛火焰中、见于摩西、",
      "31": "摩西见而奇之、近而谛视、有主之声曰、",
      "32": "吾乃尔列祖之上帝、即亚伯拉罕、以撒、雅各之上帝也、摩西战栗、而不敢视、",
      "33": "主谓之曰、解尔履、盖尔所立之处、圣地也、",
      "34": "我诚见吾民在埃及之苦、且闻其慨叹、故临以拯之、今来、吾将遣尔入埃及也、",
      "35": "夫此摩西、即民所拒云、谁立尔为有司刑官者、上帝乃以棘丛中所见天使之手、遣之为有司为援救者矣、",
      "36": "彼率民出、行奇事异迹于埃及、红海、旷野、历四十年、",
      "37": "曾语以色列众子曰、上帝将于尔兄弟中、挺生先知若我者、即此摩西也、",
      "38": "斯人尝于旷野之会中、与在西乃山语彼之天使、及我列祖偕在焉、且受维生之诏、以授我侪、",
      "39": "我列祖弗顺而拒之、意欲返埃及、",
      "40": "谓亚伦曰、为我造神以导我、因率我出埃及之摩西、我不知其何往也、",
      "41": "维时、乃造犊像献祭、而喜己手之工、",
      "42": "于是上帝转而不顾、任其奉事天军、如先知书所录云、以色列室乎、尔四十年于旷野、岂以牺牲祭物献我乎、",
      "43": "尔舁摩西之幕、与理番神之星、即尔所造以拜者之像、吾将徙尔于巴比伦外矣、",
      "44": "我列祖在旷野、有为证之幕、如语摩西、命其依所见之式而造者、",
      "45": "我列祖承受此幕、偕约书亚携入异邦、而据其地、即上帝在我列祖前逐彼之时、以至大卫之日、",
      "46": "夫大卫获恩于上帝、求为雅各之上帝得一居所、",
      "47": "而所罗门为之建室、",
      "48": "然至上者不居手造之室、如先知所云、",
      "49": "主曰、天乃我座、地乃我足几、尔将为我建何室、我安息之所何在乎、",
      "50": "凡此、非皆我手所造者乎、○",
      "51": "尔曹强项、在心与耳未受割者、恒逆圣神、尔祖所行、尔亦行之、",
      "52": "先知中、不为尔祖窘逐者谁乎、且杀豫言义者将至之人、此义者、尔今卖而杀之矣、",
      "53": "尔受由天使而设之律、而不守之、○",
      "54": "众闻之、忿极、向之切齿、",
      "55": "司提反充于圣神、注目仰天、见上帝之荣、耶稣立于其右、",
      "56": "曰、我见天开、人子立于上帝右、",
      "57": "众大呼、掩耳、同心蜂拥而上、",
      "58": "逐之出城、以石击之、证者置衣于少者扫罗足前、",
      "59": "众击时、司提反吁曰、主耶稣纳我魂也、",
      "60": "又跪而大呼曰、主欤、勿以此罪归之、言毕而寝、扫罗亦悦其死、"
    },
    "8": {
      "1": "是日也、在耶路撒冷之教会、大起窘逐、使徒而外、皆散于犹太及撒玛利亚诸地、",
      "2": "有敬虔者、葬司提反、为之拊膺大哭、",
      "3": "扫罗残害教会、入诸家、执男女下之狱、○",
      "4": "是以诸散者周游宣道、",
      "5": "腓利下撒玛利亚邑、以基督宣于民、",
      "6": "众闻之、且见其所行异迹、则同心向往之、",
      "7": "盖多有患邪鬼者、其鬼大呼而出、瘫者跛者、亦多获愈、",
      "8": "邑中大喜、○",
      "9": "有西门者、素于邑行巫术、每自夸大、使撒玛利亚民惊异、",
      "10": "自少至老皆听之、曰、此人即所谓上帝之大能也、",
      "11": "众向往之故、为其久以巫术使之惊异也、",
      "12": "及腓利宣上帝国之福音、与耶稣基督之名、男女遂信而受洗、",
      "13": "西门亦信、既受洗、常偕腓利、见其所行之异迹大能、而惊异焉、○",
      "14": "使徒在耶路撒冷、闻撒玛利亚民受上帝之道、乃遣彼得约翰就之、",
      "15": "既至、为众祈祷、俾受圣神、",
      "16": "盖圣神尚未临其一人、第受洗归主耶稣之名而已、",
      "17": "于是手按之、遂受圣神、",
      "18": "西门见使徒按手、即有圣神下赐、乃献之以金、",
      "19": "曰、以此能予我、俾我手所按者、亦受圣神焉、",
      "20": "彼得谓之曰、尔金与尔偕亡、因尔意上帝之赐、可以金而获也、",
      "21": "尔于此道、无分无与、因在上帝前、尔心不正也、",
      "22": "故宜改悔此恶、祈主、庶几尔心之念可赦、",
      "23": "盖我见尔在胆之苦、恶之系也、",
      "24": "西门曰、尔曹为我祈主、使尔所言、无及于我、○",
      "25": "二人既证主道、而宣言之、则返耶路撒冷、于撒玛利亚诸村宣福音焉、○",
      "26": "主之使谓腓利曰、起而南、往于自耶路撒冷、下迦萨之路、是乃旷野、",
      "27": "遂起而往、遇埃提阿伯人、乃操权之宦竖、总司埃提阿伯女王干大基之库者也、曾至耶路撒冷崇拜而返、",
      "28": "乘车读先知以赛亚书、",
      "29": "圣神谓腓利曰、前傍此车、",
      "30": "腓利趋就之、闻其读先知以赛亚书、曰、尔所读者、通晓否、",
      "31": "曰、无启迪者、安能通晓乎、遂请腓利升车偕坐、",
      "32": "所读之经云、其被牵也、如羊就屠、其不启口也、似羔对翦者而无声、",
      "33": "彼居卑时、义鞫被废、其生见夺于地、其世将焉述之、",
      "34": "宦者谓腓利曰、先知言此、所指何人、己乎、抑他人乎、请以示我、",
      "35": "腓利遂启口、由此经以宣耶稣、",
      "36": "行时、遇有水处、",
      "37": "宦者曰、此有水、我受洗、何阻耶、",
      "38": "命停车、腓利与宦者咸入水、遂为之施洗、",
      "39": "自水而上、主之神忽摄腓利去、宦者不复见之、乃欣然就道、",
      "40": "人见腓利于亚锁都、经行其地、宣福音于诸邑、以至该撒利亚、"
    },
    "9": {
      "1": "扫罗仍向主之门徒、口出威吓杀戮之言、诣大祭司、",
      "2": "求书达于大马色诸会堂、若遇从此道者、无论男女、则系而解至耶路撒冷、",
      "3": "行近大马色、天忽有光环照之、",
      "4": "遂仆地、闻有声谓之曰、扫罗、扫罗、何窘迫我、",
      "5": "曰、主、尔为谁、曰、我乃尔所窘迫之耶稣也、",
      "6": "起、入城、尔当行者、将以示尔、",
      "7": "同行者噤而立、闻声而不见人、",
      "8": "扫罗自地起、开目无所见、同人援其手、导入大马色、",
      "9": "三日不见、亦不饮食、○",
      "10": "在大马色、有门徒亚拿尼亚者、主于异象中语之曰、亚拿尼亚乎、对曰、主、我在此、",
      "11": "主曰、起、往至一街名直者、于犹大家、访大数人扫罗、彼方祈祷、",
      "12": "且见一人名亚拿尼亚、入而手按之、使之复明、",
      "13": "亚拿尼亚曰、主、我闻于众、此人在耶路撒冷、多端虐遇尔之圣徒、",
      "14": "且彼在此、有由祭司诸长所得之权、以系凡吁尔名者、",
      "15": "主曰、往哉、彼乃我选之器、以播我名于异邦人、及诸王、并以色列民、",
      "16": "我将示之、彼必为我名而受多苦、",
      "17": "亚拿尼亚遂往、入室、手按之曰、兄弟扫罗、尔来时、途中见于尔之主耶稣、遣我使尔得见、且充于圣神、",
      "18": "忽有若鳞者、自其目脱落、即复明、起而受洗、",
      "19": "既食、乃健、○",
      "20": "扫罗适偕诸门徒居大马色数日、即于诸会堂、宣耶稣为上帝子、",
      "21": "闻者皆惊异之、曰、此人非在耶路撒冷、残害吁斯名者、且来此、欲系之、解于祭司诸长乎、",
      "22": "而扫罗之力益增、辩折居大马色之犹太人、证耶稣为基督、○",
      "23": "久之、犹太人共议杀扫罗、扫罗知其谋、",
      "24": "众又昼夜伺于邑门、欲杀之、",
      "25": "于是门徒夜携扫罗、以筐自墙缒之下、○",
      "26": "扫罗至耶路撒冷、试纳交于门徒、众皆惧之、不信其为门徒也、",
      "27": "惟巴拿巴引之就使徒、以其途中如何见主、主与之言、及在大马色、如何以耶稣名毅然宣传、悉述之、",
      "28": "遂在耶路撒冷、与门徒出入、",
      "29": "以主耶稣名毅然宣传、与操希利尼音之犹太人辩论、其人谋杀之、",
      "30": "兄弟知之、乃送至该撒利亚、遣往大数、○",
      "31": "于是遍犹太、加利利、撒玛利亚诸会、平安建立、畏主而行、获圣神之慰、而人数增焉、○",
      "32": "彼得周游四方、亦就居于吕大之圣徒、",
      "33": "遇一人、名以尼雅、因患瘫、卧床八年、",
      "34": "彼得谓之曰、以尼雅、耶稣基督愈尔矣、起、治尔床、彼即起、",
      "35": "凡居吕大与沙仑者、见之而归主、○",
      "36": "约帕有女徒、大比大者、译即多加、多加即鹿之谓广行善事、及施济、",
      "37": "是时病死、濯其尸、停于楼、",
      "38": "吕大近于约帕、门徒闻彼得在彼、遣二人往、求其速来、",
      "39": "彼得遂起同往、既至、引之登楼、诸嫠立于其侧而哭、且以多加生时所制衣服示之、",
      "40": "彼得屏众、屈膝祈祷、转向尸曰、大比大起、妇启目、见彼得、遂坐、",
      "41": "彼得以手援之起、召诸圣徒及诸嫠、以复生之妇付之、",
      "42": "举约帕皆知之、而信主者多矣、",
      "43": "彼得在约帕日久、与皮工西门同居、"
    },
    "10": {
      "1": "该撒利亚有哥尼流者、义大利营之百夫长也、",
      "2": "其人敬虔、举家寅畏上帝、博施于民、恒于祈祷、",
      "3": "日约申初、于异象中、明见上帝使入而语之曰、哥尼流、",
      "4": "哥尼流注视之、惊曰、主、何为、曰、尔之祈祷施济、已达于上帝前、而为之记矣、",
      "5": "今当遣人往约帕、请西门称彼得者、",
      "6": "彼寓于皮工西门、厥家濒海、",
      "7": "与言之使既去、哥尼流召二仆、与侍卒之敬虔者一人、",
      "8": "悉以其事述之、遣往约帕、○",
      "9": "翌日、行将近邑、时约午正、彼得乘屋祈祷、",
      "10": "饥欲食、人方具餐、神游象外、",
      "11": "见天开、有器下降、如大布、系四角缒地、",
      "12": "内有各类地上四足之兽、及昆虫飞鸟、",
      "13": "有声曰、彼得起、杀而食之、",
      "14": "曰、主、不然、俗物及不洁者、我未尝食焉、",
      "15": "又有声曰、上帝所洁者、勿以为俗也、",
      "16": "如是者三、器即上收于天、○",
      "17": "彼得中心犹豫、不知所见异象何意、而哥尼流所遣之人、适访至西门家、立于门外、",
      "18": "呼而问曰、西门称彼得者、寓此否、",
      "19": "彼得尚思异象时、圣神谓之曰、有三人寻尔、",
      "20": "起而下、偕之往、勿疑、盖我遣之来也、",
      "21": "彼得下、就其人曰、我即尔所寻者、尔来何为、",
      "22": "曰、百夫长哥尼流、义人也、敬畏上帝、为犹太举国所誉、奉圣使之示、请尔至其家、欲听尔言、",
      "23": "遂延之入、止宿焉、翌日、起而偕往、约帕兄弟数人同行、",
      "24": "又翌日、入该撒利亚、哥尼流豫集亲族契友俟之、",
      "25": "彼得入时、哥尼流迎之、伏其足下而拜、",
      "26": "彼得援之、曰、起、我亦人也、",
      "27": "与之语而入、见众集、谓之曰、",
      "28": "尔固知犹太人、与异邦人相亲相近、非宜也、然上帝示我、勿视人为俗、或不洁、",
      "29": "故我见请、不辞而来、试问召我何意、",
      "30": "哥尼流曰、前四日此时、我在室、守申初之祈祷、见一人衣服皎然、立于前、",
      "31": "曰、哥尼流、尔之祈祷已升闻、尔之施济已记于上帝前、",
      "32": "当遣人至约帕、请西门称彼得者、彼寓于海滨皮工西门家、",
      "33": "故我即遣人诣尔、尔来善矣、今我侪咸在上帝前、以听主凡所命尔者、○",
      "34": "彼得启口曰、我诚知上帝不以貌取人、",
      "35": "万国中有畏之而行义者、皆为其悦纳也、",
      "36": "夫上帝藉耶稣基督、即万有之主、传和平福音、以斯道授以色列裔、",
      "37": "即约翰传洗礼后、自加利利始、遍扬于犹太、此尔所知也、",
      "38": "上帝以圣神与能、膏拿撒勒耶稣、彼周游行善、医凡为魔所制者、盖上帝偕之也、",
      "39": "其在犹太地、及耶路撒冷所行者、我侪为证、人乃悬于木而杀之、",
      "40": "越三日、上帝起之、使之显著、",
      "41": "非于众民、乃于上帝豫选为证者、我侪是也、彼自死而起后、尝同饮食、",
      "42": "彼命我侪宣传于民、证上帝所定、以鞫生者死者、即斯人也、",
      "43": "诸先知亦为之证、凡信之者、将由其名而得罪赦、○",
      "44": "彼得言时、圣神临于诸听道者、",
      "45": "奉割礼之信徒、偕彼得而来者、因圣神之赐、亦注于异邦人、则皆骇异、",
      "46": "盖闻其言诸方言、赞上帝为大也、",
      "47": "彼得曰、斯人既受圣神、如我侪然、以水与之施洗、孰能禁之、",
      "48": "遂命以耶稣基督名洗之、众请彼得居数日焉、"
    },
    "11": {
      "1": "使徒与在犹太之兄弟、闻异邦人亦受上帝道、",
      "2": "及彼得上耶路撒冷、奉割礼者与之争曰、",
      "3": "尔入未受割者之室、与之共食耶、",
      "4": "彼得乃依次述其事曰、",
      "5": "我在约帕祈祷、神游象外、异象中见一器、如大布系四角、自天缒至我前、",
      "6": "我注目视之、内有地上四足之畜、及野兽、昆虫、飞鸟、",
      "7": "且闻声曰、彼得起、杀而食之、",
      "8": "我曰、主、不然、俗物及不洁者、未尝入我口也、",
      "9": "复有声自天曰、上帝所洁者、勿以为俗也、",
      "10": "如是者三、则皆复曳于天、",
      "11": "适有三人、遣自该撒利亚诣我、立我寓所之前、",
      "12": "圣神命我同往、勿区别、此兄弟六人偕行、咸入其人之室、",
      "13": "彼告我侪、曾见天使立于其室、曰、当遣人往约帕、请西门称彼得者、",
      "14": "彼将以言告尔、俾尔与全家、藉之得救、",
      "15": "我甫言时、圣神临之、如初临于我侪然、",
      "16": "我遂忆主言曰、约翰固以水施洗、惟尔曹将受洗于圣神焉、",
      "17": "夫上帝既以恩赐予之、一如我侪在信主耶稣基督之时、我何人斯、能阻上帝耶、",
      "18": "众闻之默然、归荣上帝、曰、上帝亦赐异邦人改悔、而得生矣、○",
      "19": "因司提反遭难、而四散者、行至腓尼基、居比路、安提阿、第传道于犹太人而已、",
      "20": "中有居比路古利奈数人至安提阿、亦语于希利尼人、宣主耶稣、",
      "21": "主之手偕之、信而归主者甚众、",
      "22": "在耶路撒冷之会、风闻此事、遂遣巴拿巴往安提阿、",
      "23": "既至、见上帝之恩、则喜、劝众坚心、恒在于主、",
      "24": "盖巴拿巴、善人也、充乎圣神与信、而归主者益增、",
      "25": "巴拿巴往大数访扫罗、遇之、则携至安提阿、",
      "26": "与会众偕集者一年、训诲多人、门徒之称基督徒、自安提阿始也、○",
      "27": "是时有先知数人、自耶路撒冷至安提阿、",
      "28": "中有亚迦布者、感于圣神而起、示天下将有大饥、至革老丢时、果应之、",
      "29": "门徒定意各量其力、施济犹太之兄弟、",
      "30": "于是托巴拿巴扫罗之手、寄于诸长老焉、"
    },
    "12": {
      "1": "当时、希律王措手虐待会中数人、",
      "2": "斩约翰之兄弟雅各、",
      "3": "见犹太人悦之、又执彼得、时乃除酵之日、",
      "4": "下之于狱、付卒四班守之、每班四人、意欲逾越节后、曳出以与民、",
      "5": "彼得既系狱、教会为之切祈上帝、",
      "6": "希律将曳之出、是夜、彼得系于二链、寝二卒中、守者亦于狱门外守焉、",
      "7": "主之使立于旁、光耀于室、拍彼得胁、寤之曰、速起、链遂脱其手、",
      "8": "天使谓之曰、束带纳履、彼得如其言、又曰、披衣从我、",
      "9": "遂出从之、不识天使所行为真、以为见异象也、",
      "10": "既过守所二重、至达邑之铁门、其门自启、乃出、经行一衢、天使忽去之、",
      "11": "彼得乃悟曰、今我真知主遣其使、拯我脱希律手、与犹太民所冀者也、",
      "12": "思维间、至约翰称马可者之母马利亚家、多人聚集祈祷、",
      "13": "彼得叩外门、有女名罗大、出而听之、",
      "14": "识彼得声而喜、门不及启、趋入、言彼得立于门外、",
      "15": "众曰、尔狂矣、女力言之、众曰、然则其天使耳、",
      "16": "彼得叩之不已、众启而见之、则骇异、",
      "17": "彼得摇手使勿言、遂以主如何引己出狱告之、又曰、宜以此事告于雅各、及诸兄弟、遂出而他往、",
      "18": "及旦、众卒不知彼得何往、不胜惊扰、",
      "19": "希律索之不获、勘守卒、命杀之、遂去犹太、往该撒利亚居焉、○",
      "20": "希律素怒推罗西顿人、但二邑之人赖王土得养、故同心诣之、结纳王之近臣伯拉斯都、而乞和焉、",
      "21": "希律于所定之期、衣王服、升公座而谕之、",
      "22": "民呼曰、此神之声、非人之声也、",
      "23": "希律不归荣上帝、主之使即击之、为虫所蚀而气绝、○",
      "24": "于是上帝之道、兴而弥广、巴拿巴与扫罗役事既毕、自耶路撒冷而返、约翰称马可者偕之、",
      "25": null
    },
    "13": {
      "1": "安提阿会中、有先知与教师数人、即巴拿巴、称居结之西面、古利奈人路求、分封君希律之幼侣马念及扫罗、",
      "2": "其事主禁食时、圣神曰、为我甄别巴拿巴、扫罗、行我召彼之事、",
      "3": "于是禁食祈祷、按手二人而遣之、○",
      "4": "二人既奉圣神之遣、往西流基、航海至居比路、",
      "5": "在撒拉米、宣上帝道于犹太诸会堂、约翰役事之、",
      "6": "经行全岛、至帕弗遇巫者、伪为先知、名巴耶稣、犹太人也、",
      "7": "与方伯士求保罗偕、士求保罗、哲人也、召巴拿巴、扫罗、欲听上帝道、",
      "8": "以吕马、译即巫者、敌二人、欲使方伯弗信、",
      "9": "扫罗亦名保罗、充乎圣神、注视之曰、",
      "10": "噫、尔盈诸诡谲奸恶、为魔之子、诸义之敌、尔紊乱主之正道、将无已乎、",
      "11": "今主之手加诸尔、尔必瞽、暂不见日、其目即蒙而暗、遍求人援引之、",
      "12": "方伯见之、奇主之道而信焉、○",
      "13": "保罗及同人、由帕弗舟行、至旁非利亚之别加、约翰去之、归耶路撒冷、",
      "14": "保罗等自别加启行、至彼西底之安提阿、安息日、入会堂而坐、",
      "15": "读律法与先知书毕、司会堂者、使人谓之曰、兄弟乎、若有言劝民、请言之、",
      "16": "保罗起、招以手曰、以色列人、与畏上帝者听之、",
      "17": "此以色列民之上帝、选我列祖、且当民旅埃及时拔之、举手引之出、",
      "18": "在旷野包容之、约四十年、",
      "19": "既灭迦南七族、则分其地、与之为业、约四百五十年、",
      "20": "厥后赐以士师、至先知撒母耳、",
      "21": "民求一王、上帝赐之便雅悯支基士之子扫罗、历四十年、",
      "22": "既废之、举大卫为王、为之证曰、我得耶西子大卫、其人惬我心、将悉行我旨也、",
      "23": "上帝依所许者、由此人之裔、为以色列民立一救主、即耶稣也、",
      "24": "于其未至之前、约翰先宣改悔之洗礼于以色列民、",
      "25": "迨毕其职、曰、尔意我为谁、我非其人也、有后我来者、即解其履、我亦弗堪、",
      "26": "兄弟乎、亚伯拉罕之裔、及尔中畏上帝者、此救世之道、宣至我侪矣、",
      "27": "夫居耶路撒冷者、及其有司、因不知基督、亦不知每安息日、所诵先知之言、乃拟定其罪而应之也、",
      "28": "虽未得其当死之辜、竟求彼拉多杀之、",
      "29": "既悉应经中指彼而载者、则自木取之下、葬于墓、",
      "30": "而上帝自死起之、",
      "31": "自加利利同上耶路撒冷者、多日见之、今为其证于民、",
      "32": "我侪以所许列祖之福音报尔、",
      "33": "即上帝起耶稣、应于我侪子孙者、如诗之二篇所载、尔乃我子、我今日生尔、",
      "34": "论其自死起之、不复朽坏、有云、我将以大卫圣而且实之恩赐尔、",
      "35": "故诗又云、尔必不许尔之圣者见朽、",
      "36": "夫大卫在其世、遵行上帝之旨、既寝、归其列祖而见朽、",
      "37": "惟上帝所起者、不见朽也、",
      "38": "是以兄弟宜知、罪之赦由斯人宣于尔、",
      "39": "且凡信者、赖彼诸事见义、即于摩西律、所不能见义者也、",
      "40": "慎之哉、免先知所言临尔、",
      "41": "曰、藐忽者乎、尔其视之、且骇且亡、盖于尔之时、我行一事、人虽告尔、尔必不信、○",
      "42": "众出时、求于后安息日、复宣此道于彼、",
      "43": "会既散、犹太人及进教之敬虔者、多从保罗巴拿巴、二人与之言、劝其恒于上帝之恩、○",
      "44": "后安息日、邑民几尽集、听上帝之道、",
      "45": "惟犹太人见人众多、则充乎嫉妒、驳保罗所言、且谤之、",
      "46": "保罗巴拿巴毅然曰、上帝道宜先宣于尔、而尔弃之、自拟不堪得永生、我侪转向异邦人矣、",
      "47": "盖主如是命我侪云、我已立尔为异邦之光、俾尔施行拯救、至于地极、",
      "48": "异邦人闻之则喜、荣上帝道、凡豫定得永生者咸信焉、",
      "49": "于是主道遍扬四方、",
      "50": "但犹太人唆敬虔之贵妇、及邑之尊者、窘迫保罗巴拿巴、逐之出境、",
      "51": "二人对众拂去足尘、至以哥念、",
      "52": "门徒充乎喜乐、及圣神焉、"
    },
    "14": {
      "1": "二人在以哥念、同入犹太会堂宣道、致犹太人及希利尼人、信者甚众、",
      "2": "但弗顺之犹太人耸异邦人、使其心憾诸兄弟、",
      "3": "二人居彼日久、赖主毅然而言、主假其手、行诸异兆奇事、以证己之恩道、",
      "4": "邑众乃分、有从犹太人者、有从使徒者、",
      "5": "异邦人、犹太人、与其有司、蜂拥而前、欲凌辱之、且石击之、",
      "6": "二人知之、逃至吕高尼之路司得特庇二邑、及其四境、",
      "7": "以宣福音、○",
      "8": "路司得有一弱足者坐焉、乃生而跛、从未尝行者、",
      "9": "听保罗言、保罗注目视之、见其有信可愈、",
      "10": "乃大声曰、尔足卓立、其人遂踊且行、",
      "11": "众见保罗所为、以吕高尼方言扬声曰、诸神以人形临我侪矣、",
      "12": "于是称巴拿巴为丢斯、以保罗倡言、称为希耳米、",
      "13": "邑外丢斯庙之祭司、牵犊奉花冠至门、欲偕众献祭、",
      "14": "使徒巴拿巴保罗闻之、裂衣、跃入众中、呼曰、",
      "15": "诸君何行此乎、我侪亦人、与尔同情、特宣福音予尔、使尔去此虚妄、归于维生上帝、即造天地海、及其中之万有者、",
      "16": "彼于先世任万邦各行其是、",
      "17": "然未尝无证、乃施慈惠、雨降自天、果生以时、俾尔足食、喜溢于心、",
      "18": "二人言此、仅止众不祭之、○",
      "19": "有犹太人来自安提阿、以哥念、唆众、以石击保罗、意其已死、曳出邑外、",
      "20": "门徒环立时、保罗起、入邑、次日与巴拿巴往特庇、",
      "21": "宣福音于是邑、招多人为徒、则返路司得、以哥念、安提阿、",
      "22": "坚门徒心、劝之恒居于道、又言我侪入上帝国、必历多艰、",
      "23": "既于各会择立长老、禁食祈祷、荐之于所信之主、",
      "24": "遂经行彼西底、至旁非利亚、",
      "25": "宣道于别加、下亚大利、",
      "26": "航海至安提阿、昔二人见托于上帝之恩、以行今所毕之事功、即在此也、",
      "27": "既至、则集会众、述上帝偕己所行之事、及辟信门于异邦人、",
      "28": "遂与门徒久居焉、"
    },
    "15": {
      "1": "有数人来自犹太、训诸兄弟曰、苟不依摩西例受割、不能得救也、",
      "2": "保罗巴拿巴与之大相争辩、众定意遣保罗、巴拿巴、及会中数人、上耶路撒冷、见使徒长老、以此端问之、",
      "3": "于是会众送之行、乃经腓尼基、撒玛利亚、述异邦人之向化、诸兄弟大喜、",
      "4": "至耶路撒冷、会众及使徒长老接纳之、遂述上帝偕己所行之事、",
      "5": "有法利赛党信者数人、起而言曰、必为之行割、且命守摩西之例、○",
      "6": "使徒与长老集议此事、",
      "7": "多所辩论、彼得起、语众曰、兄弟乎、尔知上帝昔于尔中选我、使异邦人由我口闻福音而信、",
      "8": "且知人心之上帝、亦为之证、",
      "9": "赐以圣神、如赐我然、无分彼此、以信洁其心、",
      "10": "今何为试上帝、以列祖及我侪不克负之轭、置门徒颈乎、",
      "11": "我侪信己得救、乃由主耶稣恩、亦如彼然、○",
      "12": "众默然、听巴拿巴、保罗、述上帝由彼于异邦人中、所行异迹奇事、",
      "13": "言竟、雅各曰、兄弟其听之、",
      "14": "西门已述上帝初垂顾异邦、由其中取民、以归己名、",
      "15": "诸先知之言、与此符合、",
      "16": "如经云、此后我将反、复建大卫倾覆之幕、复建其颓垣而立之、",
      "17": "俾其余民、及凡奉我名之异邦人寻主、",
      "18": "此自世初、示人斯事之主言之矣、",
      "19": "故我拟自异邦归上帝者、勿扰之、",
      "20": "惟书谕之、戒偶像之污与淫、并勒死之牲及血、",
      "21": "盖伊古以来、摩西之书、于各邑有宣之者、每安息日、读于会堂也、○",
      "22": "时、使徒长老与会众、决意于其中选人、偕保罗巴拿巴往安提阿、即选称巴撒巴之犹大、及西拉、乃兄弟中之尊者、",
      "23": "以书托之、其书云、使徒长老兄弟、请安提阿、叙利亚、基利家、异邦之诸兄弟安、",
      "24": "盖闻有数人出自我中、以言扰尔、倾陷尔心、然非我侪所命、",
      "25": "我侪同心决意选人、遣偕所爱之巴拿巴保罗就尔、",
      "26": "皆为我主耶稣基督名而致命者也、",
      "27": "故遣犹大、西拉、彼将口述此事于尔、",
      "28": "盖圣神与我侪、决意不以他任加尔、惟此要者数端、",
      "29": "即戒祭像之物及血、并勒死之牲与淫、尔若戒此、则善矣、愿尔平康、○",
      "30": "彼等奉遣、至安提阿、集众授书、",
      "31": "众读之、喜其慰、",
      "32": "犹大、西拉、亦先知者、以多言劝兄弟、而坚固之、",
      "33": "居久之、兄弟使之安然归于遣之者、",
      "34": null,
      "35": "惟保罗、巴拿巴、仍居安提阿、偕多人训诲、而宣主道、○",
      "36": "越数日、保罗谓巴拿巴曰、我侪且复往昔宣主道诸邑、视兄弟若何、",
      "37": "巴拿巴欲携称马可之约翰偕往、",
      "38": "保罗以为携之非宜、因其昔在旁非利亚离之而去、不偕往供事也、",
      "39": "遂启争端、彼此分离、巴拿巴携马可、航海往居比路、",
      "40": "保罗选西拉同行、诸兄弟以之托于主恩、",
      "41": "乃周行叙利亚、基利家、坚诸会焉、"
    },
    "16": {
      "1": "保罗至特庇、又适路司得、在彼有门徒提摩太者、犹太信妇之子、其父希利尼人也、",
      "2": "为路司得以哥念诸兄弟所誉、",
      "3": "保罗欲携之同往、以该处之犹太人故、为之行割、盖皆知其父为希利尼人也、",
      "4": "遂经诸邑、以耶路撒冷使徒长老所定之命、授门徒守之、",
      "5": "于是诸会之信益坚、人数日增、○",
      "6": "经行弗吕家加拉太地、且圣神禁其宣道于亚西亚也、",
      "7": "至每西亚境、欲往庇推尼、耶稣之神不许、",
      "8": "乃越每西亚、下特罗亚、",
      "9": "保罗夜见异象、有马其顿人、立而求之曰、请过马其顿助我侪、",
      "10": "保罗见此异象、遂图往马其顿、诚以主召我侪宣福音于彼也、○",
      "11": "自特罗亚扬帆、径至撒摩特喇、次日至尼亚波利、",
      "12": "遂适腓立比、乃马其顿一方之首邑、罗马新疆也、我侪居此数日、",
      "13": "值安息日、出邑门至河滨、知有祈祷所、乃坐、而与会集之妇女言、",
      "14": "有妇名吕底亚、乃推雅推喇邑人、售紫布为业、素拜上帝者也、彼听之、主启其心、专向保罗所言、",
      "15": "妇举家受洗、求我侪曰、若以我为忠于主者、则入居我家、遂强留我侪、○",
      "16": "后适祈祷所、遇一婢为卜筮之鬼所凭、以其术大利厥主、",
      "17": "随保罗及我侪、呼曰、斯人乃至高上帝之仆、以拯救之道宣于尔曹、",
      "18": "如是者多日、保罗厌之、反身谓其鬼曰、我以耶稣基督名、命尔出彼、鬼即出、○",
      "19": "婢之主见其获利之望已失、则执保罗西拉、曳入市、见有司、",
      "20": "解于上宪曰、此犹太人也、大扰我邑、",
      "21": "宣我罗马人不宜受不宜行之规、",
      "22": "群众起而攻之、上宪命褫其衣、杖之、",
      "23": "杖甚、则下之狱、命狱吏固守之、",
      "24": "狱吏受命、下之内狱、以木桎其足、",
      "25": "夜半、保罗西拉载祷载咏、颂美上帝、诸囚倾听、",
      "26": "地忽大震、狱基动摇、诸门顿启、囚之械系尽解、",
      "27": "狱吏寤、见狱门启、拔刀将自杀、意诸囚已逃也、",
      "28": "保罗大声呼曰、毋自戕、我侪咸在、",
      "29": "狱吏索火跃入、战栗伏于保罗西拉前、",
      "30": "导之出、曰、主、我当何为而得救、",
      "31": "曰、信主耶稣、尔与尔家必得救矣、",
      "32": "遂以主道语之、及凡在其家者、",
      "33": "是夜是时、狱吏携二人濯其伤、与其家人即受洗焉、",
      "34": "遂延之入室、为之具餐、既信上帝、举家喜甚、○",
      "35": "及旦、上宪遣隶曰、释此二人、",
      "36": "狱吏以斯言告保罗曰、上宪遣人释尔、今可出、安然而去、",
      "37": "保罗曰、我侪罗马人也、未定罪、而于众前扑之、且下狱、今欲私出我乎、必不可、宜自来引我出也、",
      "38": "隶以此言覆上宪、上宪闻其为罗马人、则惧、",
      "39": "遂来谢焉、引之出、请去其邑、",
      "40": "二人出狱、入吕底亚室、见兄弟而慰之、乃去、"
    },
    "17": {
      "1": "经行暗妃波里、亚波罗尼亚、至帖撒罗尼迦、有犹太人会堂、",
      "2": "保罗依然入之、历三安息日、本诸经与人辩论、",
      "3": "于基督当受害、自死复起、阐发而指陈之、又云、我所宣于尔之耶稣、即基督也、",
      "4": "中有数人受劝、附于保罗西拉、又敬虔之希利尼人甚多、贵妇亦不少、",
      "5": "但犹太人妒之、招纳市井匪类、聚集群众、使阖邑鼓噪、突至耶孙室、欲取二人以予民、",
      "6": "不遇、则曳耶孙、与数兄弟、至邑宰前、呼曰、扰乱天下者亦至此矣、",
      "7": "耶孙纳之、此辈所行、违该撒命、言有他王耶稣也、",
      "8": "众民与邑宰闻之、则悚惧、",
      "9": "乃取耶孙与余人之保而释之、○",
      "10": "兄弟乘夜、急遣保罗西拉往庇哩亚、至则入犹太人会堂、",
      "11": "此邑之人、贤于帖撒罗尼迦人、以其乐于受道、日究经文、果如此否、",
      "12": "故其中多信者、又有希利尼贵妇、及男子亦不少、",
      "13": "但帖撒罗尼迦之犹太人、知保罗宣上帝道于庇哩亚、遂至彼、耸众而扰之、",
      "14": "兄弟即遣保罗适于海、惟西拉提摩太尚留于彼、",
      "15": "送保罗者引至雅典、既受其命、召西拉提摩太速就之、乃返、○",
      "16": "保罗在雅典待之、见其邑偶像充斥、中心愤激、",
      "17": "乃在会堂、与犹太人、及敬虔者辩论、且日在市、与所遇者亦然、",
      "18": "有以彼古罗、斯多亚二教之哲士数人、与之争辨、或曰、此啁嘐者、欲何言耶、或曰、似宣扬异邦鬼神者、盖保罗宣耶稣及复起也、",
      "19": "遂援之至亚略巴古、曰、尔所言之新教、可得闻乎、",
      "20": "尔引异闻入我耳、故我侪欲知其意焉、",
      "21": "盖雅典人及旅是邑者、不遑他务、惟于新者是言是听、○",
      "22": "保罗立于亚略巴古曰、雅典人乎、我见尔凡事敬畏鬼神、过矣、",
      "23": "适游行时、观尔所拜者、遇一坛、书曰、未识之神、尔所未识而崇拜者、我明告尔、",
      "24": "夫造宇宙及其中万有之神、乃天地主、不居手造之殿、",
      "25": "非若有所需者、受人手之供事、自以生命气息、及万物赐众、",
      "26": "且由一本造万邦之人、以居全地、时以定之、界以限之、",
      "27": "俾其寻上帝、庶揣摩得之、然彼不远我侪一人也、",
      "28": "盖我侪在其中而生、而动、而存、如尔作诗者有云、我侪亦为其裔、",
      "29": "既为上帝裔、则不当意其性质如金银石、为人工机巧雕琢者、",
      "30": "是以往时无知、上帝容之、今乃随在命众改悔、",
      "31": "盖彼已定一日、将以所立之人、义鞫天下、乃自死复起之、俾众征信焉、○",
      "32": "众闻死者复起之言、或哂之、或曰、愿再闻尔言此、",
      "33": "于是保罗离之而去、然有数人附而信焉、",
      "34": "中有亚略巴古之丢尼修、及妇大马哩者、又有他人偕之、"
    },
    "18": {
      "1": "厥后、保罗去雅典、至哥林多、",
      "2": "遇犹太人亚居拉者、生于本都、与妻百基拉、甫自义大利来、因革老丢命犹太人尽离罗马、保罗就之、",
      "3": "以同艺故、遂与偕居工作、其艺盖制幕也、",
      "4": "每安息日、保罗在会堂辩论、劝犹太人与希利尼人、○",
      "5": "及西拉提摩太来自马其顿、保罗为道迫切、于犹太人证耶稣为基督、",
      "6": "犹太人敌而谤之、保罗振衣曰、尔血归尔首、我无尤焉、今而后我就异邦人矣、",
      "7": "遂去之、入敬上帝者犹士都之室、邻于会堂、",
      "8": "司会堂者基利司布与其全家信主、哥林多人、多有闻道而信、且受洗者、",
      "9": "夜间、主于异象中、语保罗曰、勿惧、宜言勿默、",
      "10": "盖我偕尔、无人击尔害尔、因我有多民于此邑也、",
      "11": "保罗居彼一年有六月、以上帝道训之、○",
      "12": "迦流为亚该亚方伯时、犹太人同心起而攻保罗、曳至公座之前、",
      "13": "曰、此人劝众违律以拜上帝、",
      "14": "保罗将启口、迦流语犹太人曰、犹太人乎、苟因不义奸恶之事、理宜听尔、",
      "15": "若辩论言语名称、及尔之律、尔自理之、我不欲判此也、",
      "16": "遂逐之出、",
      "17": "众执司会堂者所提尼、于公座前扑之、迦流概不置意、○",
      "18": "保罗尚居多日、乃别诸兄弟、航海往叙利亚、百基拉亚居拉偕之、在坚革哩翦发、有矢誓故也、",
      "19": "至以弗所、留二人于彼、自入会堂、与犹太人辩论、",
      "20": "众请久居、不许、",
      "21": "乃别之曰、若上帝许之、我将反而就尔、遂舟行去以弗所、",
      "22": "至该撒利亚、登岸、上耶路撒冷、问安于会、后下安提阿、",
      "23": "久之又往、以次经加拉太、弗吕家之地、坚诸门徒焉、○",
      "24": "有犹太人亚波罗者、生于亚力山太、至以弗所、",
      "25": "其人博学、谙于诸经、尝受训于主道、且锐志以耶稣之事、详言诲人、彼惟知约翰之洗而已、",
      "26": "在会堂毅然而言、百基拉、亚居拉、闻而延之、述上帝之道尤详、",
      "27": "亚波罗欲往亚该亚、诸兄弟勉之、遗书门徒、令接纳之、既至、大有助于由恩而信者、",
      "28": "盖于众前、力折犹太人、引诸经指明耶稣为基督也、"
    },
    "19": {
      "1": "亚波罗在哥林多时、保罗经行高原、至以弗所、遇数门徒、",
      "2": "问之曰、尔信时已受圣神否、对曰、圣神之临、我未尝闻也、",
      "3": "曰、然则尔受之洗、何所归耶、曰、约翰之洗、",
      "4": "保罗曰、约翰乃施改悔之洗、告民当信后己而来者、即耶稣也、",
      "5": "众闻之、则受洗、归主耶稣之名、",
      "6": "保罗为之按手、圣神临之、遂言诸方言及豫言、",
      "7": "共约十有二人、○",
      "8": "保罗入会堂、毅然而言、历三月、以上帝国之事、辩论劝诲、",
      "9": "有刚愎弗顺者数人、当众前诋诽此道、保罗乃去之、亦令门徒离之、日在推喇奴之学塾辩论、",
      "10": "如是者二年、致居亚西亚之犹太人、希利尼人、悉闻主道、",
      "11": "上帝假保罗手、行非常之能事、",
      "12": "甚有自其身取巾、或襜衣、加诸病者、病即退、邪鬼亦出、",
      "13": "有犹太术士数人、于邪鬼所附者、擅呼主耶稣名、曰、我藉保罗所宣之耶稣命尔出、",
      "14": "行此者、有犹太祭司长士基瓦之七子、",
      "15": "邪鬼应之曰、我知耶稣、亦识保罗、尔曹谁也、",
      "16": "邪鬼所附之人、遂跃其上、胜而制之、致裸且伤、逃出其室、",
      "17": "居以弗所之犹太人、希利尼人、皆知之、无不恐惧、而主耶稣之名丕显矣、",
      "18": "多有信者来、自承其咎、且诉其所为、",
      "19": "素行异术者、多集其书、焚于众前、计值五万金、",
      "20": "主道炽昌、而获胜、有如此者、○",
      "21": "此事既竟、保罗定意经马其顿、亚该亚、往耶路撒冷、曰、至彼后、我亦必见罗马矣、",
      "22": "乃遣供事者二人、提摩太、以拉都、往马其顿、己则暂留亚西亚、○",
      "23": "维时、因斯道大起骚动、",
      "24": "盖有银工底米丢者、素制亚底米银龛、使为此者事业增益、",
      "25": "乃集诸工、与之同业者曰、诸君、我侪以此业获利、尔所知也、",
      "26": "惟此保罗劝导多人、使之转移、谓人手所作者非神、不第于以弗所、亦几遍亚西亚、尔亦闻且见之矣、",
      "27": "如是、不特我业危殆、为人所轻、即大女神亚底米之殿、亦归乌有、且遍亚西亚、及天下所拜者、其显赫将黜矣、",
      "28": "众闻之、怒甚、呼曰、大哉、以弗所人之亚底米也、",
      "29": "举邑扰攘、执保罗之同行者、马其顿人该犹、亚里达古、同心拥入剧场、",
      "30": "保罗欲入见众、门徒不许、",
      "31": "亚西亚官长数人、保罗友也、亦遣人劝之、勿冒险而入、",
      "32": "因群众纷乱、喧哗不一、强半不知何为而集也、",
      "33": "犹太人簇拥亚力山大、或曳之出众前、亚力山大摇手、欲自诉于民、",
      "34": "众识其为犹太人、同声呼曰、大哉、以弗所人之亚底米也、如此者约一时、",
      "35": "司书抚众曰、以弗所人乎、孰不知我邑、乃守大亚底米之殿、及自丢斯所降之像乎、",
      "36": "此事既不能诘、则宜静息、毋造次、",
      "37": "况此人非攘殿物、非讟我女神、而尔曳之至此耶、",
      "38": "若底米丢与所偕之工匠兴讼、自有听讼之期、亦有方伯、彼此质成可也、",
      "39": "尔曹若问他事、可于法律会堂断之、",
      "40": "盖我侪今日无故扰乱、恐因之被鞫、而无辞以解也、",
      "41": "言毕、则散其众、"
    },
    "20": {
      "1": "乱既定、保罗招门徒劝之、遂言别、往马其顿、",
      "2": "经其四境、以多端劝众、则至希腊、",
      "3": "居三月、将乘舟往叙利亚、犹太人设计害之、遂定意由马其顿而反、",
      "4": "从之适亚西亚者、有庇哩亚人毕罗斯之子所巴特、帖撒罗尼迦人亚里达古、西公都、特庇人该犹、并提摩太、及亚西亚人推基古、特罗非摩、",
      "5": "皆先往、在特罗亚相待、",
      "6": "除酵节后、我侪由腓立比航海、五日至特罗亚、与之相会、居七日焉、○",
      "7": "七日之首日、集而擘饼、保罗将于次日启行、与众讲论、延至夜半、",
      "8": "所集之楼、多设灯火、",
      "9": "有少者犹推古、坐牖上、倦而酣睡、保罗讲论已久、少者因睡熟、自三层楼坠下、扶之已死、",
      "10": "保罗下、伏其上而抱之、谓众勿自扰、其生犹存、",
      "11": "乃复上、擘饼而食、相论久之、天明遂行、",
      "12": "少者既生、众携去之、慰甚、○",
      "13": "我侪先登舟往亚朔、欲在彼接保罗、乃其所定、因欲徒步至彼也、",
      "14": "既会于亚朔、我侪接之、遂往米推利尼、",
      "15": "由彼航海、次日经基阿前、又次日泊于撒摩、又次日至米利都、",
      "16": "盖保罗曾定意航海越以弗所、免淹留于亚西亚、乃速行、庶于五旬节、至耶路撒冷也、○",
      "17": "自米利都、遣人至以弗所、招会之长老来、",
      "18": "既至、则谓之曰、尔曹知我自初履亚西亚之日、与尔相偕、始终如何、",
      "19": "我之事主、凡事谦逊涕泣、因犹太人谋害、而历诸艰、",
      "20": "凡益尔者、我无所隐、或于众前、或历诸家、示尔教尔、",
      "21": "劝犹太人、与希利尼人、宜以改悔向上帝、以信向我主耶稣基督、",
      "22": "今我心迫切往耶路撒冷、未知所遇若何、",
      "23": "惟圣神每邑示我、有械系患难俟我也、",
      "24": "然我不以己生为意而贵之、惟欲尽我程途、及由主耶稣所授之职、以证上帝恩惠之福音、",
      "25": "我素与尔交游、宣上帝国、今知尔众不复觌我面矣、",
      "26": "故我今日为证于尔、众人之血、我无与焉、",
      "27": "盖上帝之旨、我无隐讳、悉宣于尔、",
      "28": "尔当自慎、亦慎全群、乃圣神立尔监督于其中、以牧上帝之会、即以己血所购者也、",
      "29": "我知我去后、将有凶狼入尔中、不惜其群、",
      "30": "亦将有人起于尔中、出悖逆之言、诱门徒从之、",
      "31": "故当儆醒、忆我三年之久、昼夜流涕不已、以劝尔众、",
      "32": "今我荐尔于上帝、及其恩道、能建立尔、赐尔有业于凡成圣者之中、",
      "33": "我未始贪人之金银衣服、",
      "34": "乃此二手尝供我、及偕我者之需、尔所知也、",
      "35": "我凡事垂范示尔、当如是勤劳、以扶助柔弱者、且忆主耶稣之言、予者较受者更有福也、○",
      "36": "言毕、跪而偕众祈祷、",
      "37": "众大哭、俯保罗颈、而吻接之、",
      "38": "为其言不复觌我面、甚以为忧、乃送之登舟、"
    },
    "21": {
      "1": "我侪既别众、扬帆径至哥士、翌日至罗底、遂适帕大喇、",
      "2": "遇往腓尼基之舟、登之而行、",
      "3": "遥望居比路、右行而避之、航至叙利亚、于推罗登岸、盖舟于彼卸载也、",
      "4": "遇有门徒、与居七日、斯人感于圣神、谓保罗勿履耶路撒冷、",
      "5": "越七日、启行、众偕妻孥、送至邑外、皆跪于岸祈祷、",
      "6": "互相言别、我侪登舟、众乃归、",
      "7": "自推罗至多利买、水程既尽、乃问安于兄弟、同居一日、",
      "8": "次日去彼、至该撒利亚、入宣道者腓利家居之、彼乃七执事之一也、",
      "9": "有四女、皆处子、而能豫言、",
      "10": "既居数日、有先知亚迦布者、来自犹太、",
      "11": "就我侪、取保罗之带、自缚手足、曰、圣神言犹太人在耶路撒冷、将如是缚斯带之主、付异邦人手矣、",
      "12": "我侪闻此与斯土之人、劝保罗、勿上耶路撒冷、",
      "13": "保罗曰、尔曹胡为哭泣、而摧我心乎、我为主耶稣名、不第受缚、即死于耶路撒冷、亦甘心也、",
      "14": "既不受劝、我侪则止、曰、愿主旨得成焉、○",
      "15": "越数日、束装上耶路撒冷、",
      "16": "有该撒利亚数门徒偕往、携居比路人拿孙、旧门徒也、我侪拟居其家、○",
      "17": "既至耶路撒冷、诸兄弟欣然相接、",
      "18": "次日、保罗与我侪入见雅各、诸长老亦在、",
      "19": "保罗既问众安、即以上帝由己行于异邦之役事、一一述之、",
      "20": "众闻之、归荣上帝、谓保罗曰、兄弟、尔见犹太信者数万、皆热衷守律、",
      "21": "彼闻尔教异邦之犹太人、违背摩西勿与子行割、亦勿循诸规、",
      "22": "今将若何、盖彼必闻尔至、",
      "23": "故宜依我言而行、我中有矢誓者四人、",
      "24": "尔携之去、与之同洁、代为出费、俾得薙发、如此、则众知前所闻者皆虚、而尔自正行而守律也、",
      "25": "至于异邦之信者、我侪已遗书、拟定宜戒祭像之物、及血、并勒死之牲、与淫而已、",
      "26": "次日、保罗携其人、与之同洁、入殿、告以洁期何时而满、迨为之献祭焉、○",
      "27": "七日将竟、来自亚西亚之犹太人、见保罗在殿、唆众执之、",
      "28": "呼曰、以色列人其助之、此乃遍处教众、敌民与律、及斯殿者、又引希利尼人进殿、污此圣所、",
      "29": "盖众曾见以弗所人特罗非摩偕保罗在邑、疑其引之入殿也、",
      "30": "于是举邑震动、民趋集、执保罗、曳之出殿、诸门即闭、",
      "31": "方欲杀之、营中之千夫长、闻举耶路撒冷纷乱、",
      "32": "即率士卒、及百夫长、趋就之、众见千夫长与士卒、则不复扑保罗、",
      "33": "千夫长前执保罗、命以二链系之、问其为谁、所行何事、",
      "34": "众哗不一、千夫长因众扰乱、不得其情、命曳之入营、",
      "35": "及阶、以众拥甚、士卒遂舁保罗、",
      "36": "民众随而呼曰、灭之、○",
      "37": "保罗将入营、谓千夫长曰、我与尔言可乎、曰、尔谙希利尼言乎、",
      "38": "尔非昔日作乱之埃及人、率凶徒四千、出于野者乎、",
      "39": "保罗曰、我乃犹太人、生于基利家之大数、非鄙邑民也、请许我与民言、",
      "40": "许之、保罗立于阶、向民摇手、既而静默、则以希伯来言语之、"
    },
    "22": {
      "1": "曰、诸父兄弟、我今自诉于尔、请听之、",
      "2": "众闻其言希伯来言、静谧益甚、",
      "3": "保罗曰、我乃犹太人、生于基利家之大数、长于此邑、受业于迦玛列门、依我祖之严律、为上帝热衷、一如今日尔众然、",
      "4": "我曾窘逐斯道之人、以至于死、无论男女、系付于狱、",
      "5": "大祭司与诸长老、亦为我证、我曾受其达于兄弟之书、往大马色、欲系在彼者、曳至耶路撒冷受刑、",
      "6": "行近大马色、时约日中、忽有大光自天环照、",
      "7": "我即仆地、闻有声谓我曰、扫罗、扫罗、何窘逐我、",
      "8": "我对曰、主、尔为谁、曰、我乃拿撒勒耶稣、尔所窘逐者也、",
      "9": "偕我者见其光、不闻其声、",
      "10": "我曰、主、我当何为、曰、起、入大马色、在彼凡所定尔将行者、悉告尔焉、",
      "11": "缘光之耀、我不能见、偕我者援我手、导入大马色、",
      "12": "有亚拿尼亚、依律乃敬虔者、为居大马色之犹太人所称、",
      "13": "就而立于我旁、曰、兄弟扫罗、尔可复见、我即举目见之、",
      "14": "又曰、我列祖之上帝立尔、俾知其旨、见彼义者、闻其口出之言、",
      "15": "盖尔将以所见所闻者、为证于众、",
      "16": "今何待乎、起、吁其名而受洗、涤尔罪焉、",
      "17": "我反耶路撒冷、在殿祈祷、神游象外、",
      "18": "见其语我曰、速出耶路撒冷、盖其人不纳尔所证于我者也、",
      "19": "我曰、主、众知我拘囚信尔者、在诸会堂扑之、",
      "20": "证尔者司提反之血见流时、我旁立乐从、守杀之者之衣、",
      "21": "主曰、往哉、我将遣尔远适异邦、○",
      "22": "众闻之至此、则扬声曰、是夫也、当去之于世、不宜生也、",
      "23": "众喧呼、掷衣扬尘于空、",
      "24": "千夫长乃命携保罗入营、以鞭拷讯之、欲知众之喧呼何故、",
      "25": "方以革带系之、保罗谓旁立之百夫长曰、罗马人未定罪而鞭之、可乎、",
      "26": "百夫长闻此、往告千夫长曰、尔何为乎、此罗马人也、",
      "27": "千夫长前谓保罗曰、告我、尔为罗马人否、",
      "28": "曰、然、千夫长曰、我以多金得入此籍、保罗曰、我生而然者也、",
      "29": "于是拷讯者退、千夫长知其为罗马人、因曾缚之、亦惧、○",
      "30": "翌日、欲确知犹太人讼彼之实、乃解其缚、命祭司诸长、与公会咸集、携保罗出、立于众前、"
    },
    "23": {
      "1": "保罗注目视公会曰、兄弟乎、我于上帝前、以良心处世、至于今日、",
      "2": "大祭司亚拿尼亚、命侍立者击其口、",
      "3": "保罗曰、粉饰之墙乎、上帝将击尔、尔坐其位、依律鞫我、乃违律命系我乎、",
      "4": "侍立者曰、上帝之大祭司、尔诟之乎、",
      "5": "保罗曰、兄弟乎、我不识其为大祭司也、记有之、勿诋尔民之有司、",
      "6": "保罗知斯会众、半为撒都该人、半为法利赛人、遂于会中呼曰、兄弟乎、我法利赛人也、亦法利赛人之子、今受鞫、乃因死者复起之望也、",
      "7": "言竟、法利赛人与撒都该人、互起争端、众遂分歧、",
      "8": "盖撒都该人言、无复起、无天使、无神灵、而法利赛人乃谓皆有之、",
      "9": "遂大喧哗、法利赛党之士子数人、起而争曰、我不见此人有何恶、或有神灵、或天使、与之言乎、",
      "10": "斯时大起纷争、千夫长恐保罗被众扯裂、命士卒下、由众中夺之出、引之入营、○",
      "11": "是夜、主立其旁曰、安尔心、尔既证我于耶路撒冷、亦必如是证于罗马、○",
      "12": "及旦、犹太人结党誓而自咒曰、不杀保罗、不食不饮、",
      "13": "同谋者、四十余人、",
      "14": "乃诣祭司诸长与长老曰、我侪已发重誓、不杀保罗、不进食也、",
      "15": "今请偕同公会、告千夫长、明日曳之至尔前、若将详究其情者、我侪已备、于其未至时杀之、",
      "16": "保罗姊妹之子闻其设伏、人营以告保罗、",
      "17": "保罗请一百夫长至曰、引此少者见千夫长、有事告之、",
      "18": "遂引诣千夫长曰、、囚者保罗、请我引此少者见尔、有事以告、",
      "19": "千夫长执其手、至僻处、私问曰、尔欲何事告我乎、",
      "20": "曰、犹太人相约、求尔明日曳保罗至公会、若将详诘其情者、",
      "21": "乞勿从之、盖其中有四十余人、设伏伺之、且誓而自咒、不杀保罗、不食不饮、今已备矣、惟冀尔许之耳、",
      "22": "千夫长遣少者去、戒之曰、尔以斯事报我、勿以告人、",
      "23": "遂召百夫长二人曰、备卒二百、骑七十、持戟者二百、今夜亥初、往该撒利亚、",
      "24": "且备畜、使保罗乘之、护送至方伯腓力斯、",
      "25": "又具以书、其略曰、",
      "26": "革老丢、吕西亚、请方伯腓力斯大人安、",
      "27": "此人为犹太人所执、将杀之、我闻其为罗马人、率士卒往拯之、",
      "28": "欲知讼彼之故、引之至其公会、",
      "29": "见所讼者、祇辩论其律、无当死当系之事、",
      "30": "或以将害斯人之计告我、我即遣诣尔、亦命讼之者、告于尔前、○",
      "31": "士卒奉命、携保罗夜至安提帕底、",
      "32": "次日、骑兵送之、余者归营、",
      "33": "至该撒利亚、呈书方伯、使保罗立于前、",
      "34": "方伯览毕、问为何省人、知其属基利家、",
      "35": "曰、讼尔者至、我将听尔、遂命守之于希律公廨、"
    },
    "24": {
      "1": "越五日、大祭司亚拿尼亚、与长老数人、及辩士帖土罗、下至该撒利亚、讼保罗于方伯、",
      "2": "召保罗至、帖土罗讼之曰、",
      "3": "腓力斯大人、我侪由尔获享承平、藉尔先见、此邦之弊、得以转移、我侪随时随地、感谢靡既、",
      "4": "今不敢烦渎、惟求宽宥、听我片言、",
      "5": "盖我侪见此人如疠疫、于天下犹太人中滋乱、为拿撒勒党之首、",
      "6": null,
      "7": "曾欲辱殿、我侪执之、",
      "8": "尔审讯之、可知我侪所控之诸端矣、",
      "9": "犹太人同声曰、诚如是也、○",
      "10": "方伯颔之、保罗言曰、我知尔听讼此邦有年矣、故乐于自诉、",
      "11": "我上耶路撒冷崇拜、仅十有二日、尔可询而知也、",
      "12": "彼未尝见我在殿、或会堂、或邑中、与人辩论耸众、",
      "13": "今彼讼我之事、不能证于尔前、",
      "14": "惟此一事、我于尔承之、即彼所谓旁门之道、我依之、奉事我列祖之上帝、悉信合于律法、及先知书所载者、",
      "15": "且于上帝有望、无论义与不义、皆将复起、亦如彼之所冀也、",
      "16": "我于此自励、对上帝及世人、常存无亏之良、",
      "17": "今越多年、我携周济我邦之资、及所献之礼而归、",
      "18": "彼遇我在殿自洁、无众无哗、惟自亚西亚来之犹太数人、",
      "19": "若有可罪我者、则彼宜在尔前控之、",
      "20": "不然、则任斯人自言、见我立公会前、有何不义、",
      "21": "但为一言、即我立于众中呼曰、我今被鞫于尔前、乃因死者复起之理也、○",
      "22": "腓力斯详知斯道、遂迟延之曰、俟千夫长吕西亚至、我将判定尔事、",
      "23": "遂命百夫长守保罗而宽之、其友供之者、概勿禁、○",
      "24": "越数日、腓力斯与其妻、犹太女土西拉至、召保罗、听其言基督耶稣之道、",
      "25": "保罗论公义节制、及将来之鞫、腓力斯惧甚曰、今且退、暇时将召尔、",
      "26": "因冀保罗纳以金、遂屡召之共语焉、",
      "27": "越二年、波求非斯都、代腓力斯职、腓力斯欲取悦犹太人、仍留保罗在缧绁中、"
    },
    "25": {
      "1": "非斯都莅任三日、自该撒利亚上耶路撒冷、",
      "2": "祭司诸长、与犹太尊者讼保罗、",
      "3": "乞恩准、取之至耶路撒冷、将设伏于路而杀之、",
      "4": "非斯都曰、保罗拘留该撒利亚、我将速返、",
      "5": "又曰、尔中有权者、可同往、其人有何不韪、则讼之、○",
      "6": "非斯都居彼、不过旬日、遂下至该撒利亚、翌日升座、命引保罗至、",
      "7": "自耶路撒冷来之犹太人环立、以多且重之故讼之、而不得其据、",
      "8": "保罗诉曰、犹太人之律、或殿、或该撒、我皆未犯之、",
      "9": "非斯都欲取悦犹太人、谓保罗曰、尔愿上耶路撒冷、受鞫于我前乎、",
      "10": "保罗曰、我立于该撒公堂、乃我当受鞫之地、我未尝行不义于犹太人、尔所明知也、",
      "11": "若行不义、而干死罪、虽死不辞、若讼我者皆虚、则无人能以我付彼、我上叩该撒矣、",
      "12": "非斯都与公会相议、乃谓之曰、尔既上叩该撒、必往见该撒矣、○",
      "13": "越数日、亚基帕王与百尼基氏、至该撒利亚、问安于非斯都、",
      "14": "居彼久之、非斯都以保罗事陈于王曰、有腓力斯所留之囚、",
      "15": "我在耶路撒冷时、祭司诸长、与犹太长老讼之、求定其罪、",
      "16": "我应之曰、被讼者未与讼者面质、申诉其事、即置之死、非罗马人例也、",
      "17": "犹太人来集于此、我不迟延、翌日升座、命引其人至、",
      "18": "讼之者立、所讼之恶、非我所逆料者、",
      "19": "惟攻之以关乎敬鬼神之道、与一已死之人名耶稣者、而保罗乃言其生也、",
      "20": "我游移如何审讯、故问其欲往耶路撒冷受鞫否、",
      "21": "彼欲上叩、俟皇帝判定、故命留之、以待解于该撒、",
      "22": "亚基帕曰、我亦欲听此人、曰、明日可听之、○",
      "23": "翌日、亚基帕与百尼基氏、大张仪仗而来、偕诸千夫长、及邑之尊者、入公庭、非斯都命引保罗至、",
      "24": "曰、亚基帕王、与凡在此者乎、尔视此人、乃犹太人众、在耶路撒冷及此处、求我而呼曰、不容其生者也、",
      "25": "然我察知其未行当死之事、且已上叩皇帝、故我定意解之、",
      "26": "惟未得其情、以奏我主、故出之众前、尤在尔亚基帕王前、致审讯后、得有所陈、",
      "27": "盖我以为解囚、而不表厥讼辞、非理也、"
    },
    "26": {
      "1": "亚基帕谓保罗曰、许尔自陈、保罗举手诉曰、",
      "2": "亚基帕王欤、我为犹太人所讼者、今日得陈于尔前、幸也、",
      "3": "更幸者、因犹太人之例规辩端、皆尔所知、故求宽忍听我、",
      "4": "我自少时为人若何、自始偕我故土之民、及在耶路撒冷、犹太人皆知之、",
      "5": "彼如允作证、则知我自始依我教中至严之门、为法利赛人也、",
      "6": "今我立而被鞫、乃为望上帝所许于我侪之列祖者、",
      "7": "我十二支、日夜殷勤崇事、亦望获此许耳、王乎、我为此望、为犹太人所讼、",
      "8": "上帝若起夫死者、尔曹何以为不可信乎、",
      "9": "昔我意谓拿撒勒耶稣之名、当多方攻之、",
      "10": "又尝行此于耶路撒冷、且由祭司诸长受权、多囚圣徒、迨其见杀、我亦许之、",
      "11": "又屡刑之于会堂、强使亵渎、攻之益狂、窘逐之至于外邑、",
      "12": "王欤、我以祭司诸长之权、奉命往大马色、",
      "13": "时当正午、途中见自天有光、灿耀于日、环照我及同行者、",
      "14": "众皆仆地、我闻有声、以希伯来音语我曰、扫罗、扫罗、何窘逐我、尔以足踢刺、难矣哉、",
      "15": "我曰、主、尔为谁、曰、我乃尔所窘逐之耶稣也、",
      "16": "起而立、盖我特见于尔、立尔为役与证、以证尔所见、及我将示尔者、",
      "17": "我将拯尔于斯民、及异邦中、",
      "18": "我今遣尔就之、俾启其目、使彼离暗就光、脱于撒但之权、而归上帝、致得罪赦、同获因信成圣之业、",
      "19": "亚基帕王欤、是以我未违自天之示、",
      "20": "乃先在大马色、次在耶路撒冷、犹太全地、爰及异邦人、告之宜改悔、归上帝、行事符于改悔、",
      "21": "犹太人因此诸事、执我于殿、欲杀我、",
      "22": "然我蒙上帝之佑、今日犹存、并为证于尊者卑者之前、所言无非诸先知及摩西豫言之事、",
      "23": "即基督必受害、本其由死复起、光照斯民、及异邦人也、○",
      "24": "保罗如此申诉、非斯都大声曰、保罗、尔狂矣、尔多学、令尔狂矣、",
      "25": "曰、非斯都大人、我非狂也、我所言者、乃真实通明之言、",
      "26": "以王知此、故于王前毅然言之、且深信此事、无所隐讳、盖非行之于僻隅也、",
      "27": "亚基帕王欤、尔信诸先知否乎、我知尔信也、",
      "28": "亚基帕谓保罗曰、尔以少许之劝勉、令我为基督徒耶、",
      "29": "保罗曰、我求上帝、无论以少以多、不独使尔、即凡今日听我者、除此械系、均与我无异也、○",
      "30": "王与方伯、及百尼基氏、并同坐者皆起、",
      "31": "退而相语曰、斯人所为、无当死当系之事、",
      "32": "亚基帕谓非斯都曰、斯人若未上叩该撒、释之可也、"
    },
    "27": {
      "1": "既拟定使我侪航海、往义大利、则以保罗及他囚数人、付于御营之百夫长犹流、",
      "2": "遂登亚大米田舟、将往亚西亚海滨诸处、扬帆而行、有马其顿之帖撒罗尼迦人、亚里达古偕焉、",
      "3": "次日、泊于西顿、犹流善待保罗、许就其友、俾得供给、",
      "4": "由彼扬帆行居比路岛下、风逆故也、",
      "5": "既济基利家旁非利亚之海、至吕家之每拉、",
      "6": "遇亚力山太舟、将往义大利、百夫长令我侪登之、",
      "7": "缓行多日、仅至革尼土对面、为风所阻、行革哩底岛下、与撒摩尼相对、",
      "8": "沿岸而行、仅至一处名佳澳、近拉西亚邑、○",
      "9": "历时既久、已过禁食之期、舟行险危、保罗劝众曰、",
      "10": "诸君、我观此次行舟、必多损害、不第舟与货已也、且及我侪生命矣、",
      "11": "然百夫长信舟长与舟主、过于保罗之言、",
      "12": "且以此澳度冬不便、多劝前行、或可至非尼基度冬、即革哩底之一澳、向东南东北者、",
      "13": "适南风徐来、众以为得意、遂起锚、傍革哩底而行、",
      "14": "未几狂风骤下、由岛拍舟、其风名友拉革罗、",
      "15": "舟为风所掣、不能胜之、随风飘荡、",
      "16": "行至一小岛、名高大者之下、仅能收其小艇、",
      "17": "既曳之上、乃多方护舟、以索缚其底、且恐搁于赛耳底滩、乃下帆、任其飘荡、",
      "18": "狂风撼之甚、次日、弃其所载、",
      "19": "又次日、抛掷舟具、",
      "20": "多日不见日星、风雨交迫、而得救之望绝矣、",
      "21": "众久未食、保罗立其中曰、诸君、尔昔当听我言、若不离革哩底、则不遭此损害矣、",
      "22": "今我劝尔安心、因尔中无一丧命者、惟舟而已、",
      "23": "盖我所属所事之上帝、其使昨夜立于我侧曰、",
      "24": "保罗勿惧、尔必立于该撒之前、且上帝悉以同舟者赐尔、",
      "25": "故诸君宜安心、我信上帝、我侪所遇者、必如所言也、",
      "26": "然必搁于一岛矣、○",
      "27": "至第十四夜、舟飘于亚底亚海、约夜半、舟子以为近岸、",
      "28": "测水得二十仞、少进、又测、得十五仞、",
      "29": "恐触石、于舟尾投四锚、以冀天明、",
      "30": "舟子欲弃舟而逃、下小艇、佯为投锚于舟首者、",
      "31": "保罗谓百夫长与士卒曰、此人不留于舟、尔曹不得救也、",
      "32": "士卒即断小艇之索、任其飘去、",
      "33": "天将明、保罗劝众取食、曰、尔曹悬望、忍饥不食、今已十四日矣、",
      "34": "故劝尔取食、与尔之得救有关也、盖尔众之一发亦不致陨于首、",
      "35": "言毕取饼、当众前谢上帝、擘而先食、",
      "36": "众心乃安、亦食焉、",
      "37": "在舟者、共二百七十六人、",
      "38": "既食而饱、弃麦于海以轻舟、",
      "39": "天明、不识其地、惟见一澳有岸、乃共议、或可进舟于彼、",
      "40": "遂弃锚于海、松舵缆、扬帆遇风、望岸而行、",
      "41": "值二水夹流处、舟遂搁、舟首胶定不动、舟尾因浪猛烈而破、",
      "42": "士卒议杀诸囚、恐有泅而逃者、",
      "43": "百夫长欲救保罗、阻其所谋、命能泅者先下水登岸、",
      "44": "其余或乘板、或凭舟中物、于是皆得救登岸焉、"
    },
    "28": {
      "1": "既得救、知其岛名米利大、",
      "2": "夷人以非常之情相待、爇火纳我、因雨而寒也、",
      "3": "适保罗敛薪一束、置于火、有蝮因热而出、啮其手、",
      "4": "夷人见蛇悬之、相语曰、是诚凶徒、虽免于海、义不容其生也、",
      "5": "保罗拂蛇于火、无所损伤、",
      "6": "夷人度其必肿、或忽仆而死、久之、见其无恙、则转念谓其为神也、○",
      "7": "岛长部百流、有田近此、以礼相接、款留三日、",
      "8": "适部百流之父、患热及血痢而卧、保罗入而祈祷、按手其上而愈之、",
      "9": "自是岛中患病者、亦就医焉、",
      "10": "彼众优礼我侪、行时、以所需者相赠、○",
      "11": "阅三月、登亚力山太舟前行、其舟号丢斯双子、乃于斯岛度冬者、",
      "12": "至叙拉古、停泊三日、",
      "13": "由彼绕行、至利基翁、越一日南风起、次日至部丢利、",
      "14": "遇诸兄弟、请我同居七日、遂往罗马、",
      "15": "罗马兄弟闻之、出迎于亚比乌市、及三馆、保罗见之、谢上帝而心安、○",
      "16": "既入罗马、许保罗偕守卒一人别居、",
      "17": "越三日、保罗招犹太诸长者、既集、谓之曰、兄弟、我未干犯斯民、及我侪列祖之规、然自耶路撒冷被囚、付于罗马人手、",
      "18": "罗马人讯我、见无死罪、欲释之、",
      "19": "惟犹太人争之、我不得已、上叩该撒、非有所讼我邦也、",
      "20": "缘此、请尔相见共语、盖我为以色列所望者、为此链所系、",
      "21": "众曰、我侪未接自犹太论尔之书、亦未有一兄弟来此报告、或言尔有何不善、",
      "22": "但我欲闻尔意若何、盖此教我知其随在见诋矣、○",
      "23": "既定期、多就之于寓、保罗自朝至暮、本摩西律、及先知言、证上帝国、且以耶稣之事劝之、",
      "24": "所言有信者、亦有不信者、",
      "25": "两不相合、乃散、未散之先、保罗以一言语之曰、善哉、圣神托先知以赛亚告尔列祖云、",
      "26": "往告斯民曰、尔将听而不聪、视而不明、",
      "27": "盖斯民心顽、耳聩、自闭其目、恐目视、耳听、心悟、转移而我医之、",
      "28": "故尔当知上帝之拯救、施于异邦人、",
      "29": "彼将听之也、○",
      "30": "保罗居于自僦之屋二年、凡来见者、皆接纳之、",
      "31": "宣上帝国、以主耶稣基督之事、毅然教诲、无禁之者、"
    }
  },
  "Rom": {
    "1": {
      "1": "耶稣基督之仆保罗、奉召为使徒、特简以宣上帝福音、",
      "2": "即昔藉诸先知所许、载于圣经者、",
      "3": "乃谓其子、依形躯言、自大卫之裔而生、",
      "4": "依维圣之神言、因自死复生、以权能证为上帝子、即我主耶稣基督、",
      "5": "我侪由彼受恩、及使徒职、使万邦缘其名因信而服、",
      "6": "尔曹亦在其中、为耶稣基督所召也、",
      "7": "凡在罗马、为上帝所爱、蒙召为圣徒者、愿恩惠平康、由我父上帝、及主耶稣基督归尔、○",
      "8": "首焉者、我赖耶稣基督、为尔众谢我上帝、因尔之信、举世宣扬、",
      "9": "盖上帝、即我于其子之福音、以心神所崇事者、证我常言及尔、",
      "10": "祈祷间、所恒求者、庶依上帝旨、终得坦途就尔、",
      "11": "盖我切愿见尔、以属神之恩赐贶尔、致尔坚定、",
      "12": "即我偕尔、因尔我同信、互相得慰也、",
      "13": "兄弟乎、我愿尔知、我屡定意就尔、欲于尔中得果、如在他邦然、但至今仍有所阻、",
      "14": "我于希利尼人、化外人、智者愚者、皆负其债、",
      "15": "故愿尽我心、并宣福音于尔在罗马者、",
      "16": "我不以福音为耻、是乃上帝之能、以救凡信者、先犹太人、次希利尼人、",
      "17": "盖上帝之义、于斯而著、由信致信、如经云、义者将因信而生、○",
      "18": "夫上帝之怒、自天而显、加诸不虔不义之人、即以不义而抑真理者也、",
      "19": "盖所可知乎上帝者、彰于其衷、乃上帝彰之也、",
      "20": "自创世以来、上帝之永能神性、即所莫可见者、已明可见矣、乃由所造之物而知之、致人末由推诿、",
      "21": "顾彼既知上帝、而不以上帝荣之、亦不谢之、乃思议虔妄、心蠢而昧、",
      "22": "自称为智、适成为愚、",
      "23": "以不朽上帝之荣、而易以必朽之人、及禽兽昆虫之状、○",
      "24": "故上帝任其心逞嗜欲、陷于不洁、致互辱其身、",
      "25": "彼以上帝之真、易之以伪、宁崇奉受造之物、不崇奉造物之主、夫上帝乃宜颂者、历世靡暨、阿们、○",
      "26": "是以上帝任其纵可耻之欲、妇女以顺性之用、变为逆性之用、",
      "27": "男子亦然、弃妇女顺性之用、嗜欲互烁、男与男行邪僻、自受谬妄当得之报、○",
      "28": "彼知识中既不愿有上帝、上帝遂任其丧心、行非宜之行、",
      "29": "充乎诸般不义、恶慝、贪婪、暴很、媢嫉、凶杀、争鬬、诡谲、阴险、",
      "30": "隐刺、毁谤、憎乎上帝、狎侮、傲慢、矜夸、造恶、违逆父母、",
      "31": "愚昧、背约、不情、不慈、",
      "32": "若辈既知上帝之定命、凡行此者宜死、乃不第自行之、又悦人行之、"
    },
    "2": {
      "1": "是以凡尔拟人者、无可推诿、盖尔拟人、适以罪己、因尔所拟者、躬自蹈之也、",
      "2": "夫人行此、我知上帝必依真理鞫之、",
      "3": "人乎、尔拟行此者、而自蹈之、岂以为将逭上帝之鞫乎、",
      "4": "抑轻亵其宏大之慈惠宽容恒忍、不知上帝之慈惠导尔改悔乎、",
      "5": "乃任尔刚愎、罔有悛心、积怒厥躬、以至上帝震怒、显其义鞫之日、",
      "6": "各依其行而报之、",
      "7": "凡恒于为善、求尊荣不朽者、以永生报之、",
      "8": "结党不从真理、而从非义者、以忿怒报之、",
      "9": "患难、窘苦、加诸作恶者、先犹太人、次希利尼人、",
      "10": "尊荣、平康、报诸作善者、先犹太人、次希利尼人、",
      "11": "盖上帝不偏视人也、",
      "12": "凡无律获罪者、亦将无律而沦亡、有律获罪者、将依律而受鞫、",
      "13": "在上帝前、非听律者为义、乃行律者称义、",
      "14": "盖异邦人无律、若率性而行合律之行、是无律而自为律、",
      "15": "乃律铭于其心、彰之以行、良心亦与同证、其相议也、或讼或恕、",
      "16": "迨上帝由耶稣基督鞫人隐微之日、依我福音焉、○",
      "17": "尔名为犹太人、惟律是恃、以上帝自诩、",
      "18": "既习于律、则知其旨、且乐夫至善、或作能辨是非",
      "19": "自信为瞽者之相、暗者之光、",
      "20": "愚者之师、赤子之傅、于律中有知识真理之模范、",
      "21": "夫尔诲人、而不自诲乎、尔言勿窃、而自窃乎、",
      "22": "尔言勿淫、而自淫乎、尔恶偶像、而自劫殿乎、",
      "23": "尔以律自夸、而干律以辱上帝乎、",
      "24": "上帝之名、缘尔受谤于异邦、如经所载矣、",
      "25": "尔若行律、则割礼有益、若干律、则割如未割、",
      "26": "若然、则未割者守律之义、虽未割、不谓之为割乎、",
      "27": "其素无割而守律者、不罪尔以文与割而干律者乎、",
      "28": "盖显为犹太人者、非犹太人、显于身之割、非割也、",
      "29": "惟隐为犹太人者、诚犹太人、割亦属乎心、在性灵不在仪文、其称誉也、非由人、乃由上帝也、"
    },
    "3": {
      "1": "然则犹太人何所长、割礼何所益乎、",
      "2": "曰、凡事多益、首则上帝之诏托之、",
      "3": "设有无信者何如耶、彼之无信、岂废上帝信乎、",
      "4": "曰、非也、惟上帝诚、而人皆伪、如经云、俾尔于言见义、于鞫获胜、",
      "5": "我且依人之言而言、若我之不义彰上帝义、我将何言、上帝降怒为不义乎、",
      "6": "曰、非也、若然、则上帝焉能鞫世耶、",
      "7": "若上帝之诚、因我之伪而益致其荣、则我何仍见鞫如罪人乎、",
      "8": "且何不为恶以致善乎、谤我者谓我侪有是言、其人服罪宜也、○",
      "9": "然则若何、我侪愈于彼乎、曰、否、不然、我侪曾证犹太人、希利尼人、咸在罪下、",
      "10": "如经云、无义人、无其一也、",
      "11": "无晓悟者、无寻求上帝者、",
      "12": "皆弃正路、同为无益、无行善者、无其一也、",
      "13": "厥喉如未封之墓、舌施诡诈、唇藏蝮毒、",
      "14": "口盈咒诅荼苦、",
      "15": "其足疾趋以流人血、",
      "16": "其途毁灭残伤、",
      "17": "不识平康之路、",
      "18": "目无上帝可畏、○",
      "19": "我侪知律所言、乃为律下者言之、以塞众口、使举世服罪于上帝前、",
      "20": "盖于上帝前、无人因行律见义、第由律知罪耳、○",
      "21": "今上帝之义、于律外昭著、乃律与先知所证者、",
      "22": "即上帝之义、因信耶稣基督、及于诸信者、无所区别、",
      "23": "盖众俱已获罪、而歉上帝之荣、",
      "24": "惟蒙上帝之恩、因基督耶稣之救赎、不劳而见义、",
      "25": "上帝立耶稣为挽回之祭、俾信之者藉其血而获宥、以彰上帝之义、因其宽容、不究既往之罪、",
      "26": "今彰其义、致己为义、且义夫信耶稣者、",
      "27": "然则所夸安在乎、曰、无之矣、以何律无之、以行之律乎、曰、非也、以信之律耳、",
      "28": "故我谓人见义由乎信、非由行律也、",
      "29": "夫上帝独犹太人之上帝乎、非亦异邦人之上帝乎、然也、亦异邦人之上帝也、",
      "30": "上帝惟一、由信而义受割者、亦由信而义未受割者、",
      "31": "然则我侪以信废律乎、曰、非也、乃坚律耳、"
    },
    "4": {
      "1": "如是、试问我祖亚伯拉罕、依其形躯何所得耶、",
      "2": "若亚伯拉罕因行见义、则有可夸、然于上帝前则无之、",
      "3": "经何云乎、亚伯拉罕信上帝、上帝遂以其信为义也、",
      "4": "夫行者得赏、非为恩、乃其所宜、",
      "5": "惟不行者、第信称不虔之人为义、彼信即以之为其义矣、",
      "6": "又如大卫谓于行之外、而上帝义之者为有福、",
      "7": "曰、厥过得宥、厥罪得掩、其曹福矣、",
      "8": "主不以为有罪、其人福矣、",
      "9": "是福也、祇及于受割者乎、抑亦及于未受割者乎、盖我侪谓亚伯拉罕之信、即以之为其义也、",
      "10": "何以为义、在割乎、抑在未割乎、非在割、乃在未割也、",
      "11": "且亚伯拉罕受割之号、即其未受割、因信为义之印证、使为凡未割而信者之父、致彼称义、",
      "12": "亦为受割者之父、即不第由乎割、亦践我父亚伯拉罕、未割而信之迹者也、",
      "13": "盖上帝许亚伯拉罕、及其苗裔承世、非由律、乃由因信之义、",
      "14": "若由律者为嗣、信则为虚、许亦废矣、",
      "15": "盖律以致怒、无律则无犯、",
      "16": "故由乎信、而依乎恩、致坚所许于诸裔、不第于宗律者、亦于宗亚伯拉罕之信者、亚伯拉罕于所信之上帝前、为我众之父、",
      "17": "如经云、我立尔为万邦之父、夫上帝即苏诸死者、命无为有者也、",
      "18": "亚伯拉罕虽已绝望、犹望而信、致为诸邦之父、如经云、尔裔将若星然、",
      "19": "彼虽年近百龄、自念其身如死、撒拉绝孕、而其信不衰、",
      "20": "且于上帝所许、不以不信而贰其心、惟信弥笃、归荣上帝、",
      "21": "深信上帝所许者、必能成之、",
      "22": "故因其信以之为义、",
      "23": "夫经所载以之为义者、不第为彼、亦为我侪、",
      "24": "即信使我主耶稣自死而起者、亦将以之为义也、",
      "25": "夫耶稣为我罪愆而被付、且为我见义而复起焉、"
    },
    "5": {
      "1": "是以我侪既因信见义、则由我主耶稣基督和于上帝、",
      "2": "亦由之因信而进于恩、即今所止者、且以仰望上帝之荣为乐、",
      "3": "不宁惟是、即处患难亦乐也、盖知患难生强忍、",
      "4": "强忍生练达、练达生希望、",
      "5": "而希望不启羞、缘上帝之爱、由赐我之圣神、灌溉我心也、",
      "6": "盖我侪尚弱时、基督依期为不虔者死、",
      "7": "夫为义人死者、仅或有之、为善人死者、容或敢焉、",
      "8": "惟我尚为罪人时、基督为我死、上帝之爱于此而彰、",
      "9": "今我既因其血而见义、不更由之得救而免怒乎、",
      "10": "盖我侪尚为敌时、由其子之死、得复和于上帝、既已复和、更必于其生得救矣、",
      "11": "不第此也、既因我主耶稣基督、乐夫上帝、即今由之而得复和者也、○",
      "12": "是以罪由一人入世、因罪而有死、于是死延于众、以皆获罪也、",
      "13": "盖律未立、罪已在世、但无律、则不谓之罪、",
      "14": "然自亚当至摩西、乃死乘权、以及非若亚当之罪而获罪者、夫亚当乃后至者之对像也、",
      "15": "但愆尤不如恩赐、若以一人之愆尤、致众死亡、则上帝之恩、及因一人耶稣基督之恩赐、尤溢于众矣、",
      "16": "且以一人干罪、亦不如恩赐、盖鞫由一人以定罪、恩赐则由多愆以见义也、",
      "17": "若以一人之愆、致死乘权、则受洪恩及义之赐者、更由一人耶稣基督、而乘权于生矣、",
      "18": "若然、则以一愆致众定罪、亦以一义致众见义而获生、",
      "19": "盖如以一人之逆而众为罪、亦以一人之顺而众为义矣、",
      "20": "且律既至、俾愆益增、罪既增、而恩愈洪矣、",
      "21": "致如罪于死中乘权、恩亦若是由义乘权至于永生、惟因我主耶稣基督焉、"
    },
    "6": {
      "1": "然则我将何言、得毋恒于罪、俾恩益洪乎、",
      "2": "曰、非也、我侪于罪既死、讵可仍在罪中生乎、",
      "3": "岂不知我侪受洗、以入基督耶稣者、乃受洗以入其死乎、",
      "4": "故我侪既由洗而入于死、与之同葬、致如基督由父之荣、自死见起、我侪为人、亦如是维新矣、",
      "5": "盖我侪若于其死状与之联合、则将于其复起也、亦然、",
      "6": "乃知旧日之我、与之同钉、俾罪体泯、不复为罪所役、",
      "7": "因已死者释于罪也、",
      "8": "若我侪与基督同死、则我侪之信亦必与之同生矣、",
      "9": "且知基督自死见起、必不再死、死不再主之、",
      "10": "其死也、乃一次为罪而死、其生也、则为上帝而生、",
      "11": "如是、尔曹于基督耶稣中、宜视己为罪而死、为上帝而生也、○",
      "12": "故毋容罪乘权于尔将死之身、致徇其欲、",
      "13": "亦毋献肢体于罪、为不义之器、惟如自死而生者、献己于上帝、以肢体为义之器、奉于上帝、",
      "14": "盖罪必不主尔、以尔非在律下、乃在恩下也、○",
      "15": "然则若何、我侪既在恩下、不在律下、可干罪乎、曰、不可、",
      "16": "岂不知尔献己为仆以顺之、既为所顺者之仆乎、或于罪以致死、或于顺以致义、",
      "17": "感谢上帝、缘尔素为罪之仆、今自乃心、服尔所受之教范、",
      "18": "得释于罪、而为义之仆矣、",
      "19": "因尔形躯之弱、我则依常人所言而言、尔曹曾献肢体为不洁不法之仆、以至无度、今宜献肢体为义之仆、以至成圣、",
      "20": "尔昔为罪之仆、不服于义、",
      "21": "昔之所行、今日耻之、其效维何、终则死亡、",
      "22": "今尔得释于罪、为上帝仆、其效成圣、终则永生、",
      "23": "盖罪之值乃死、上帝之恩赐乃永生、在我主基督耶稣中焉、"
    },
    "7": {
      "1": "兄弟乎、我与谙律者言、岂不知律之束人、乃毕生乎、",
      "2": "盖妇之从夫、夫在则为律所缚、夫死则脱夫之律、",
      "3": "是以夫在而他适者、谓之淫妇、夫死则见释于律、虽他适不为淫、",
      "4": "我兄弟乎、如是、尔因基督之身、脱律若死、致可他适、即自死见起者、俾我侪结果、在于上帝、",
      "5": "盖我侪徇形躯时、其由律之恶欲、动于肢体、厥果维死、",
      "6": "今于素所缚我之律、既脱之若死、致我之奉事、不以文之旧、而以神之新矣、○",
      "7": "然则将何言耶、律为罪乎、非也、但非由律、则我未尝知罪、如律不言毋欲、则我不知欲、",
      "8": "然罪乘机、由诫而动诸欲于我中、盖无律罪乃死、",
      "9": "昔我无律而生、诫至、罪复生而我死、",
      "10": "是致生之诫、适以致死、",
      "11": "盖罪乘机、因诫诱我、且以之杀我、",
      "12": "如是、律圣、诫亦圣、且义且善也、",
      "13": "然则善其死我乎、非也、但罪因善而死我、以显其为罪、俾罪因诫而致其极耳、",
      "14": "夫我侪知律属神、我属形躯、自鬻于罪、",
      "15": "盖我所为者、不自知也、我所愿者不行之、我所恶者斯行之、",
      "16": "若我行所不愿者、则许律为善矣、",
      "17": "然则行之者、非我也、乃居我中之罪也、",
      "18": "盖我知我形躯中无善、虽志于善、而未能行也、",
      "19": "故我不行所愿之善、而行所不愿之恶、",
      "20": "若我行所不愿者、其行之者、非我也、乃居我中之罪也、",
      "21": "是以我觉有一律、即我愿行善、而恶偕我、",
      "22": "盖依内心、则悦上帝之律、",
      "23": "然觉肢体中别有一律、与我心志之律战、虏我服于肢体中之罪律、",
      "24": "苦哉、我之为人也、谁拯我脱此致死之身乎、",
      "25": "感谢上帝、由我主耶稣基督为然、是故我以心志服于上帝律、以形躯服于罪律矣、"
    },
    "8": {
      "1": "是以凡在基督耶稣中者、无所定罪、",
      "2": "因致生圣神之律、由基督耶稣、释我于罪及死之律矣、",
      "3": "盖律既因形躯而弱、致有所不能为、上帝为罪、乃遣其子、身具罪状、于形躯而定罪、",
      "4": "使律之义成于我侪、即不依形躯而行、依神而行者也、",
      "5": "盖依形躯者、志乎形躯之事、依神者、志乎神之事、",
      "6": "夫形躯之志乃死、神之志生且安也、",
      "7": "盖形躯之志、敌乎上帝、以其不服上帝律、且不能服也、",
      "8": "从形躯者、不能取悦乎上帝、",
      "9": "若上帝之神居尔衷、则尔不从形躯、而从神矣、不有基督之神者、非其徒也、",
      "10": "若基督在尔衷、身则因罪而死、神则因义而生、",
      "11": "若自死起耶稣者之神居尔衷、则自死起基督耶稣者、亦必以其居尔衷之神、苏尔将死之身、○",
      "12": "兄弟乎、我侪非负债于形躯、致依形躯而生、",
      "13": "尔若依形躯而生、则必死、惟以神而泯身之所行、则必生、",
      "14": "凡为上帝之神所导者、乃上帝子也、",
      "15": "盖尔曹非受为奴之神、复致畏惧、乃受为子之神、因而呼曰阿爸父也、",
      "16": "圣神与我神、共证我侪为上帝子、",
      "17": "既为子、则为嗣、即上帝嗣、与基督同为嗣、若与之同苦、亦必与之同荣、○",
      "18": "我意今时之苦、不足比将显于我侪之荣、",
      "19": "受造之物、引领而待上帝众子之显、",
      "20": "盖受造之物服于虚、非其本愿、乃为服之者之故耳、",
      "21": "因望受造之物、亦脱于败坏之束缚、得入上帝众子自由之荣、",
      "22": "我知凡受造者、至今共叹劬劳、",
      "23": "不第此也、我侪获圣神之初实者、亦中心太息、以俟得成为子、即我身之赎也、",
      "24": "夫我侪以望而得救、然既见之望、非望也、盖既见之、孰犹望之乎、",
      "25": "惟我侪望所未见者、则忍以待之、○",
      "26": "且圣神亦扶助我侪之弱、盖我不知宜如何祈祷、惟圣神以莫可言之太息、代我祈求、",
      "27": "且鉴人心之上帝、明晓圣神之意、因依其旨、代圣徒祈求也、",
      "28": "我侪知万事同工以益夫爱上帝者、即依其旨而蒙召者也、",
      "29": "上帝所豫知者、又豫定效其子之状、使为众兄弟中之冢子、",
      "30": "其所豫定者召之、召者义之、义者荣之、○",
      "31": "然则将何言耶、若上帝佑我、谁能敌我乎、",
      "32": "彼既不惜己子、为我众舍之、岂不并以万物赐我哉、",
      "33": "谁讼上帝所选者乎、",
      "34": "上帝义之、谁罪之乎、基督耶稣既死矣、且自死而起、在上帝右、为我祈也、",
      "35": "谁能间我于基督之爱、或患难、厄穷、窘逐、饥饿、裸裎、艰危、白刃乎、",
      "36": "如经云、我侪缘尔、终日见杀、视如将宰之羊、",
      "37": "然我侪于此诸事、赖爱我者胜而有余、",
      "38": "盖我深信或死、或生、或天使、或执政者、或有能者、或今时、或将来、",
      "39": "或高、或深、或他受造之物、皆不能间我侪于上帝之爱、即在我主耶稣基督中者也、"
    },
    "9": {
      "1": "我宗基督、言真无诳、我是非之良、感于圣神、同为之证、",
      "2": "我有大忧、痛心不已、",
      "3": "为我兄弟骨肉之亲、即见绝于基督、亦所愿也、",
      "4": "彼固以色列人、得为上帝子、有荣耀、诸约、律例、礼仪、及应许、",
      "5": "列祖其祖也、依形躯言、基督由之而出、即在万有之上、永世当颂之上帝、阿们、",
      "6": "非谓上帝之言废也、盖出于以色列者、非尽以色列人、",
      "7": "亦非因其为亚伯拉罕之裔、遂尽为子、经云、由于以撒者、乃谓为尔裔也、",
      "8": "是则形躯之子、非上帝子、惟应许之子称为裔也、",
      "9": "其所许之言云、届期我必至、撒拉将生子、",
      "10": "不第此也、利百加由我祖以撒而妊、",
      "11": "二子未生、善恶未形、俾上帝选人之旨不移、非由乎行、乃由乎召之者、",
      "12": "遂谕利百加曰、长子必事幼子、",
      "13": "如经云、我爱雅各、而恶以扫、○",
      "14": "然则将何言耶、上帝有不义乎、非也、",
      "15": "盖谕摩西云、我所欲矜恤者矜恤之、欲怜悯者怜悯之、",
      "16": "是则非由志意、非由驰驱、乃由矜恤之上帝也、",
      "17": "盖经谕法老云、我之兴尔、特彰我能于尔、扬我名于天下、",
      "18": "是上帝随所欲矜恤之、亦随所欲刚愎之、○",
      "19": "如是、尔必语我云、上帝何为尚责人乎、孰既逆其旨乎、",
      "20": "人乎、尔为谁、反诘上帝耶、受造之物、岂谓造之者云、尔何为若是造我乎、",
      "21": "陶人岂无权于泥、由一团而造器、一为尊、一为卑乎、",
      "22": "若上帝欲彰其怒、示其能、则以恒忍、包容可怒之器、备以毁败者、",
      "23": "且欲其丰富之荣、示于矜恤之器、备以获荣者、",
      "24": "即我侪蒙召之人、不第自犹太、亦自异邦、如是、尚何言哉、",
      "25": "何西阿书载上帝言云、我将称非我民者为我民、非蒙爱者为蒙爱、",
      "26": "昔于某地语人曰、尔非我民、将于斯地、称为维生上帝子、",
      "27": "以赛亚指以色列呼曰、以色列众子、其数虽如海沙、而得救者其遗余耳、",
      "28": "盖主将践其言于世、且果决而成之、",
      "29": "如以赛亚曾言、若万军之主、未留余种于我、则我侪必如所多玛、犹蛾摩拉矣、○",
      "30": "然则将何言耶、异邦人未趋义而得义、即由信之义也、",
      "31": "惟以色列人趋律之义而不及、",
      "32": "此何故耶、曰、不由于信、而由于行、乃蹶于踬人之石、",
      "33": "如经云、我以踬人之石、碍人之磐、置于锡安、信之者、必不启羞也、"
    },
    "10": {
      "1": "兄弟乎、我心所愿、而祈于上帝者、俾以色列人得救也、",
      "2": "我为之证、彼为上帝热衷、但非依真知耳、",
      "3": "盖不识上帝之义、而求立己之义、故不服上帝之义也、",
      "4": "夫律尽于基督、致义夫诸信者、",
      "5": "摩西书云、行律之义者、则因之而生、",
      "6": "惟由信之义则曰、尔勿意谓谁升于天、即言携基督而下也、",
      "7": "谁下于渊、即言携基督自死而上也、",
      "8": "然则何谓耶、曰、斯道密迩乎尔、在汝口、在汝心、即由信之道、我侪所宣也、",
      "9": "若尔以口认耶稣为主、心信上帝自死起之、则得救、",
      "10": "盖人心信以致义、口认以致救、",
      "11": "经云、凡信之者不启羞、",
      "12": "夫犹太人、希利尼人、无所区别、咸共一主、其丰恩及于凡吁之者、",
      "13": "故曰、吁主名者、悉得救也、",
      "14": "然未尝信之、何由吁之、未尝闻之、何由信之、未有宣者、何由闻之、",
      "15": "未有遣者、何由宣之、如经云、报诸善之嘉音者、其步履美何如哉、",
      "16": "然非皆听受嘉音、以赛亚云、主、我所宣者、谁信之乎、",
      "17": "是信由于闻、而闻由于基督之道也、",
      "18": "我则曰、彼岂未闻乎、诚闻之矣、经云、其声遍于宇内、其言达于地极、",
      "19": "我又曰、以色列民岂未知乎、昔摩西云、我将以异族激尔愤、且将以蚩氓触尔怒、",
      "20": "以赛亚毅然而言曰、未求我者、我与之遇、未询我者、我为之见、",
      "21": "惟指以色列民、则曰、我终日举手、招悖逆有违言之民矣、"
    },
    "11": {
      "1": "然则上帝弃其民乎、非也、盖我亦以色列人、亚伯拉罕之裔、便雅悯之支也、",
      "2": "上帝未弃其所豫知之民、尔岂不知经指以利亚所云乎、彼吁上帝、而讼以色列人曰、",
      "3": "主、彼曾杀尔先知、铲尔祭坛、惟我独存、又欲索我命矣、",
      "4": "上帝何以应之、曰、我为己遗七千人、未尝屈膝巴力者、",
      "5": "于今亦然、犹有遗余、依恩而选者、",
      "6": "既以恩、则不复以行、否则恩不复为恩矣、",
      "7": "然则若何、以色列人所求未得、惟蒙选者得之、余则顽耳、",
      "8": "如经云、上帝赋之以昏昧之心、目不见、耳不闻、至于今日、",
      "9": "大卫曰、愿其筵席为绊、为槛、为碍、而为其报、",
      "10": "愿其目蒙而不见、其背终于伛偻、",
      "11": "然则彼蹶至于倾陷乎、非也、乃以其过犯、而拯及异邦、致发其愤也、",
      "12": "若彼之过犯、为斯世之富有、彼之空乏、为异邦之丰盈、其盛不更愈乎、○",
      "13": "我言此示尔异邦人者、因我为异邦之使徒、故荣我职耳、",
      "14": "庶可发我骨肉之愤、而救其数人、",
      "15": "若彼之见弃、为斯世复和于上帝、则其见纳也、岂非自死而生乎、",
      "16": "夫初荐之面圣、其团亦圣、树之根圣、其枝亦圣、",
      "17": "若有数枝见折、尔素为野榄者得接于其中、共与于橄榄之根及膏腴、",
      "18": "则勿对枝自诩、若然、当思非尔承根、乃根承尔、",
      "19": "尔必曰、枝之见折、为使我得接也、",
      "20": "诚如是也、彼以不信见折、尔以信得存、勿自高、惟惧耳、",
      "21": "上帝既不惜原枝、亦必不惜尔也、",
      "22": "试观上帝之慈与严、于倾者则严、于尔则慈、惟宜恒于其慈、否则亦必见斫矣、",
      "23": "彼若不终于不信、亦必见接、盖上帝能复接之也、",
      "24": "尔见斫于顺性之野榄、而逆性见接于嘉榄、况斯顺性之枝、复见接于本榄乎、○",
      "25": "兄弟乎、我不欲尔不知斯奥、恐尔自以为智、即以色列人间有顽者、以待异邦人之盈数归入焉、",
      "26": "如是、以色列全族必皆得救也、如经云、将有救者、自锡安而出、革雅各之不虔、",
      "27": "又曰、我除厥罪时、与彼所约者如此、",
      "28": "以福音言、彼因尔曹而为敌、以选择言、彼因列祖而见爱、",
      "29": "盖上帝之赐与召无悔也、",
      "30": "昔尔不顺上帝、今因彼之不顺、而蒙矜恤、",
      "31": "如是、彼今不顺、缘施尔之矜恤、亦蒙矜恤焉、",
      "32": "盖上帝藩万人于不顺之中、乃为矜恤万人耳、○",
      "33": "渊渊乎、上帝智慧知识之富有乎、其鞫何可测、其踪何可追、",
      "34": "孰知主志、孰与参议、",
      "35": "孰先予主、而得其报、",
      "36": "盖万有本之、由之、归之、宜尊荣之、永世靡暨、阿们、"
    },
    "12": {
      "1": "兄弟乎、缘此、我以上帝之怜悯劝尔、献身为生祭、圣而见悦于上帝、乃尔当然之崇事也、",
      "2": "勿同乎世、惟以心之更新而变化、致验上帝之旨、乃善而可悦、且纯全者也、○",
      "3": "我藉所赐之恩、语于尔曹、自度勿越乎所当度、宜循理而度、依上帝所赋各人之信量、",
      "4": "如身有百体、其用不一、",
      "5": "我众在基督为一身、互相为体亦若是、",
      "6": "既依所赋之恩、受赐有别、或豫言、则依信量、",
      "7": "或役事、则役事、或教诲、则教诲、",
      "8": "或劝慰、则劝慰、济者以诚、治者以勤、矜者以乐、",
      "9": "爱毋伪、恶恶而亲善、",
      "10": "兄弟相爱宜亲厚、相敬则先施、",
      "11": "勤而毋怠、热衷事主、",
      "12": "喜于望、忍于难、恒于祷、",
      "13": "供应圣徒、厚待宾旅、",
      "14": "窘逐尔者祝之、祝而毋诅、",
      "15": "与乐者同乐、与哭者同哭、",
      "16": "心相同、志毋高、惟卑是从、勿自为智、",
      "17": "勿以恶报恶、众所善者则为之、",
      "18": "若或能之、则尽己以和众、",
      "19": "爱友乎、勿自伸冤、宁待主怒、记有之、主曰、伸冤在我、我将报之、",
      "20": "敌饥则食之、渴则饮之、如是而行、犹以爇炭集厥首、",
      "21": "毋为恶所胜、宜以善胜恶、"
    },
    "13": {
      "1": "秉权者、众宜服之、因无权非由于上帝、诸权皆上帝所命也、",
      "2": "故与秉权者抗、乃拒上帝命、拒者自取鞫也、",
      "3": "盖有司非行善者所畏、乃行恶者所畏耳、尔欲弗畏权、惟行善则得其褎、",
      "4": "盖彼为上帝之役、于尔有益、尔若行恶则畏之、以其非徒佩剑、乃为上帝之役、以怒加诸行恶者、",
      "5": "故须服之、不第因怒、亦因良心也、",
      "6": "是以尔亦输税、盖彼乃上帝之有司、恒执斯役、",
      "7": "所宜与者与之、税则纳之、征则输之、当畏则畏之、当敬则敬之、○",
      "8": "勿歉于人、惟以相爱为歉、盖爱人者尽乎律也、",
      "9": "如曰勿淫、勿杀、勿窃、勿贪、抑或他诫、皆一言以蔽之、曰爱邻如己、",
      "10": "夫爱不为害于邻、故爱也者、律之尽也、○",
      "11": "缘此、知时已届、今宜自寐以寤、盖我侪得救、较初信时为尤近、",
      "12": "夜既央、昼伊迩、我侪宜脱暗昧之行、而服光明之甲、",
      "13": "行宜庄正、如于白昼、勿荒宴而沈湎、勿冒色而邪侈、勿争鬬而媢嫉、",
      "14": "惟主耶稣基督是服、毋为形躯是图、以纵其欲、"
    },
    "14": {
      "1": "信未笃者宜纳之、非为辩疑也、",
      "2": "或信百物可食、惟信未笃者食蔬、",
      "3": "食者毋轻视不食者、不食者毋拟议食者、盖上帝已纳之矣、",
      "4": "尔为谁、而拟议他人仆耶、其立与倾、惟其主在焉、且彼必立、盖主能立之也、",
      "5": "或拟此日胜彼日、或拟日日皆相同、各宜坚定厥志、",
      "6": "守日者为主而守、食者为主而食、以其谢上帝也、不食者为主不食、亦谢上帝也、",
      "7": "吾人无一为己而生、亦无为己而死、",
      "8": "生乃为主而生、死乃为主而死、是以或生或死、皆属于主、",
      "9": "基督所以死而复生者、致为死者生者之主也、",
      "10": "尔何拟议兄弟乎、尔何轻视兄弟乎、我众必皆立于上帝鞫位前、",
      "11": "记有之、主曰、我指己生而言、万膝必向我而跪、万口必向我而承、",
      "12": "如是、我侪必各陈己事于上帝、○",
      "13": "故我勿复互相拟议、宁定志不设窒碍于兄弟前、",
      "14": "我宗主耶稣、确知而深信、凡物原无不洁、惟以之为不洁者、则于彼为不洁矣、",
      "15": "若使兄弟因食而忧、则所行非由于爱也、基督既为之死、尔毋以所食败之、",
      "16": "毋令尔之善为人所谤、",
      "17": "盖上帝之国、不在饮食、惟义与安、及圣神中之乐也、",
      "18": "以此而事基督者、为上帝所悦、世人所称、",
      "19": "是以凡致和平、互相建立之事、我侪宜追求之、",
      "20": "勿因食毁上帝之工、凡物固洁、然于因食而使人踬者、则恶矣、",
      "21": "不食肉、不饮酒、凡事不使兄弟踬者、则善矣、",
      "22": "尔有信、当守之于上帝前、人所称许而内不疚者、福矣、",
      "23": "疑而食者定罪、以其不由乎信、凡不由乎信者、皆为罪也、"
    },
    "15": {
      "1": "我侪之健者、宜肩不健者之弱、非悦己也、",
      "2": "各宜悦邻、以致其益、而建立之、",
      "3": "盖基督亦非悦己、如经云、詈尔者之詈及于我、",
      "4": "昔所载者、皆以训我而书、俾我因忍、与圣经之慰而得望、",
      "5": "愿施忍与慰之上帝、赐尔曹同志、依基督耶稣、",
      "6": "使尔一心一口、以荣上帝、我主耶稣基督之父、",
      "7": "是故尔宜相纳、犹基督纳尔、以为上帝荣、",
      "8": "盖我谓基督因上帝之真诚、曾为割礼之役、以应所许列祖之言、",
      "9": "亦俾异邦因其矜恤、而荣上帝、经云、缘此、我必于异邦中称颂尔、讴歌尔名、",
      "10": "又云、尔异邦人、宜与其民同乐、",
      "11": "又云、凡尔异邦宜颂主、万民亦宜颂主、",
      "12": "又以赛亚云、有耶西之根、将兴而君异邦、异邦将望之、",
      "13": "愿施望之上帝、因信以乐与安充乎尔曹、俾尔赖圣神之能、获丰溢之望、○",
      "14": "兄弟乎、我深信尔满于善、充乎智、亦能相戒、",
      "15": "我毅然致书、使尔记忆、因上帝赐我之恩、",
      "16": "令我为基督耶稣之役于异邦、恭事上帝福音、俾所献之异邦人、由圣神而成圣、见纳于上帝、",
      "17": "故论上帝之事、我赖基督耶稣、有可夸者、",
      "18": "非基督藉我所行之事、我不敢言、",
      "19": "惟以言行及异迹奇事、与圣神之能、使异邦人顺服、遂自耶路撒冷、周行至以利哩古、遍传基督福音、",
      "20": "我务宣福音、不在已宣基督之处、免建于他人之基、",
      "21": "如经云、其音未及者将见之、未闻者将悟之、○",
      "22": "是故我屡见阻、不得就尔、",
      "23": "今在此境、再无可往、数年来所愿者、往士班雅时可就尔、",
      "24": "盖望旅中见尔、先于尔曹稍满我志、蒙尔送行、",
      "25": "今我往耶路撒冷、供给圣徒、",
      "26": "盖马其顿亚该亚人、乐意捐赀、以济耶路撒冷圣徒之贫乏者、",
      "27": "彼固乐意、亦负其债、因异邦人既共与其属灵之物、自当以属身之物供之、",
      "28": "迨毕斯事、志此善果、则将由尔而适士班雅矣、",
      "29": "我知就尔时、必以基督之厚福而来、○",
      "30": "兄弟乎、我以我主耶稣基督、亦以圣神之爱、求尔同我竭力、为我祈于上帝、",
      "31": "使我脱于犹太之违逆者、亦使我供给耶路撒冷之圣徒、为其所纳、",
      "32": "致循上帝之旨、欣然就尔、偕尔获安、",
      "33": "愿赐平康之上帝偕尔众、阿们、"
    },
    "16": {
      "1": "我荐我姊妹非比于尔、乃坚革哩会之役事、",
      "2": "尔当缘主纳之、如圣徒所宜、有所需于尔、则助之、盖彼素辅多人、亦辅我也、○",
      "3": "问安于百基拉、亚居拉、宗基督耶稣与我同劳者、",
      "4": "曾为我命、以颈冒刃、不第我谢之、异邦之诸会亦然、并问安于在其家中之会、",
      "5": "问安于我爱友以拜尼土、乃亚西亚荐于基督初实之果、",
      "6": "问安于马利亚、为尔多劳者、",
      "7": "问安于我亲戚安多尼古、犹尼亚、曾与我同囚、其名见称于使徒、且先我宗基督者、",
      "8": "问安于暗伯利、宗主为我爱友者、",
      "9": "问安于耳巴奴、宗基督与我同劳者、并我爱友士大古、",
      "10": "问安于亚比利、宗基督而经试验者、问安于亚利多布之家属、",
      "11": "问安于我亲戚希罗天、问安于拿其数家中之宗主者、",
      "12": "问安于土非拿氏、土富撒氏、宗主服劳者、问安于爱友彼息氏、宗主多劳者、",
      "13": "问安于鲁孚、宗主见选者、并其母、亦我母也、",
      "14": "问安于亚逊其土、弗勒干、黑米、八罗巴、黑马、及同在之诸兄弟、",
      "15": "问安于非罗罗古、犹利亚、尼利亚、与其姊妹、及阿林巴、并偕彼之众圣徒、",
      "16": "尔当互相问安、接吻惟圣、基督诸会问安于尔曹、○",
      "17": "兄弟乎、我求尔、凡启分争、置机槛、异乎尔所学之道者、宜慎而避之、",
      "18": "盖如是者、不事我主基督、惟事口腹、以巧言媚语、诱惑诚朴者之心、",
      "19": "夫尔之顺服、声闻于众、故我缘尔而喜、愿尔于善则智、于恶则愚、",
      "20": "赐平康之上帝、将速践撒但于尔足下、愿我主耶稣基督之恩偕尔众、○",
      "21": "与我同劳者提摩太、及我亲戚路求、耶孙、所西巴德问尔安、",
      "22": "笔此书者德丢、宗主问尔安、",
      "23": "我及全会所主之该犹问尔安、",
      "24": "邑之司库以拉都、及兄弟括土问尔安、○",
      "25": "惟上帝能坚尔众、依我福音、及所宣之耶稣基督、并依所启示之奥秘、即自永古存于静默中者、",
      "26": "今依永有上帝之命、藉诸先知之书昭著、以示万国、俾其因信而服、",
      "27": "愿由耶稣基督、归荣于唯一睿智之上帝、永世靡暨、阿们、"
    }
  },
  "1Co": {
    "1": {
      "1": "由上帝旨、奉召为耶稣基督使徒保罗、及兄弟所提尼、",
      "2": "书达哥林多上帝会、即成圣于基督耶稣中、蒙召为圣徒、与随在吁我主耶稣基督名者、基督为其主、亦我之主也、",
      "3": "愿恩惠平康、由我父上帝、及主耶稣基督归尔、○",
      "4": "我为尔曹恒谢我上帝、因上帝之恩于基督耶稣赐尔、",
      "5": "俾尔于基督中万事富有、才辩知识俱优、",
      "6": "如基督之证、得坚于尔中、",
      "7": "使尔曹恩赐罔缺、以待我主耶稣基督之显、",
      "8": "亦将坚尔至终、致于我主耶稣基督之日、无有可责、",
      "9": "诚信者上帝也、尔由彼见召、与其子我主耶稣基督相通也、○",
      "10": "兄弟乎、我以我主耶稣基督之名劝尔、言宜同、毋树党、惟一心一志、翕然契合、",
      "11": "革来氏之家人告我、言尔兄弟中有纷争、",
      "12": "我谓尔曹各有所言、我宗保罗、我宗亚波罗、我宗矶法、我宗基督、",
      "13": "基督岂有分乎、保罗岂为尔钉十架乎、抑尔受洗归于保罗名乎、",
      "14": "我谢上帝、于基利司布该犹而外、我未尝施洗尔中一人、",
      "15": "免人言尔受洗归于我名也、",
      "16": "我亦施洗司提反家人、其余则弗忆之矣、",
      "17": "盖基督遣我、非以施洗、乃宣福音、非在言语之智、恐虚基督之十架焉、○",
      "18": "夫十架之道、于沦亡者为愚、于我侪得救者、则为上帝之能、",
      "19": "记有之、我将败智者之智、废哲者之哲、",
      "20": "智者安在、士子安在、斯世之辩者安在、岂非上帝使世之智为愚乎、",
      "21": "盖世自恃己智、不识上帝、故上帝喜以若愚之道救诸信者、此即上帝之智也、",
      "22": "犹太人索异迹、希利尼人求智慧、",
      "23": "但我侪乃宣钉十架之基督、于犹太人则为碍、于异邦人则为愚、",
      "24": "惟于奉召者、无论犹太希利尼、则基督为上帝之能、上帝之智、",
      "25": "盖上帝之愚、智于人、上帝之弱、强于人也、○",
      "26": "兄弟乎、试观尔曹奉召、依形躯为智为能为贵者、俱无多也、",
      "27": "乃上帝选世之愚者、以愧智者、选世之弱者、以愧强者、",
      "28": "且选世之卑贱者、受轻忽者、与夫无者、以废有者、",
      "29": "使人无一自夸于上帝前、",
      "30": "惟尔本乎上帝、在基督耶稣中、彼由于上帝、而为智为义为圣为赎于我侪者也、",
      "31": "如经云、夸者当于主而夸焉、"
    },
    "2": {
      "1": "兄弟乎、昔我就尔、宣上帝之奥秘、未用高言峻智、",
      "2": "盖我定意、于尔中他无所知、惟耶稣基督、与其钉十架耳、",
      "3": "我偕尔时、荏弱惊惧、战栗不胜、",
      "4": "且所语所宣、不在智慧之婉言、惟在圣神与能之阐明、",
      "5": "令尔之信、不在人之智、乃在上帝之能、○",
      "6": "然我于成人亦言智、非斯世之智、亦非斯世掌权必败者之智、",
      "7": "所言者乃上帝奥妙之智、即昔所隐、上帝于万世之先、豫定以荣我侪者也、",
      "8": "此智也、斯世掌权者不知、若知之、则不以有荣之主钉十架矣、",
      "9": "如经云、目未见、耳未闻、亦未入人之心者、即上帝为爱之者所备也、",
      "10": "惟上帝以圣神示我侪、盖圣神穷万有、以及乎上帝之深邃、",
      "11": "夫人之情、非在其内之灵、谁知之乎、如是、上帝之情、非上帝之神、亦无知之者、",
      "12": "我侪所受、非斯世之灵、乃上帝之神、俾我知上帝所乐赐我者、",
      "13": "我侪言之、非以人智所训、乃圣神所训、以灵言互参灵事也、",
      "14": "属血气者、不纳上帝圣神之事、以之为愚、且不能识、以其事乃由心灵而拟也、",
      "15": "惟属灵者、则拟万事、而己不为人所拟、",
      "16": "孰知主心而诲之乎、我侪乃有基督之心矣、"
    },
    "3": {
      "1": "兄弟乎、我平昔与尔言、非视尔为属灵者、乃如属形躯者、在基督中之赤子、",
      "2": "我曾哺尔以乳、不以粮、因尔素未能食、今仍未能也、",
      "3": "盖尔尚属形躯、尔中有媢嫉争鬬、岂非属形躯、效世人而行乎、",
      "4": "或言我宗保罗、或言我宗亚波罗、尔曹非若世人乎、",
      "5": "亚波罗为谁、保罗为谁、无非执事、各依主之所赐、俾尔因之而信耳、",
      "6": "我树之、亚波罗灌之、惟上帝长之、",
      "7": "是以树者灌者皆无足数、惟长之之上帝而已、",
      "8": "树者灌者一也、各因其劳而得值、",
      "9": "盖我侪乃与上帝同劳者、尔曹为上帝之田、上帝之室、○",
      "10": "我依上帝所赐之恩、犹良工师置基、而他人建于其上、惟当各慎其如何建耳、",
      "11": "盖所置之基、即耶稣基督也、此外无能置他基者、",
      "12": "若有人以金银宝石、草木禾稿、建于基上、",
      "13": "各工必显、至日乃彰、盖以火昭著、各工如何、火必验之、",
      "14": "人于其上所建之工若存、则将得值、",
      "15": "若焚、则将受损、惟己得救、有若脱于火焉、○",
      "16": "岂不知尔乃上帝殿、上帝之神居尔衷乎、",
      "17": "人毁上帝殿、上帝必毁之、盖上帝殿乃圣、尔曹是也、○",
      "18": "勿自欺、尔中或于斯世自以为智者、则当为愚以成智、",
      "19": "盖斯世之智、于上帝为愚、记有之、主令智者自中其诡计、",
      "20": "又曰、主知智者之意念为虚、",
      "21": "是故勿以人而夸、盖万物属尔、",
      "22": "无论保罗、亚波罗、矶法、世界生死、今时来时、皆属于尔、",
      "23": "尔属基督、基督属上帝、"
    },
    "4": {
      "1": "人当以我侪为基督之役、上帝奥秘之宰、",
      "2": "夫所求于宰者忠也、",
      "3": "我见拟于尔曹、或以人意拟之、我则视为细事、亦不自拟、",
      "4": "我不自觉有疚、然不以此见义、盖拟我者主也、",
      "5": "是以时未至、俱勿拟、待主临、必彰暗中之隐、发众心之谋、各由上帝得其褎焉、○",
      "6": "兄弟乎、我为尔故、以此比己与亚波罗、令尔学我侪、勿越经所载、勿彼此相炫、",
      "7": "谁使尔自异乎、尔何有而非受之乎、既受之、何自夸如未受乎、",
      "8": "尔曹已饱足、已富有、外乎我而秉权、我诚愿之、俾我偕尔秉权、",
      "9": "我思上帝、已置我侪使徒于末、如拟死者、作剧于世、为天使与人所观、",
      "10": "我侪缘基督而愚、尔在基督而智、我弱尔强、尔荣我辱、",
      "11": "迄今我侪饥渴、裸体受挞、靡有定处、",
      "12": "且服劳、躬亲操作、见诟则祝、遇窘则忍、",
      "13": "受谤则劝、成为世之污秽、物之尘垢、以迄于今、○",
      "14": "余书此、非以愧尔、乃警尔、如我爱子、",
      "15": "尔宗基督、虽有万师、而无多父、盖我在基督耶稣中、以福音生尔、",
      "16": "故劝尔效我、",
      "17": "缘此、遣提摩太就尔、彼乃宗主、为我爱子而忠诚者、令尔忆我于基督中所行、如我于诸会随在训诲者、",
      "18": "今有人意我不来而自矜、",
      "19": "如主许之、我必速就尔、非欲知自矜者之言、乃其能耳、",
      "20": "盖上帝国、不在言而在能、",
      "21": "尔何所欲乎、欲我以杖就尔乎、抑以仁慈与温柔之心乎、"
    },
    "5": {
      "1": "风闻尔中淫乱、有烝其父之继室者、虽异邦亦未之有也、",
      "2": "尔犹自矜、而不哀伤、使行此者见摈于尔中、",
      "3": "我身违而心在、如我偕尔、而拟犯此者矣、",
      "4": "尔与我心会集、奉我主耶稣之名、且以其能、",
      "5": "付若人于撒但、以灭其形躯、使其灵得救于主耶稣之日、",
      "6": "尔之夸非善也、岂不知些须之酵、发全团乎、",
      "7": "尔当尽净旧酵、俾成新团、如无酵然、盖我侪之逾越羔已见宰、即基督也、",
      "8": "故我侪当守节、不以旧酵、不以暴很邪恶之酵、惟以纯净诚实之无酵饼焉、○",
      "9": "昔我以书遗尔、勿与淫者交、",
      "10": "然非概谓斯世之淫者、与贪婪、苛索、拜像者、若然、则尔必离乎世矣、",
      "11": "今我以书遗尔、若有名为兄弟、而淫乱、贪婪、拜像、诟詈、沈湎、苛索、则勿与之交、亦勿与之共食、",
      "12": "盖会外者与我何涉而拟之、尔之所拟、非会内者乎、",
      "13": "会外者、上帝拟之、尔中之恶者、尔其摈之、"
    },
    "6": {
      "1": "尔中或有相争、敢讼于不义者前、而不于圣徒前乎、",
      "2": "岂不知圣徒将鞫世乎、世且为尔鞫、而不堪鞫细事乎、",
      "3": "岂不知我侪将鞫天使、况此生之事乎、",
      "4": "若此生之事是鞫、乃使会中之卑无足数者鞫之耶、",
      "5": "我言此以愧尔、岂尔中无一智者、能判兄弟乎、",
      "6": "乃兄弟相讼、且于不信者之前乎、",
      "7": "夫尔曹相讼、其失已甚、盍宁受枉受亏乎、",
      "8": "乃反作枉作亏、且于兄弟也、",
      "9": "岂不知不义者不得承上帝国乎、毋受惑、凡淫乱、拜像、行奸、为娈童、比顽童、",
      "10": "盗窃、贪婪、沈湎、诟詈、苛索者、皆不得承上帝国也、",
      "11": "尔中素有如是者、惟以主耶稣基督名、及我上帝之神、已洗涤成圣、而见义焉、○",
      "12": "凡物皆宜于我、然不尽有益、凡物皆宜于我、然不受其制、",
      "13": "食为腹、腹为食、而上帝将悉败之、惟身非为淫、乃为主、主为身、",
      "14": "上帝曾起主、亦将以其能起我侪、",
      "15": "岂不知尔身乃基督之肢乎、以基督之肢、为娼妓之肢可乎、必不可也、",
      "16": "岂不知合于娼妓者、即与之一体乎、故曰、二者成为一体、",
      "17": "惟合于主者、即与主一灵也、",
      "18": "当避淫行、人之干罪、皆在身外、惟行淫者、干罪于己身也、",
      "19": "岂不知上帝赐圣神于尔衷、而尔身乃圣神之殿乎、且尔非己有也、",
      "20": "盖尔以值见购、故当以身荣上帝焉、"
    },
    "7": {
      "1": "论及尔所书者、则男不近女为善、",
      "2": "然为淫故、夫各有其妇、妇各有其夫、",
      "3": "夫当予妇以所宜、妇于夫亦然、",
      "4": "妇不得自主其身、惟夫主之、夫亦不得自主其身、惟妇主之、",
      "5": "勿相负、惟彼此契合、暂务祈祷、乃可相离、后仍相聚、以免情不自禁、撒但因之试尔、",
      "6": "我言此、许也、非命也、",
      "7": "我愿众皆如我、但各得其赐于上帝、一如此、一如彼、○",
      "8": "我谓未嫁娶者与嫠妇、若恒如我则善、",
      "9": "倘不能自制、嫁娶可也、盖嫁娶愈于欲烁也、",
      "10": "若已嫁娶者、我则命之、然非我也、乃主也、曰、妇勿去夫、",
      "11": "若去之、则无他适、或仍与夫和、夫亦勿弃妇、",
      "12": "语其余、我也、非主也、如兄弟有妇不信、彼愿同居、则勿弃之、",
      "13": "妇有夫不信、彼愿同居、则勿弃之、",
      "14": "盖不信之夫以妇圣、不信之妇以夫圣、不然、则子女不洁、而今俱圣矣、",
      "15": "若不信者欲去、则听之、兄弟姊妹、于此俱无束缚、盖上帝召我以和也、",
      "16": "为妇者焉知能救尔夫否乎、为夫者焉知能救尔妇否乎、",
      "17": "惟当各依主之颁赐、并如上帝所召而行、我命诸会亦如是、",
      "18": "人既受割而见召、则勿废割、人未受割而见召、则勿受割、",
      "19": "割与不割、皆无足重、惟守上帝诫而已、",
      "20": "各宜止于见召时之分、",
      "21": "尔为奴而见召、勿以为虑、若能得释、宁安之、",
      "22": "盖为奴而见召于主、则为主所释、自由而见召、则为基督之奴、",
      "23": "尔乃以值见购、勿为人奴、",
      "24": "兄弟乎、各宜与上帝偕而止于见召时之分焉、○",
      "25": "论及处女、我未奉主命、惟蒙主矜恤以为忠、则以己意示之、",
      "26": "我意因今时之艰、守其素者为善、",
      "27": "既系于妇、勿求释、未系于妇、勿求娶、",
      "28": "尔娶非罪、处女嫁亦非罪、但若辈形躯必遭难、愿尔免之、",
      "29": "兄弟乎、我姑言之、时日促矣、今而后有妻者当如无妻、",
      "30": "哭者如无哭、喜者如无喜、购者如无有、",
      "31": "用此世者当如不妄用、盖斯世之情状逝矣、",
      "32": "我欲尔无所虑、无妻者虑主之事、如何悦主、",
      "33": "有妻者虑世之事、如何悦妻、",
      "34": "妇与处女亦有别、无夫者虑主之事、欲身与灵皆圣、有夫者虑世之事、如何悦夫、",
      "35": "我言此、为益尔、非缚尔、乃所宜然、俾尔专于事主、心无纷扰、",
      "36": "或虑待其处女非宜、妙龄已过、事有当行、随所欲亦无罪、婚嫁可也、",
      "37": "人若坚心而无所迫、自行其志、定意留其处女、亦为善也、",
      "38": "如是、嫁之者善、不嫁之者尤善、",
      "39": "夫在妇系、夫死妇脱、任所欲嫁、惟宗主者乃可、",
      "40": "我意不嫁更为有福、且思我有上帝之神也、"
    },
    "8": {
      "1": "至于祭像之物、我知我众皆有知识、第知识致骄矜、惟仁爱乃建立、",
      "2": "若人自以为知、则所当知者、尚未知也、",
      "3": "人爱上帝、则为上帝所知矣、",
      "4": "夫食祭像之物、我知在世之像为虚、上帝乃唯一无他、",
      "5": "虽称神者不一、或在天、或在地、如有多神多主、",
      "6": "而我侪有一上帝、天父是也、万物本之、我侪归之、且有一主、耶稣基督是也、万物由之、我侪亦由之、",
      "7": "然人不皆有此知识、至今有习于偶像者、每食若以为祭物然、彼之良心既弱、故见浼焉、",
      "8": "非所食者、使我悦于上帝、不食无损、食亦无益、",
      "9": "惟宜慎之、恐尔之自由、为弱者之窒碍也、",
      "10": "或见尔有知识者、席坐偶像之庙、其人良心尚弱、岂不果于食祭像之物乎、",
      "11": "懦弱之兄弟、基督为之死、乃因尔知识而沦亡、",
      "12": "尔如是获罪于兄弟、伤其懦弱之良心、乃获罪于基督矣、",
      "13": "故食物若碍我兄弟、则我永不食肉、免其碍之也、"
    },
    "9": {
      "1": "我非自由乎、非使徒乎、非曾见我主耶稣乎、尔曹非我宗主之工乎、",
      "2": "我于他人、设非使徒、于尔曹则诚是、盖尔在主中、即我为使徒之印证也、",
      "3": "有诘我者、我以此白之、",
      "4": "我岂无权式饮式食乎、",
      "5": "岂无权娶信女、携之同行、如他使徒、及主之兄弟、与矶法乎、",
      "6": "抑我及巴拿巴、独无权不操作乎、",
      "7": "谁作军士自备饷乎、谁植葡萄园不食其果乎、谁牧畜不食其乳乎、",
      "8": "我岂依人意而言、律非亦如是言乎、",
      "9": "盖摩西律载云、踏谷之牛、勿笼其口、上帝之意岂在牛乎、",
      "10": "非概为我侪言之乎、固为我侪而书也、因耕者当以所望而耕、打谷者宜有共得之望、",
      "11": "我侪播尔以属乎灵者、则获尔属乎身者、岂为过乎、",
      "12": "他人且操此权、况我侪乎、然我侪不为也、宁凡事容忍、免阻基督福音、",
      "13": "岂不知事圣事者食诸殿、侍祭坛者与于坛乎、",
      "14": "主命宣福音者以福音而生亦如是、",
      "15": "然此权、我皆未行之、今书此、非欲尔如是待我、盖我宁死、不使我所诩者归于虚也、",
      "16": "夫我宣福音、无可自诩、不得已耳、若不宣之、则祸矣、",
      "17": "若我有志为之、则有赏、即非我志、其任已托于我、",
      "18": "然则我之赏维何、即宣福音、使人不费而得之、免我尽用福音之权也、",
      "19": "盖我于众虽为自由、而自役于众、致获人愈多、",
      "20": "于犹太人、我则如犹太人、以获犹太人、于律下人、我虽非在律下、乃如律下人、以获律下人、",
      "21": "于律外人、我则如律外人、以获律外人、然我非在上帝律外、乃在基督律下也、",
      "22": "于弱者则为弱者、以获弱者、于众则如众、多方以救数人、",
      "23": "我所为者、皆为福音而为、致我与人共与之、",
      "24": "岂不知驰逐于场者、其人虽众、而得赏者惟一、尔当如是驰逐、如欲得赏者然、",
      "25": "凡角胜者、诸事节制、彼第欲得将敝之冠、我乃欲得不敝之冠也、",
      "26": "故我驰逐、非如无定、我搏鬬、非如击空、",
      "27": "乃攻克己身、使之服从、恐我宣诸人、而自见弃焉、"
    },
    "10": {
      "1": "兄弟乎、我欲尔知、昔我列祖皆在云下、径行海中、",
      "2": "皆受洗于云海、以归摩西、",
      "3": "皆食一灵食、",
      "4": "皆饮一灵饮、盖所饮者、出自相随之灵磐、夫磐即基督也、",
      "5": "然其人多为上帝所不悦、故倾覆于野、",
      "6": "此为我鉴、使勿嗜恶如彼焉、",
      "7": "勿拜像、如彼有拜之者、如经云、民坐而饮食、起而嬉戏、",
      "8": "勿行淫、如彼有行之者、一日殒二万三千人、",
      "9": "勿试主、如彼有试之者、而亡于蛇、",
      "10": "勿怨尤、如彼有怨尤者、而为灭者所灭、",
      "11": "夫彼所遇者、可为鉴戒、载之于经、以警我侪末世之人、",
      "12": "故自以为立者、慎勿倾也、",
      "13": "尔所遇之试、无非人之可忍者、上帝诚信、不容尔遇试过尔所能、必于其中辟途、使能胜之、○",
      "14": "我所爱者乎、宜避拜像、",
      "15": "我似与达者言、尔当审之、",
      "16": "我所祝之杯、非与基督之血乎、我所擘之饼、非与基督之身乎、",
      "17": "盖我众乃一饼一体、因皆共此一饼也、",
      "18": "试观依形躯之以色列人、食祭物者、非与于祭坛乎、",
      "19": "然则我何谓耶、言祭像之物为足称乎、抑像为足称乎、",
      "20": "乃谓异邦所祭者、祭鬼耳、非祭上帝也、我不欲尔与于鬼也、",
      "21": "尔不能饮主杯、兼饮鬼杯、不能与主席、兼与鬼席、",
      "22": "我侪可犯主忌乎、抑力胜于主乎、○",
      "23": "物皆相宜、然不尽有益、物皆相宜、然不尽建立、",
      "24": "勿求益己、惟求益人、",
      "25": "凡售于市者食之、毋为良心而询也、",
      "26": "盖地与其所有、无不属主、",
      "27": "有不信者宴尔、而尔欲往、凡所陈者食之、毋为良心而询也、",
      "28": "设有人语尔曰、此乃祭物、则勿食之、为语尔者、且为良心也、",
      "29": "所谓良心、非尔心、乃彼心也、盖我之自由、胡为被他人之良心拟议乎、",
      "30": "若我蒙恩而共食、胡为因我所感谢者受谤乎、",
      "31": "如是、尔或食或饮、凡所为者、皆以荣上帝而为之、",
      "32": "勿使人窒碍、或犹太人、或希利尼人、或上帝会、",
      "33": "如我凡事悦众、不求益己、乃求益众、使之得救也、"
    },
    "11": {
      "1": "尔当效我、如我效基督焉、○",
      "2": "我誉尔、以尔凡事念我、持守所传、如我所授于尔者、",
      "3": "我欲尔知、男之首、基督也、女之首、男也、基督之首、上帝也、",
      "4": "男祈祷宣道而蒙首、则辱其首、",
      "5": "女祈祷宣道而不蒙首、亦辱其首、与薙发无异、",
      "6": "女不蒙首、则宜翦发、若女以翦发薙发为羞、毋宁蒙首、",
      "7": "男固不宜蒙首、以其为上帝之像与荣也、而女则为男之荣、",
      "8": "盖男非自乎女、女乃自乎男、",
      "9": "男非为女而造、女乃为男而造、",
      "10": "是以为天使故、女宜蒙首、以为服权之表、",
      "11": "然于主、女非外乎男、男非外乎女、",
      "12": "盖女自乎男、男亦由于女、惟万有自乎上帝也、",
      "13": "尔自度之、女不蒙首而祷上帝、宜乎、",
      "14": "依尔本性、岂不知男之发长为辱乎、",
      "15": "惟女之发长则为荣、盖赐女以发为帕也、",
      "16": "如有欲争辩者、我侪无此例、上帝诸会亦无之、○",
      "17": "我以此谕尔、非誉之也、以尔会集、非致益而致损、",
      "18": "首焉者、闻尔会集时、互有区分、我略信之、",
      "19": "尔中必有偏党、使谙练者显焉、",
      "20": "尔之会集、非食主餐、",
      "21": "盖食时、各先食己餐、饥者有之、醉者有之、",
      "22": "尔饮食岂无家乎、抑轻视上帝会、使无者愧耻乎、然则我将何言、因此誉尔乎、不誉也、○",
      "23": "盖我受于主以授尔者、即主耶稣见卖之夜、取饼祝而擘之、",
      "24": "曰、斯乃我身、为尔者也、行此以忆我、",
      "25": "餐后、取杯亦然、曰、此杯乃新约、在于我血、每饮时、行此以忆我、",
      "26": "盖尔每食此饼、饮此杯、乃表主死、至其临焉、",
      "27": "凡不合宜而食主饼、饮主杯者、即干主身与血也、",
      "28": "人当自省、然后食斯饼、饮斯杯、",
      "29": "不辨主身而饮食者、则以饮食干鞫也、",
      "30": "是故尔中弱者病者多、寝者寝即死也亦不少、",
      "31": "若我侪自审、则不受鞫、",
      "32": "其受鞫也、乃主惩我、免与世同定罪、",
      "33": "兄弟乎、聚食时、宜彼此相待、",
      "34": "若有饥者、食于家可也、免尔以会集干鞫、其余我至时整饬之、"
    },
    "12": {
      "1": "兄弟乎、论及神贶、我不欲尔不知也、",
      "2": "尔为异邦人时、惑于喑偶、随所牵引、尔所知也、",
      "3": "故我示尔、感于上帝之神、而谓耶稣可诅者、未之有也、不感于圣神、而能称耶稣为主者、亦未之有也、○",
      "4": "恩赐有殊、而神惟一、",
      "5": "职事有殊、而主惟一、",
      "6": "功用有殊、而上帝惟一、行万事于众中、",
      "7": "圣神之显著、赋于各人、以致其益、",
      "8": "或由圣神赋以睿智之言、或由圣神赋以知识之言、",
      "9": "又或由圣神赋以信德、或由圣神赋以医术、",
      "10": "更或赋以异能、或以豫言、或辨诸神、或言方言、或译方言、",
      "11": "此皆一神所行、随其所欲而颁予之、○",
      "12": "犹身一而体百、身之体虽多、究为一身、基督亦然、",
      "13": "盖我众不论犹太、希利尼、为奴、自主、皆受洗于一神、合为一身、且皆饮于一神焉、",
      "14": "夫身非一体、乃百体、",
      "15": "倘足云、吾非手、不属身、非果不属身也、",
      "16": "倘耳云、吾非目、不属身、亦非果不属身也、",
      "17": "若身尽为目、何以听、尽为耳、何以嗅、",
      "18": "今上帝随其所欲、置百体于身、",
      "19": "如悉为一体、则身安在、",
      "20": "故体虽多、而身则一、",
      "21": "目不能谓手曰、吾弗需尔、首不能谓足曰、吾弗需尔、",
      "22": "反是、身之百体、其似弱者、尤为要也、",
      "23": "人所视为体之贱者、则愈尊之、致不雅者益雅矣、",
      "24": "夫体之雅者、无所需也、上帝调和人身、使不尊者益尊、",
      "25": "俾身无间、而百体相关焉、",
      "26": "若一体苦、百体同苦、一体荣、百体同荣、",
      "27": "尔曹乃基督之身、各自为体、",
      "28": "上帝立人于会、一使徒、二先知、三教师、继以异能、医术、辅佐者、治理者、言方言者、",
      "29": "众皆使徒、先知、教师乎、",
      "30": "皆有异能、医术乎、抑皆言方言、译方言乎、",
      "31": "尔曹宜慕恩赐之大者、我且示尔以尤妙之道焉、"
    },
    "13": {
      "1": "我若能言诸国诸天使之言、而无爱、则犹鸣金响钹、",
      "2": "虽能豫言、洞悉诸奥诸智、且有笃实之信、足以移山、若无爱、则我为乌有、",
      "3": "虽罄所有以施济、又舍身被焚、若无爱、则于我无益、",
      "4": "夫爱则宽忍、慈惠、不妒、不夸、不炫、",
      "5": "不妄行、不为己、不暴怒、不念恶、",
      "6": "不喜非义、而喜真理、",
      "7": "悉容、悉信、悉望、悉忍、",
      "8": "惟爱无陨、但豫言将废、方言将止、知识亦将无也、",
      "9": "今我知识未全、豫言未全、",
      "10": "迨全者至、则未全者废矣、",
      "11": "我为赤子时、所言如赤子、所知如赤子、所思如赤子、既成人、则赤子之事废矣、",
      "12": "今我侪由镜而观、茫然也、后则晤面、今我知未全、后必深知、如我之见知然、",
      "13": "今所存者、信也、望也、爱也、三者之中、惟爱为大、"
    },
    "14": {
      "1": "宜趋于爱、切慕神贶、其要者能豫言也、",
      "2": "言方言者、非与人言、乃与上帝言、因无人达之、惟以其心而言奥秘也、",
      "3": "豫言者乃与人言、建立奖劝安慰也、",
      "4": "言方言者建乎己、豫言者建乎会、",
      "5": "我愿尔众言方言、尤愿尔豫言、盖言方言者、若不译之、使会建立、则豫言者较之为大矣、",
      "6": "兄弟乎、如我就尔、第言方言、而不以启示、知识、豫言、教诲语尔、则何益哉、",
      "7": "夫有声无气之物、如箫如琴、使不正其音、焉知所鼓吹者何欤、",
      "8": "角声无定、孰备战乎、",
      "9": "尔曹亦然、若舌不出易解之言、焉知所言乎、乃于空而言耳、",
      "10": "世之方言固多、莫不有其义、",
      "11": "若不识其义、则言者将以我为夷、我亦将以言者为夷矣、",
      "12": "尔曹既慕神贶、宜求充溢、以建乎会、",
      "13": "故言方言者、宜求能译、",
      "14": "如我以方言祈祷、是乃我心祈祷、而知识无所裨益、",
      "15": "何则、我将以心祈祷、亦以知识祈祷、以心歌颂、亦以知识歌颂、",
      "16": "否则、尔以心祝谢、蚩氓既不知云何、焉能依尔所谢而言阿们乎、",
      "17": "是尔祝谢诚善、而他人无所建立、",
      "18": "我谢上帝、我言方言、多于尔众、",
      "19": "但在会中、与其以方言言万言、宁以知识言五言、以训人也、○",
      "20": "兄弟乎、于心志勿为孩提、于恶慝当为赤子、于心志则为成人、",
      "21": "律载云、主曰、我以异邦之舌、远人之唇、语于斯民、亦不我听、",
      "22": "是以方言为征、非于信者、乃于不信者、豫言为征、非于不信者、乃于信者、",
      "23": "若全会既集、皆言方言、有蚩氓或不信者入、岂不谓尔狂乎、",
      "24": "若皆豫言、有不信者或蚩氓入、则为众所责、为众所拟、",
      "25": "其心之隐微显露、即伏拜上帝、言上帝诚在尔中矣、○",
      "26": "兄弟乎、是当若何、尔既集、或歌诗、或施教、或述启示、或言方言、或译方言、皆宜为建德而行、",
      "27": "如有言方言者、宜二人、多则三人、依次而言、一人译之、",
      "28": "若无译之者、则宜缄默于会中、第语诸己及上帝而已、",
      "29": "豫言者亦宜二三人、其余则辨别之、",
      "30": "旁坐者若得启示、先言者当缄默、",
      "31": "盖尔咸能依次豫言、俾众受教亦受劝、",
      "32": "夫先知之灵、服于先知也、",
      "33": "盖上帝非紊乱之上帝、乃和平之上帝、在圣徒诸会皆然、○",
      "34": "妇女在会、宜缄默勿言、务须承顺、如律所云、",
      "35": "若欲有所学、于家问其夫可也、盖妇女言于会中、耻也、",
      "36": "夫上帝之道、由尔出乎、抑独授尔乎、○",
      "37": "若有自以为先知、或属圣神者、当知我所书、乃主之命也、",
      "38": "其不知者听之、○",
      "39": "是以兄弟当慕豫言、亦勿禁言方言、",
      "40": "惟凡事合宜、循序而行焉、"
    },
    "15": {
      "1": "兄弟乎、今我示尔、昔我所宣于尔之福音、即尔所受而赖之以立者、",
      "2": "尔若守之、而所信非虚、则由之得救、",
      "3": "我以所受授尔、首焉者、即基督依经所载、为我罪而死、",
      "4": "既葬、三日复起、亦依经言也、",
      "5": "见于矶法、次见于十二使徒、",
      "6": "又同时见于兄弟五百余人、其中虽有已寝者、然强半犹存焉、",
      "7": "又见于雅各、见于诸使徒、",
      "8": "卒见于我、如未及产期而生者、",
      "9": "我乃使徒之微者、曾窘逐上帝会、不堪称为使徒也、",
      "10": "我今为何如人、乃由上帝之恩、其恩施我非徒然也、我服劳越众、要非我也、上帝之恩偕我也、",
      "11": "无论我与彼、如此宣之、尔曹亦如此信之、○",
      "12": "既宣基督自死复起、何尔中有谓无死而复起者乎、",
      "13": "若无死者复起、则基督未起、",
      "14": "基督未起、则我之所宣乃虚、尔之信亦虚、",
      "15": "死者不起、则上帝未尝起基督、而我证其起之、适为妄证于上帝、",
      "16": "死者不起、则基督未尝见起、",
      "17": "基督未起、则尔之信徒然、而尔仍在罪中矣、",
      "18": "其宗基督而已寝者、亦沦亡焉、",
      "19": "若我侪望于基督者、第在今生、则较众尤为可悯也、○",
      "20": "然基督诚自死复起、为诸寝者先、先原文作初实之果",
      "21": "既因乎人而致死、亦因乎人而致死者复起、",
      "22": "盖如在亚当而众死、亦在基督而众复生、",
      "23": "但各依其序、基督为先、次则属基督者、于其临格时也、",
      "24": "基督既废诸政、诸权、诸能、付其国于父上帝、则末期至矣、",
      "25": "盖基督必秉权、迨置诸敌于其足下、",
      "26": "其终所灭之敌、即死也、",
      "27": "经云、上帝服万有于其足下、既曰服万有、则服万有者不在其中也、明矣、",
      "28": "万有既服之、则子亦服于服万有者、俾上帝为万有于万有之中、○",
      "29": "不然、为死者受洗何为耶、若死者概不复起、则为之受洗何故也、",
      "30": "且我侪何为恒冒险哉、",
      "31": "兄弟乎、我于我主基督耶稣、因尔而夸者为誓、我乃日日死也、",
      "32": "昔我于以弗所、若效常人鬬兽、有何益哉、若死者不见起、毋宁式饮式食、盖明日将死矣、",
      "33": "勿受欺、滥交败善行、",
      "34": "宜儆醒以行义、勿干罪、盖有不知上帝者、我言此以愧尔、○",
      "35": "或问死者如何见起、以若何之体而来乎、",
      "36": "愚哉、尔所播者、不死则不生、",
      "37": "且所播者、非将有之体、或麦或他谷、惟粒耳、",
      "38": "上帝随意赐体、种各有其体、",
      "39": "形躯非一、有人兽禽鱼之别、",
      "40": "有在天之体、有在地之体、在天者之荣、异于在地者、",
      "41": "日有其荣、月有其荣、星有其荣、而此星之荣、异于彼星、",
      "42": "死者复起亦然、播于必朽、起于不朽、",
      "43": "播于辱而起于荣、播于弱而起于强、",
      "44": "播乃血气之体、起则灵性之体、既有血气之体、亦有灵性之体、",
      "45": "经云、始之亚当、成维生之魂、终之亚当、为赐生之灵、",
      "46": "然属灵者非在先、属血气者在先、属灵者继之、",
      "47": "先者本乎地而属土、后者乃本乎天、",
      "48": "属土者如何、凡属土者亦如何、属天者如何、凡属天者亦如何、",
      "49": "我侪既有属土者之状、亦将有属天者之状矣、○",
      "50": "兄弟乎、我谓血气不能承上帝国、必朽不能承不朽、",
      "51": "我以奥秘示尔、我侪不尽寝、乃将尽化、",
      "52": "顷刻瞬息之间、于末次角响时则然、盖角将响、死者见起而不朽、而我侪化矣、",
      "53": "此必朽者、将衣以不朽、此必死者、将衣以不死、",
      "54": "必朽者既衣以不朽、必死者既衣以不死、所记死被消灭者之言、应矣、",
      "55": "死乎、尔胜安在、死乎、尔锋安在、",
      "56": "死之锋罪也、罪之权律也、",
      "57": "感谢上帝、赐我侪由主耶稣基督得胜焉、",
      "58": "故我所爱之兄弟、当贞固不摇、恒务主工、盖知尔曹之劳、于主非徒然也、"
    },
    "16": {
      "1": "论为圣徒捐金、如我所命加拉太诸会者、尔曹亦宜行之、",
      "2": "每七日之首日、各量其所入而蓄之、免我来时始捐也、",
      "3": "我至时、尔书所许者、我则遣之、俾携尔惠至耶路撒冷、",
      "4": "我若宜往、彼则偕行、",
      "5": "我经行马其顿时、则将诣尔、盖我欲经行马其顿也、",
      "6": "或偕尔居、或度冬、我所欲往、得尔送行、",
      "7": "今我不欲途间见尔、若主许之、则望与尔偕居几时耳、",
      "8": "但我将寓以弗所、迨至五旬节、",
      "9": "盖大而有效之门、开于我前、而敌者益多焉、○",
      "10": "若提摩太至、尔宜顾之、俾其无惧、因彼务主工如我然、",
      "11": "毋轻视之、惟送之安然前行以就我、我俟彼与诸兄弟偕来、",
      "12": "至于兄弟亚波罗、我力劝其同诸兄弟就尔、但此时彼不欲来、得间必至、○",
      "13": "宜儆醒立于信、刚毅如丈夫、",
      "14": "凡事以爱而行、○",
      "15": "兄弟乎、尔知司提反家、乃亚该亚初实之果、且专事圣徒者、",
      "16": "我劝尔曹顺服如是之人、及凡同作同劳者、",
      "17": "我喜司提反、福徒拿都、亚该古来、以其补尔之不逮也、",
      "18": "缘彼已慰尔我之心、如此人者、尔宜识之、○",
      "19": "亚西亚诸会问尔安、亚居拉百基拉与在其家之会、缘主切问尔安、",
      "20": "诸兄弟问尔安、尔宜接吻维圣、互相问安、○",
      "21": "我保罗手书问尔安、",
      "22": "若有不爱主者、其人可诅、我主临矣、",
      "23": "愿主耶稣基督之恩偕尔、",
      "24": "我宗基督耶稣之爱偕尔众、阿们、"
    }
  },
  "2Co": {
    "1": {
      "1": "由上帝旨、为基督耶稣使徒保罗、及兄弟提摩太、书达哥林多上帝会、与遍亚该亚诸圣徒、",
      "2": "愿恩惠平康、由我父上帝、与主耶稣基督归尔、○",
      "3": "祝颂上帝、我主耶稣基督之父、即怜悯之父、赐诸慰之上帝、",
      "4": "彼慰我于诸难中、致我能以其慰我者、慰诸难中之人、",
      "5": "盖如基督之苦、曾溢于我、我之慰亦由基督而溢也、",
      "6": "我或受难、乃为尔之慰与救、我或受慰、亦为尔之慰、致能恒忍尔我同受之苦、",
      "7": "我所望于尔者坚矣、知尔既同受苦、亦同受慰、",
      "8": "兄弟乎、我欲尔知、我在亚西亚遭难、见压特甚、势不克胜、至绝生望、",
      "9": "自拟必死、致不自恃、惟恃起死者之上帝、",
      "10": "昔拯我于危亡、今亦拯我、且望其复拯我焉、",
      "11": "尔曹亦以祈祷助我、致为我由多人得恩、因而感谢者亦多矣、○",
      "12": "夫我侪所以夸者、乃良心为证、即以上帝所赋之圣与诚、为人于世、非恃形躯之智、惟恃上帝之恩、于尔曹为尤甚、",
      "13": "我之所书无他、乃尔所读所识者、冀尔至终识之、",
      "14": "如尔中固有识我者、以我为荣、犹我于我主耶稣临格之日、以尔为荣焉、○",
      "15": "我既信此、夙欲就尔、俾复获益、",
      "16": "且由尔适马其顿、复自马其顿就尔、得尔送行、往于犹太、",
      "17": "我有斯意、岂轻躁乎、我之所拟、岂徇情而有是是非非乎、",
      "18": "上帝乃诚信、我所语尔者、非或是或非也、",
      "19": "我与西拉提摩太、在尔中所宣上帝子耶稣基督、亦非或是或非、在彼惟是而已、",
      "20": "盖上帝所许者、在彼皆是、故亦皆诚、俾上帝由我侪而得荣、",
      "21": "今坚立尔我于基督中、且以膏膏我者、上帝也、",
      "22": "又以印印我、赐圣神为质于我衷、○",
      "23": "我吁上帝以我心作证、我不适哥林多者、宽容尔也、",
      "24": "此非制尔信、乃助尔乐、盖尔以信而立矣、"
    },
    "2": {
      "1": "我意已决、不复以忧就尔、",
      "2": "我若令尔忧、则我所令忧者而外、孰令我乐乎、",
      "3": "昔特书此、恐我来时、当使我乐者、反令我忧、盖我深信尔众以我之乐为乐也、",
      "4": "昔我哀痛迫切、不胜涕泣、以书遗尔、非令尔忧、乃使尔知我爱尔甚也、○",
      "5": "傥有使之忧者、非第使我忧、亦略使尔众忧、曰略者、不欲深责之也、",
      "6": "若人受罚于众、已足矣、",
      "7": "尔宁赦之、慰之、免彼殷忧、而至沈溺、",
      "8": "故劝尔曹、当显其爱于彼焉、",
      "9": "为此我曾遗书、欲知尔曹凡事承顺之征、",
      "10": "尔所赦者、我亦赦之、我若有所赦、乃缘尔于基督前赦之、",
      "11": "免撒但取便于我、盖其诡谋、我侪非不知也、○",
      "12": "我为基督福音、至特罗亚、由主为辟厥门、",
      "13": "因不遇兄弟提多、我心弗安、遂别其人、往马其顿、",
      "14": "感谢上帝、常于基督中导我而奏凯、且由我随在显扬识彼之臭味、",
      "15": "盖于上帝前、我在得救者及沦亡者中、为基督之馨香、",
      "16": "于此为由死致死之臭味、于彼为由生致生之臭味、孰堪任此乎、",
      "17": "我非似彼多人混上帝道、乃诚意由上帝、在上帝前基督中而言也、"
    },
    "3": {
      "1": "我岂复自荐乎、岂如他人需荐书与尔、抑取于尔乎、",
      "2": "尔即我书、铭于吾心、众所知而读者、",
      "3": "显为基督之书、由我著作、非书以墨、乃以维生上帝之神、非于石版、乃于心版、",
      "4": "我侪由基督、对越上帝而具此信、",
      "5": "非言自能有所揆度、我之能由上帝而已、",
      "6": "使我克供新约之役、非恃文、乃恃灵、盖文致死、灵致生也、",
      "7": "夫致死之役、文镌诸石、尚有其荣、因摩西之荣、以色列人不能注视其面、此荣乃暂耳、",
      "8": "况属灵之役、其荣不更甚哉、",
      "9": "若定罪之役为荣、则致义之役益荣矣、",
      "10": "昔为荣者不足荣、因有超越之荣故也、",
      "11": "盖暂存者若荣、则永存者更荣矣、○",
      "12": "我有此望、故侃侃而言、",
      "13": "非如摩西蒙帕于面、使以色列人不得直视暂存者之终、",
      "14": "惟其心顽、迄今读旧约时、斯帕犹存、夫此帕因基督而废矣、",
      "15": "越至于今读摩西书、帕蒙厥心、",
      "16": "迨其归主、帕则去矣、",
      "17": "夫主即神也、主神所在、乃得自由、",
      "18": "我侪露面、得见主荣、如于镜中反照、则皆化为主像、由荣致荣、如出乎主、即圣神也、"
    },
    "4": {
      "1": "故我侪既蒙矜恤、而受此役、则不馁、",
      "2": "弃愧耻之隐事、不行诡谲、不混上帝道、惟表彰真理、在上帝前质己于众衷、",
      "3": "傥我福音有蔽、惟蔽于沦亡者、",
      "4": "斯世之灵、盲彼不信者之心、使基督有荣之福音、光不之照、夫基督、上帝像也、",
      "5": "我侪所宣非己、乃基督耶稣为主、己则缘耶稣为尔仆耳、",
      "6": "盖命光由暗而照之上帝、已照我心、俾知上帝荣耀之光、即显于耶稣基督之面者也、○",
      "7": "我侪有此宝、置于土器、致莫大之能、非由我、乃由上帝、",
      "8": "我侪随在遇难、而不厄穷、颠连而不失望、",
      "9": "窘逐而不遗、倾仆而不毙、",
      "10": "身常任耶稣之死、致耶稣之生、亦显于我身、",
      "11": "盖我之生也、恒为耶稣冒死、俾耶稣之生、于我必死之体而显、",
      "12": "是则死在于我、生在于尔也、",
      "13": "如经云、我信故言、我侪既有此信、亦因信而言也、",
      "14": "盖知起耶稣者、亦必偕耶稣起我侪、引尔我谒见之、",
      "15": "万事皆为尔曹、致恩因众而增、祝谢弥盛、以荣上帝、○",
      "16": "故我不馁、外体虽坏、而内心日新、",
      "17": "盖我暂而且微之苦、适成我侪隆重悠久之荣、",
      "18": "以我侪非顾所见之事、乃不见之事、盖所见者暂、不见者久也、"
    },
    "5": {
      "1": "我知在地之幕若坏、则有由于上帝之室、非手所造、悠久于天、",
      "2": "我处此则叹息、深慕自天之室以被体、",
      "3": "傥得被之、不至裸裎矣、",
      "4": "我尚处此幕、负重而叹息、非欲脱此、乃欲衣彼、致属死者见灭于生耳、",
      "5": "备我得此者上帝也、且赐圣神为质、",
      "6": "是故我常坦然、知居于身、则离乎主、",
      "7": "盖我由信而行、非凭目睹、",
      "8": "是以坦然、宁愿离身与主偕居、",
      "9": "故或居或离、惟务为主悦纳、",
      "10": "盖我众必显于基督座前、各依身之所行、或善或恶而受报、○",
      "11": "我知主之可畏而劝人、我已显于上帝、亦望显于尔心、",
      "12": "我不复自荐、第以因我而夸之故予尔、使可应对夸外貌不夸内心之人、",
      "13": "我若狂、乃为上帝、若自制、则为尔曹、",
      "14": "盖基督之爱策我矣、窃思一人为众死、则众已死、",
      "15": "且其为众死、使生者不仍为己而生、乃为代之死而起者生也、",
      "16": "今而后我侪不以貌识人、虽曾以貌识基督、今不复如此识之、",
      "17": "是以在基督中者、乃为新造之人、旧事已逝、诸事更新矣、",
      "18": "万事本乎上帝、藉基督使我与之复和、且以复和之职授我侪、",
      "19": "即上帝于基督中、令世人与己复和、不以其咎归之、而以斯道付我焉、○",
      "20": "是以我为基督使、犹上帝托我劝尔、我代基督求尔与上帝复和、",
      "21": "彼无罪者、上帝使之代我而为罪、俾我由彼成上帝之义焉、"
    },
    "6": {
      "1": "我侪与主同劳者、劝尔勿徒受上帝恩、",
      "2": "盖曰、我于见纳之时听尔、于拯救之日佑尔、今乃见纳之时、拯救之日矣、",
      "3": "我概不碍人、免我职受谤、",
      "4": "惟于诸事、自荐为上帝役、有若恒忍、患难、空乏、厄穷、",
      "5": "受杖、系狱、遭乱、勤劳、不寝、不食、",
      "6": "廉洁、知识、宽恕、仁慈、圣神之感、无伪之爱、",
      "7": "真诚之道、上帝之能、义之干戈在于左右、",
      "8": "或荣、或辱、或恶名、或令闻、似伪而真、",
      "9": "似人不知而见知、似濒死而实生、似受谴而弗亡、",
      "10": "似忧而常乐、似贫而富众、似无有而无不有、○",
      "11": "哥林多人欤、我侪向尔、口启而心广矣、",
      "12": "尔褊狭、非在我、乃在尔心耳、",
      "13": "我语尔如子、宜广乃心以报我、○",
      "14": "勿与不信者耦、盖义与不义、何为侣之有、光与暗、何相交之有、",
      "15": "基督与恶者、何相契之有、信者与不信者、何与之有、",
      "16": "上帝殿与偶像、何同之有、我侪乃维生上帝殿、如上帝曰、我将居其中、游其间、我为彼之上帝、彼为我民、",
      "17": "故曰、尔宜出厥中而自别、勿扪不洁、我则纳尔、",
      "18": "我将为尔父、尔为我子、此全能之主所言也、"
    },
    "7": {
      "1": "爱友乎、我侪既有此诸许、当洁己、尽去身心之污、畏上帝而成圣、○",
      "2": "宜容纳我、我未尝枉人、未尝陷人、未尝欺人、",
      "3": "我言此、非罪尔、盖我曾言、尔在我心、死生共之、",
      "4": "我向尔言、侃侃然也、为尔大有矜夸、且于诸难之中、慰为之满、喜为之溢、○",
      "5": "我至马其顿时、身无宁处、随在遭难、外有争、内有惧、",
      "6": "然慰卑微者之上帝、以提多之至慰我矣、",
      "7": "非第因其至、亦因其所受于尔之慰慰我、即以尔之恋慕忧伤、及为我热衷告我、令我益喜、",
      "8": "昔我遗书使尔忧、虽曾悔之、今不悔矣、盖知此书令尔忧者暂耳、",
      "9": "今我喜、非因尔忧、乃因尔由忧而生改悔、盖尔忧乃依上帝旨、致尔无所受损于我侪、",
      "10": "夫依上帝旨而忧、则生改悔、以致得救、无后悔、惟斯世之忧则致死、",
      "11": "试观尔依上帝旨而忧、生何如之殷勤、自诉、怨艾、恐惧、恋慕、热衷、谴责、尔于斯事、悉自表为洁矣、",
      "12": "我虽以书遗尔、非因枉人者、亦非因枉于人者、惟令尔为我之殷勤显于尔中、在上帝前、",
      "13": "缘此我侪受慰、且于是慰、因提多之喜而益喜、以其心为尔众而畅遂、",
      "14": "我夸尔于提多者、今无愧矣、我所语尔者悉真、夸尔于彼者亦真、",
      "15": "彼念尔众顺服、以恐惧战栗接纳之、则恋尔之情尤甚、",
      "16": "我所喜者、凡事因尔而毅然也、"
    },
    "8": {
      "1": "兄弟乎、我以上帝所赐马其顿诸会之恩告尔、",
      "2": "即屡试于难中而甚乐、且极贫而益彰施济之厚、",
      "3": "我证其乐助、量力而过之、",
      "4": "恳求我侪、俾其与于供事圣徒之恩、",
      "5": "不第如我所望、且先献己于主、又遵上帝旨、献己于我侪、",
      "6": "因此我劝提多、既于尔中肇行此惠、亦当毕之、",
      "7": "尔于凡事、若信、若言、若知识、若殷勤、以及向我之爱既溢、则于此惠亦宜如是、",
      "8": "我言此、非命尔、乃藉他人之勤恳、验尔仁爱之实、",
      "9": "尔知我主耶稣基督之恩、彼原富、为尔而致贫、使尔由其贫而致富、",
      "10": "我于此事、示以己意、乃尔之益、盖尔不第行之、亦定意倡之、已经年矣、",
      "11": "今当成之、尔既乐此、则依尔之力以成之、",
      "12": "盖人而乐为、则见纳、乃依所有、非依所无、",
      "13": "非欲彼逸而尔艰、",
      "14": "惟欲其均耳、今尔以有余补彼不足、后彼亦以有余补尔不足、是则均矣、",
      "15": "经云、多者无余、寡者无乏、○",
      "16": "惟谢上帝感提多心、俾同有为尔之殷勤、",
      "17": "彼固受我之劝、且甚恳挚、自愿就尔、",
      "18": "我侪遣一兄弟偕之、乃于福音见誉诸会者、",
      "19": "不第此也、亦为诸会所选、与我同行、司理所捐之惠、以彰主荣、且表我侪之愿、",
      "20": "免人以我司理多赀而咎我、",
      "21": "盖我务善事、不第于主前、亦于人前、",
      "22": "又遣一兄弟偕往、我于诸事、屡验其殷勤、今以笃信尔曹、而殷勤愈切、",
      "23": "夫提多者、我侣也、为尔而同劳、二兄弟者、诸会之使、基督之荣也、",
      "24": "故尔于诸会前、宜向之以彰尔爱、及我夸尔之证、"
    },
    "9": {
      "1": "论供事圣徒、毋庸书以遗尔、",
      "2": "盖我知尔之愿、夸于马其顿人、言亚该亚人备之已经年、且尔之热衷、鼓舞多人矣、",
      "3": "今我遣兄弟、使尔有备、如我所言、免我为尔之夸归于虚也、",
      "4": "亦恐马其顿人偕来、见尔未备、致我因此笃信而启羞、尔则无待言矣、",
      "5": "故拟须请兄弟先诣尔、使尔昔所允之惠、豫为之备、则显由于乐输、非由勉强也、○",
      "6": "夫少稼少穑、多稼多穑、",
      "7": "宜各随心志、毋忧毋强、盖上帝爱夫乐施者也、",
      "8": "上帝能沛诸恩于尔、令尔万事恒足、溢于诸善、",
      "9": "如经云、彼散财、彼济贫、其义永存、",
      "10": "主赐种与播者、赐粮与食者、所赐者将倍尔所播之种、增尔行义之实、",
      "11": "俾尔凡事富有、得以博施、致人由我侪而谢上帝、",
      "12": "盖此供事之役、不第补圣徒之空乏、且因感谢之多、而得充裕也、",
      "13": "彼由此役验尔、以尔承顺基督福音、博施于彼、且及于众、归荣上帝、",
      "14": "亦以上帝在尔中之厚恩、恋慕乎尔、为尔祈祷、",
      "15": "感谢上帝、以其恩赐、言不能罄也、"
    },
    "10": {
      "1": "我保罗晤对则卑、暌违则勇者、以基督之温柔和平劝尔、",
      "2": "有以我为依血气而行者、我决意以勇待之、求尔勿使我于晤对时、以待若人者待尔、",
      "3": "我虽行于血气、非凭血气而战、",
      "4": "盖我之战具、非属血气、乃上帝视为有能、破诸坚垒、",
      "5": "举凡计谋及矜高、阻人识上帝者、我悉败之、虏诸心志、降服基督、",
      "6": "且已设备、俟尔尽服、将谴责诸悖逆者、",
      "7": "尔观外貌乎、若有自恃属基督者、其再思之、如彼属基督、我侪亦然、",
      "8": "主赐我权、乃建尔、非覆尔、我虽过夸、亦无所愧焉、",
      "9": "我言此、免似以书惊尔、",
      "10": "或谓我书严厉、晤对时、则身柔言鄙、",
      "11": "然若人当思、暌违时书言如何、晤对时所行亦若是、",
      "12": "有自誉者、我不敢与之匹、与之较、其人自相度、自相较、不智也、",
      "13": "但我侪不逾量而夸、惟依上帝所分我之限量、及乎尔者、",
      "14": "我非逾乎量如不及尔者然、盖我宣基督福音已及乎尔、",
      "15": "我不以他人之功逾量而夸、惟望尔信增益、则我于尔中、依我限量而见重、致能昌盛、",
      "16": "使福音宣于尔地之外、而不以他人限量内已成之事而夸、",
      "17": "夸者宜以主而夸、",
      "18": "盖见纳者非自誉、乃主所誉也、"
    },
    "11": {
      "1": "愿尔姑容我愚、尔诚容我、",
      "2": "我以上帝之眷恋、眷恋于尔、盖我已聘尔于一夫、如贞女以献于基督也、",
      "3": "惟恐尔心偏邪、顿失向基督之纯洁、如夏娃为蛇诡诱者然、",
      "4": "设来者别宣一耶稣、非我所宣者、或尔别受一灵、非昔所受者、或别承一福音、非昔所承者、尔容之可也、",
      "5": "我自谓不亚于至大使徒、",
      "6": "我言虽鄙、而智则不然、乃凡事向尔而显之于众、",
      "7": "我自居卑、致尔高举、传尔以上帝福音而无值、此为罪乎、",
      "8": "我夺他会之值、以为尔役、",
      "9": "偕尔时乏于用、未累一人、自马其顿来之兄弟、补我所乏、我凡事自守、不至累尔、终必自守、",
      "10": "我衷基督之诚、于亚该亚境内、无人阻我此夸也、",
      "11": "何也、我不尔爱耶、上帝知之焉、",
      "12": "但我所行者、终必行之、以绝机于寻机者、使其所夸无异于我、",
      "13": "若辈乃伪使徒、行事诡谲、貌为基督使徒、",
      "14": "原无足怪、盖撒但亦貌为光明之使、",
      "15": "其役貌为义役、非大事也、其报必依其所行、○",
      "16": "我复有言、人勿以我为愚、若然、仍当以愚纳我、俾我稍以自夸、",
      "17": "此言、非主命也、乃若愚者自信而夸、",
      "18": "既有多人依形躯而夸、则我亦夸矣、",
      "19": "尔既为智、于愚者则欣然容之、",
      "20": "人若仆尔、噬尔、虏尔、侮尔、批尔、尔则容之、",
      "21": "我言此、乃卑己、如尝懦弱、但人所毅然、我亦毅然、斯言有若愚也、",
      "22": "彼希伯来人乎、我亦然、彼以色列人乎、我亦然、彼亚伯拉罕之裔乎、我亦然、",
      "23": "彼基督之役乎、我则逾之、此言若狂、盖我多勤劳、多系狱、数被箠楚、屡濒于死、",
      "24": "受犹太人鞭者五、每四十减一、",
      "25": "杖责者三、石击者一、舟坏者三、一日夜在深海、",
      "26": "屡经跋涉、危于河、危于寇、危于同族、危于异邦、危于邑、危于野、危于海、危于伪兄弟、",
      "27": "劳而苦、屡废寝、饥而渴、屡绝食、寒而裸、",
      "28": "此外、更有日集于我者、即为诸会之虑也、",
      "29": "谁弱而我不弱乎、谁踬而我心不如焚乎、",
      "30": "我若必夸、则夸我弱、",
      "31": "永颂之上帝、主耶稣之父、知我不诳、",
      "32": "在大马色亚哩达王之邑宰、严守其城以捉我、",
      "33": "我乃自牖、以筐缒垣而脱之、"
    },
    "12": {
      "1": "我自夸固无益、不得已也、惟言主之显象启示耳、",
      "2": "我识一人宗基督者、十四年前、见摄至三重天、或于身、或不于身、我不知、上帝知之、",
      "3": null,
      "4": "又知若人见摄至乐园、闻莫能言之言、人所不宜道者、或于身、或不于身、我不知、上帝知之、",
      "5": "我为若人夸、不为己夸、惟夸我弱、",
      "6": "即夸亦不为愚、以我所言者真也、但我自戒、恐人拟我、过其所见所闻于我者、",
      "7": "且以启示莫大之故、恐我自高过甚、加刺于我身、即撒但之役击我、免我自高过甚也、",
      "8": "我为此求主者三、使之去我、",
      "9": "主曰、吾之恩、于尔足矣、吾之能、于弱者而成全之、故我欣然、宁夸我弱、使基督之能庇我也、",
      "10": "我为基督、以荏弱、凌辱、空乏、窘逐、厄穷为喜、盖我弱时则强焉、○",
      "11": "我为愚矣、缘尔逼我、盖我当为尔所举、我虽不足数、而不亚于至大使徒、",
      "12": "我为使徒之证、即以恒忍、行异迹奇事殊能于尔中、",
      "13": "尔何事不及他会耶、惟我不累尔而已、此不韪、请恕我、○",
      "14": "今我欲就尔者三、亦不累尔、以我所求者尔也、非尔所有也、盖子不必为亲蓄、乃亲为子焉、",
      "15": "我为尔灵、欣然委身尽己矣、我愈爱尔、而愈鲜见爱乎、",
      "16": "或云我虽不累尔、而以诡计取尔、",
      "17": "夫我遣人就尔、岂因之赚尔乎、",
      "18": "我劝提多就尔、亦遣一兄弟偕之、提多岂赚尔乎、我侪非同一神、而履一迹乎、○",
      "19": "尔尚意我向尔自诉、然我在基督中上帝前而言也、爱友乎、所言悉以建尔、",
      "20": "我恐至时、见尔不副我所望、而尔见我亦不副尔所望、或有争鬬、媢嫉、忿怒、朋党、毁谤、隐刺、妄夸、混乱、",
      "21": "又恐我再至时、上帝卑我于尔前、我将为彼干罪诸人、未改悔其污秽淫乱邪侈之行者而忧也、"
    },
    "13": {
      "1": "我将三就尔、证以二三人之口、而所言悉定、",
      "2": "昔我先言之、今虽暌违、仍先言之、如二次觌面时然、即告彼素干罪者、及其余人、迨我复来、必不恕之、",
      "3": "盖尔乃求基督由我而言之据、夫基督向尔非弱也、乃于尔衷有能也、",
      "4": "昔彼因弱被钉十架、然由上帝之能而生、我侪亦与之俱弱、然由上帝向尔之能、必将与之俱生、",
      "5": "尔宜自审止于信否、亦宜自验、岂不自知耶稣基督在尔衷乎、否则尔为见弃者矣、",
      "6": "我冀尔知、我侪非见弃者、",
      "7": "我求上帝、俾尔所行无恶、非欲显我见纳、惟欲尔为善、虽视我如见弃者亦可、",
      "8": "盖我侪不能拒真理、乃辅真理、",
      "9": "我弱而尔强、我则喜、所求者尔之完全也、",
      "10": "我暌违时书此、俾晤对时无事严厉、依主赐我之权以建立、非倾覆也、○",
      "11": "余则问诸兄弟安、愿尔完全安慰、同心辑和、则仁爱平康之上帝必偕尔、",
      "12": "宜接吻维圣、互相问安、",
      "13": "诸圣徒问尔安、",
      "14": "愿主耶稣基督之恩、上帝之爱、圣神之感通、偕尔众焉、"
    }
  },
  "Gal": {
    "1": {
      "1": "保罗为使徒、非本诸人、亦非由人、乃由耶稣基督、及自死而起之之父上帝也、",
      "2": "与偕我之诸兄弟、书达加拉太诸会、",
      "3": "愿恩惠平康、由父上帝、及我主耶稣基督归尔、",
      "4": "耶稣为我罪捐己、拯我脱此恶世、乃依我父上帝旨也、",
      "5": "愿荣归之、爰及世世、阿们、○",
      "6": "上帝以基督恩召尔、我怪尔离之若此之速、而别从福音、",
      "7": "此非福音也、乃扰尔者、欲纷更基督福音耳、",
      "8": "或我侪、或天使、若宣福音于尔、异乎我所宣者、则宜见诅、",
      "9": "我昔言之、今复言之、若有人宣福音于尔、异乎尔所受者、则宜见诅、",
      "10": "今我欲取信于人乎、抑欲取信于上帝乎、或求悦于人乎、若仍悦人、则非基督仆矣、○",
      "11": "我告兄弟、我所宣之福音、非徇人也、",
      "12": "盖我非受之于人、亦未学之、乃由耶稣基督之启示、",
      "13": "尔闻我昔在犹太教所行者、窘逐上帝会实甚、而残贼之、",
      "14": "且于犹太教有所进益、超越同族之年相若者多人、于我列祖遗传、尤为热衷、",
      "15": "然自母胎甄别我、以恩召我之上帝、",
      "16": "乐以其子启示我衷、使宣之于异邦、我即不谋于有血气者、",
      "17": "亦不上耶路撒冷、见先我为使徒者、乃往亚拉伯、后返大马色、○",
      "18": "越三载、乃上耶路撒冷访矶法、与之同居旬有五日、",
      "19": "其余使徒、除主之弟雅各、皆未之见、",
      "20": "今书与尔者、于上帝前无诳也、",
      "21": "厥后、我入叙利亚基利家境、",
      "22": "在犹太属基督之诸会、尚未谋面、",
      "23": "第闻素窘逐我侪者、今宣昔所残贼之道、遂因我而荣上帝焉、",
      "24": null
    },
    "2": {
      "1": "越十四年、我与巴拿巴复上耶路撒冷、亦携提多、",
      "2": "乃依启示而往、且以我在异邦所宣福音告之、惟私陈于有令闻者、免我前后奔驰为徒然也、",
      "3": "偕我之提多、希利尼人也、未尝强之受割、",
      "4": "因有私引之伪兄弟潜入、窥我侪于基督耶稣所得之自由、欲仆我侪、",
      "5": "我未尝一时服而让之、为使福音之真、恒存尔中、",
      "6": "至于有名望者、无论何如人、与我无涉、盖上帝不以貌视人、彼有名望者、无所增益于我、",
      "7": "反乎此、既见主托我宣福音于未受割者、亦犹托彼得宣于已受割者、",
      "8": "盖感彼得为使徒于受割者、亦感我为使徒于异邦、",
      "9": "且知赐我之恩、雅各矶法约翰、人所视为柱石者、则施右手相交之礼、于我及巴拿巴、俾适异邦而彼往受割者、",
      "10": "惟欲我侪顾念贫者、我亦殷勤为是也、○",
      "11": "然矶法至安提阿、我面诤之、以其干咎也、",
      "12": "盖有自雅各来者、未至时、彼与异邦人同食、及至、则退而自别、畏受割者也、",
      "13": "其余之犹太人、亦相率为伪、甚至巴拿巴亦受其诱、而效尤焉、",
      "14": "我见其行不端、不依福音之真、遂于众前语之曰、尔犹太人也、所行既如异邦人、非如犹太人、胡为强异邦人如犹太人乎、",
      "15": "夫我侪本犹太人、非异邦罪人、",
      "16": "既知人之见义、非由行律、乃由信耶稣基督、则信乎耶稣基督、俾由信而见义、不由行律、盖无人由行律而见义也、",
      "17": "我侪于基督而求见义、仍不免为罪人、则基督岂为罪之役乎、非也、",
      "18": "我若复建素所毁者、则自表为干律者矣、",
      "19": "盖我由律已死于律、致得生于上帝、",
      "20": "我已与基督同钉十架、而我尚生、非我也、基督生于我中也、今我生于形躯者、乃因信而生、即信上帝子爱我而为我捐己者也、",
      "21": "我不虚上帝之恩、盖义若由律、则基督之死为徒然矣、"
    },
    "3": {
      "1": "愚哉加拉太人、谁蛊惑尔乎、耶稣基督之钉十架、已明著于尔目前矣、",
      "2": "我试问尔、尔受圣神、由行律乎、抑由闻而信乎、",
      "3": "尔若是之愚乎、尔始之以圣神、今乃成之以形躯乎、",
      "4": "尔徒受若许之苦乎、果徒然乎、",
      "5": "夫施尔以圣神、且行异能于尔中者、由行律乎、抑由闻而信乎、",
      "6": "如亚伯拉罕信上帝、遂视为义以归之、",
      "7": "尔宜知之、凡由乎信者、乃亚伯拉罕之裔也、",
      "8": "且经豫知、上帝将使异邦由信见义、遂豫宣福音于亚伯拉罕云、诸邦将缘尔获福、",
      "9": "是由乎信者、得与有信之亚伯拉罕同获福矣、",
      "10": "凡由行律者皆服诅、记有之、不恒于律之所载而悉行者见诅、",
      "11": "无人于上帝前、因律见义也、明矣、盖义者将由信而生、",
      "12": "夫律非本乎信、惟行之者于斯而生也、",
      "13": "基督已赎我侪脱律之诅、以其为我侪服诅、记有之、凡悬于木者见诅也、",
      "14": "致亚伯拉罕之福在基督耶稣者、临及异邦、俾我侪由信而得所许之圣神、○",
      "15": "兄弟乎、我依常情而言、人之约既定、则无得增减之、",
      "16": "夫所许者、乃指亚伯拉罕及其裔而言、不曰诸裔、如指多人、惟指一人、且曰尔裔、即基督也、",
      "17": "我谓上帝豫立之约、非四百三十年后之律所能废、使所许者为虚、",
      "18": "若嗣业由律、则不复由许、但上帝曾以许赐之亚伯拉罕矣、",
      "19": "然则律何为耶、乃为罪而设、待受许之裔至、且由天使于中保之手而订、",
      "20": "夫中保非一人之中保、惟上帝乃一也、",
      "21": "然则律与上帝之许相反乎、非也、若赐以能致生之律、则义诚由律矣、",
      "22": "但经囿万有于罪中、俾所许由信耶稣基督而赐诸信者、○",
      "23": "然信未著之先、我侪拘守律下、且为所囿、以俟信之将显焉、",
      "24": "如是、律为我侪之塾师、引就基督、俾由信而见义、",
      "25": "但信既著、不复在塾师之下矣、",
      "26": "盖尔曹由信、咸为上帝子、即赖基督耶稣也、",
      "27": "凡受洗归基督者、已衣基督也、",
      "28": "无分犹太希利尼、为奴自主、或男或女、盖尔曹于基督耶稣中、皆为一也、",
      "29": "若属基督、则为亚伯拉罕裔、依所许而为嗣子矣、"
    },
    "4": {
      "1": "我谓嗣子虽为全业之主、童蒙时无异于仆、",
      "2": "服于保傅及家宰、待父所定之期、",
      "3": "我侪童蒙时、亦役于斯世之小学、",
      "4": "届期、上帝遣其子、由女而生、在于律下、",
      "5": "以赎律下之人、使我侪得为子之分、",
      "6": "既为子、上帝遣厥子之神、入我侪之心、呼曰、阿爸父也、",
      "7": "如是、尔不复为仆、乃为子也、既为子、则由上帝而为嗣矣、○",
      "8": "昔尔不识上帝、役于本非神者、",
      "9": "今既知之、更为上帝所知、何反向劣弱空乏之小学、复欲为之役乎、",
      "10": "尔乃守日月节年、",
      "11": "我为尔惧、恐我为尔徒劳矣、○",
      "12": "兄弟乎、我求尔如我、盖我已如尔、尔未尝枉我、",
      "13": "尔知我昔以形躯之弱、宣福音于尔、",
      "14": "且我形躯有所试尔、而尔不之嫌、不之弃、乃接我如上帝之使、如基督耶稣、",
      "15": "尔当时之禧庆安在、我为尔证、若能为之、即抉目予我、亦所愿也、",
      "16": "然则我以真理告尔、反成仇乎、",
      "17": "夫彼为尔热衷、非善也、乃欲间尔、使尔为彼热衷、",
      "18": "凡于善事而热衷、斯为善、不独我与尔同在时也、",
      "19": "小子乎、我复为尔劬劳、待基督成形于尔衷、",
      "20": "今我欲偕尔而易我言、盖我为尔游移也、○",
      "21": "尔愿服律者其告我、尔不闻律乎、",
      "22": "记有之、亚伯拉罕有二子、一婢出、一自由者出、",
      "23": "婢所出者、依形躯而生、自由所出者、乃由应许、",
      "24": "斯为寓言、盖二女乃二约、一出自西乃山、所生者为仆、夏甲是也、",
      "25": "夫夏甲者、乃亚拉伯之西乃山、犹今之耶路撒冷也、盖彼与其诸子为仆、",
      "26": "惟在上之耶路撒冷乃自由、我众之母也、",
      "27": "记有之、不妊不产者宜喜乐、未劬劳者宜欢呼、盖茕独者较有夫者、子更多也、",
      "28": "兄弟乎、我侪如以撒、因应许而为子、",
      "29": "昔依形躯而生者、窘逐依圣神而生者、今亦如是、",
      "30": "然经云何、曰、逐婢及其子、盖婢之子、不得与自由者之子共嗣业也、",
      "31": "兄弟乎、我侪非婢之子、乃自由者之子也、"
    },
    "5": {
      "1": "基督既释我侪、而得自由、故宜坚立、勿再负为仆之轭、",
      "2": "我保罗语尔、若受割、则基督于尔无益、",
      "3": "我复证之、凡受割者、宜行全律、",
      "4": "尔欲由律见义者、乃绝于基督、而陨于恩矣、",
      "5": "盖我侪以神由信、而待所望之义、",
      "6": "于基督耶稣中、或割或否、皆无益、惟以爱而行之信有益、",
      "7": "昔尔所趋者善矣、谁阻尔不顺真理乎、",
      "8": "其所劝导、非出于召尔者、",
      "9": "少许之酵、发全团矣、",
      "10": "我缘主深信尔无异志、但扰尔者、不论何人、必服其鞫、",
      "11": "兄弟乎、若我尚宣割礼、何至犹见窘逐乎、若然、则十架之窒碍已泯矣、",
      "12": "彼乱尔者、何若自阉为愈也、○",
      "13": "兄弟乎、尔蒙召得自由、然勿以自由为形躯之机、惟以爱相供役、",
      "14": "盖全律一言以蔽之、曰爱邻如己、",
      "15": "若尔相吞噬、恐相沦亡、尔其慎之、○",
      "16": "我故谓尔当依圣神而行、则不纵形躯之欲、",
      "17": "盖形躯之欲御乎神、神御形躯、二者相敌、俾尔不行其所欲行、",
      "18": "尔若为神所导、则不在律下矣、",
      "19": "夫形躯之行、乃显然者、即淫乱、污秽、邪侈、",
      "20": "拜像、巫术、结仇、争鬬、忌恨、忿怒、衅隙、朋党、异端、",
      "21": "媢嫉、沈湎、荒宴等类、今我告尔、如昔所言、凡行此者、必不得承上帝国也、",
      "22": "惟圣神之果、乃仁爱、喜乐、和平、恒忍、慈惠、良善、忠信、",
      "23": "温柔、节制、如此者、无律禁之、",
      "24": "且属基督耶稣者、已以形躯及其情欲、钉于十架矣、○",
      "25": "我侪若依圣神而生、宜依圣神而行、",
      "26": "勿尚虚荣、相激相嫉、"
    },
    "6": {
      "1": "兄弟乎、若人偶蹈愆尤、尔曹属圣神者、宜以温柔之心规正之、且宜自顾、恐亦见试、",
      "2": "宜互相任劳、以尽基督之律、",
      "3": "无而为有者、是自欺也、",
      "4": "宜各验己行、则所夸者在己、不在他人、",
      "5": "盖必各任己任也、○",
      "6": "学道者、宜以财物供教者、",
      "7": "勿受惑、上帝不受侮也、盖所播者为何、所获者亦为何、",
      "8": "播于形躯者、将由形躯而获败坏、播于圣神者、将由圣神而获永生、",
      "9": "宜行善勿倦、若不颓惫、届期将获矣、",
      "10": "设或有机、则宜行善于众、而于信者之家为尤切、○",
      "11": "视我达尔之手书、字体何其大也、",
      "12": "凡欲以形躯矜饰者、强尔受割、特恐为基督之十架受窘逐耳、",
      "13": "盖彼受割者、己不守律、惟欲尔受割、致彼因尔形躯而夸、",
      "14": "然我无所夸、惟夸我主耶稣基督之十架耳、由是、世于我已钉十架、我于世亦然、",
      "15": "盖受割与否、皆无足重、惟新造者而已、",
      "16": "凡依此准绳而行者、愿平康矜恤临之、暨上帝之以色列民焉、○",
      "17": "今而后人毋扰我、盖我身佩耶稣之印记也、○",
      "18": "兄弟乎、愿我主耶稣基督之恩在尔衷、阿们、"
    }
  },
  "Eph": {
    "1": {
      "1": "由上帝旨、为基督耶稣使徒保罗、书达以弗所诸圣徒、及忠信于基督耶稣者、",
      "2": "愿恩惠平康、由我父上帝、及主耶稣基督归尔、○",
      "3": "祝颂上帝、我主耶稣基督之父、曾由基督、祝我以在天属神之诸福、",
      "4": "即如创世之先、由基督选我侪、俾在其前圣而无玷、",
      "5": "依厥善旨、以爱豫定我侪、由耶稣基督得为其子、",
      "6": "致赞其恩之荣、即于其爱子中乐赐我侪者、",
      "7": "我侪于彼因其血而得赎、即罪之赦、依上帝洪恩也、",
      "8": "此恩、乃上帝以诸智诸识溢于我者、",
      "9": "示我以厥旨之奥秘、循其善意、乃于彼中所定者、",
      "10": "迨期满时、在天在地之万有、悉统一于基督、",
      "11": "我侪于彼亦得为业、乃依己旨行万事者所豫定、",
      "12": "致使其荣、因我侪先于基督有望者、得颂赞焉、",
      "13": "尔于彼既闻真道、即救尔之福音、且信之、则受所许圣神之印、",
      "14": "此乃我侪嗣业之质、迨上帝之业见赎、其荣则得颂赞、",
      "15": "故我闻尔于主耶稣之信、向诸圣徒之爱、",
      "16": "则为尔感谢不已、祈祷时常念及尔、",
      "17": "俾我主耶稣基督之上帝、有荣之父、赐尔明智与启示之灵、以识上帝、",
      "18": "心目克明、俾知尔蒙其召所望何如、彼于诸圣徒之业、其荣之丰富何如、",
      "19": null,
      "20": "且于我诸信者、其能之浩大何如、乃依其能力运行于基督中、即自死起之之时、使坐其右于天、",
      "21": "超乎诸执政者、秉权者、有能者、宰治者、及凡有名者、不第今世、亦在来世、",
      "22": "且服万有于其足下、使为万有之首于教会、",
      "23": "教会为其体、乃充乎万有者之所充也、"
    },
    "2": {
      "1": "且尔曹素以罪愆而死、",
      "2": "从斯世之俗而行、服在空乘权之君、即今运行于悖逆者之灵、",
      "3": "我侪亦尝出入其中、徇形躯之情、行身心之欲、本为服怒之辈、如他人然、",
      "4": "但上帝富有矜恤、以浩大之爱爱我、",
      "5": "于我侪因过而死时、偕基督而苏我、尔之得救、乃由恩耳、",
      "6": "且于基督耶稣、使我侪与之同起、亦同坐于天、",
      "7": "致由彼所施我侪之慈惠、彰其厚恩于后世焉、",
      "8": "盖尔以恩得救、由信非由己、乃上帝所赐也、",
      "9": "非由乎行、免人自矜、",
      "10": "盖我侪乃上帝之工、受造于基督耶稣中、致行善行、乃上帝所豫定、使我侪行之者也、○",
      "11": "故当记忆、尔昔以形躯为异邦人、彼于形躯由人手所谓割者、谓尔为无割者、",
      "12": "当时尔与基督相隔、与以色列民相异、外乎应许诸约、无有所望、在世无有上帝、",
      "13": "今则于基督耶稣、尔曹素为远者、以基督血而得近、",
      "14": "彼为我侪之和、毁其间之藩篱、使二者为一、",
      "15": "且于其形躯废厥仇雠、即诫命之律载于条例者、致于彼中、以二者造一新人而致和、",
      "16": "又以十架诛厥仇雠、联二者为一体、复和于上帝、",
      "17": "遂来宣和平于尔远者及近者、",
      "18": "盖我二者由彼、因一神而谒父、",
      "19": "如是、尔曹不复为外人、为客旅、乃与圣徒同籍、为上帝之眷属、",
      "20": "建于使徒先知之基、基督耶稣为屋隅之首石、",
      "21": "诸宇于彼中结构、渐成主之圣殿、",
      "22": "尔曹亦共被建、为上帝之居所、藉圣神而居焉、"
    },
    "3": {
      "1": "缘此、我保罗因尔异邦人、为基督耶稣之囚、",
      "2": "若尔闻上帝为尔之故、赐我颁恩之职、",
      "3": "我由启示得识奥秘、如前所略书者、",
      "4": "尔曹读之、可知我洞悉基督之奥秘、",
      "5": "先世未尝示人、今则以神启示圣徒及先知矣、",
      "6": "即异邦人同为嗣子、同其肢体、且由福音共与所许、在基督耶稣中者、",
      "7": "我为福音之役、乃依上帝所赐之恩、此恩乃依其能之功用而赐我也、",
      "8": "我在圣徒中、乃微之又微者、尚蒙此恩、俾以基督莫测之富有、宣诸异邦、",
      "9": "令众咸知此颁布之奥秘、即历世隐于创造万有之上帝者、",
      "10": "致在天诸执政者、操权者、今由教会知上帝智备万殊、",
      "11": "乃依其永旨、在我主基督耶稣中所定者、",
      "12": "于彼也、我侪由信而果敢、毅然而谒上帝、",
      "13": "故我求尔、勿以我为尔受难而疲惫、斯乃尔荣、○",
      "14": "缘此、我屈膝于父前、",
      "15": "即在天在地诸家、所由得名者、",
      "16": "求依其荣之富有、俾由厥神、以其能而刚健乃衷、",
      "17": "致基督因信而居尔心、使尔根基于爱、",
      "18": "得与诸圣徒克识其长阔高深、",
      "19": "且知基督莫测之爱、得乎上帝所充者而充焉、○",
      "20": "夫上帝能行者、越乎我侪所求所思、依其运行于我侪之能也、",
      "21": "愿在教会、亦在基督耶稣、以荣归之、永世靡暨、阿们、"
    },
    "4": {
      "1": "故我为主被囚者劝尔、所行宜称乎所蒙之召、",
      "2": "悉以谦逊、温柔恒忍、以爱相恕、",
      "3": "以和平相维系、务守圣神之合一、",
      "4": "体一、神一、如尔蒙召之望为一、",
      "5": "主一、信一、洗一、",
      "6": "上帝一、为众人之父、超乎众、贯乎众、在众中者也、",
      "7": "然我侪蒙恩、各依基督所赐之量、",
      "8": "故曰、其上升时、则俘所虏、而颁赉于人、",
      "9": "夫既云上升、岂非曾降于地下乎、",
      "10": "降者即高升于诸天、以充万有者也、",
      "11": "其所赐者、有使徒、先知、宣道者、及牧师、教师、",
      "12": "为欲成全圣徒、致役事之工、建基督之体、",
      "13": "以至我众合一于信、及识上帝子、得为成人、造乎基督充溢之量、",
      "14": "致不复为童稚、荡漾于诸教之风、受人诡谲欺惑之术、",
      "15": "惟须居爱崇实、万事渐长于彼、彼乃元首、即基督也、",
      "16": "由彼全体结构联络、百节相承、各依其功用而运动、俾之滋长、而自建于爱、○",
      "17": "故我言之、且缘主切言之、尔之所行、毋复志意虚妄、如异邦人然、",
      "18": "彼心思蒙昧、外乎上帝之生、因其无知而心顽也、",
      "19": "既失其良、徇于邪侈、贪行诸污、",
      "20": "尔学基督则不然、",
      "21": "尔果闻之、且依耶稣之真、由之受教、",
      "22": "尔于夙习之行、宜脱旧人、即以欺罔之欲、而自败者、",
      "23": "心志亦宜更新、",
      "24": "且衣以新人、乃肖上帝、由真理之圣与义而造者也、○",
      "25": "故当去诳、与人言皆以其诚、盖我侪互相为肢也、",
      "26": "怒勿干罪、勿衔怒至日落、",
      "27": "勿与魔以间、",
      "28": "窃者勿复窃、宁服劳、手作善工、得以济乏、",
      "29": "秽言勿出口、惟于人之所需、以善言建之、致恩及听者、",
      "30": "勿贻上帝之圣神忧、尔乃由之受印、以至赎日者、",
      "31": "凡荼毒、忿怒、怨恨、喧哗、讪谤、并诸暴很、宜悉去之、",
      "32": "彼此仁慈、矜恤、赦宥、如上帝由基督赦宥尔也、"
    },
    "5": {
      "1": "故尔当效上帝、如爱子然、",
      "2": "又当以爱而行、如基督爱我侪、为之舍己、为供为祭、献于上帝、以为馨香、",
      "3": "惟淫乱及污秽贪婪、尔中言之亦不可、乃圣徒所宜也、",
      "4": "淫词、浮言、戏谑、皆非所宜、宁祝谢耳、",
      "5": "盖尔诚知淫者、污者、及贪婪与拜像同者、皆不得嗣业于基督、暨上帝之国、",
      "6": "勿为人之虚言所欺、缘此、上帝之怒、临于悖逆之人、",
      "7": "故勿与之同群、",
      "8": "尔素为暗、今宗主而为光、当如光明之人而行、",
      "9": "夫光明之实、即在诸善与义与诚也、",
      "10": "宜审主之所悦、",
      "11": "毋与无实之暗行、宁责之、",
      "12": "盖彼之隐行、言之辱矣、",
      "13": "凡事之受责者、以光而显、盖凡显者光也、",
      "14": "故曰、寐者宜寤、自死而起、基督将照尔矣、○",
      "15": "慎顾尔行、勿若无智、乃若有智、",
      "16": "宜惜光阴、时日邪慝故也、",
      "17": "勿为愚、务悉主旨、",
      "18": "勿酗酒而荡检、惟充以圣神、",
      "19": "以诗、以歌、以灵赋、互相酬答、口唱心和以向主、",
      "20": "凡事以我主耶稣基督之名、恒谢父上帝、",
      "21": "当寅畏基督、而相顺服、○",
      "22": "妇当服夫、如服主然、",
      "23": "盖夫为妇首、如基督为教会首、亦为全体之救者、",
      "24": "教会服基督、妇凡事服夫、亦宜如是、",
      "25": "夫当爱妇、如基督爱教会、为之舍己、",
      "26": "欲使之为圣、由水之洗、以道洁之、",
      "27": "立之己前、为有荣者、毫无瑕皱等疵、乃圣而无玷也、",
      "28": "如是、夫宜爱妇如己身、爱妇即爱己也、",
      "29": "从未有自恶己身者、惟保养之、煦妪之、如基督之于教会然、",
      "30": "盖我侪为其体之肢也、",
      "31": "是以人离父母、胶漆其妻、二者成为一体、",
      "32": "此奥秘大矣、我言之、乃指基督与教会也、",
      "33": "然尔曹各宜爱妇如己、妇亦宜敬畏其夫、"
    },
    "6": {
      "1": "子女当缘主顺从父母、斯乃善也、",
      "2": "敬尔父母、此为寓许之首诫、",
      "3": "俾尔畅遂、享寿于世、",
      "4": "父勿激子女之怒、惟依主之训勉、而鞠育之、○",
      "5": "仆当畏惧战栗、以忠心顺尔形躯之主、如于基督然、",
      "6": "勿第以目前服役、若取悦于人者、惟如基督之仆、由心而行上帝之旨、",
      "7": "欣然服役、如于主、非于人、",
      "8": "盖知或为仆、或自主、必各依其所行之善、受报于主、",
      "9": "主之待仆、亦当如是、勿恐吓之、盖知彼与尔之主在天、不以貌视人也、○",
      "10": "此外、当赖主及其权能而刚健、",
      "11": "衣上帝全备铠甲、克御魔之诡谲、",
      "12": "盖我侪所与战者、非血气之人、乃诸执政者、掌权者、及此暗世之君、并天际之恶灵、",
      "13": "当取上帝全备铠甲、俾克守御于艰难之日、迨诸事既成而卓然、",
      "14": "故宜屹立、腰束以诚、胸护以义、",
      "15": "以和平福音为所备之履、而著于足、",
      "16": "又取信以为盾、能悉灭恶者之火箭、",
      "17": "且取救济之冑、及圣神之剑、即上帝道也、",
      "18": "以诸祈祷吁恳、感于圣神而恒求、于此儆醒不倦、为诸圣徒祈、",
      "19": "亦为我祈、使我于启口时、毅然阐明福音之奥秘、",
      "20": "缘此、我为缧绁中之使者、俾得侃侃而言、如所当言、○",
      "21": "我所爱之兄弟推基古、乃于主为忠役者、彼将悉以我事告尔、",
      "22": "为此我特遣之就尔、令尔知我景况、且慰尔心、○",
      "23": "愿平康与爱与信、由父上帝、及主耶稣基督归尔、",
      "24": "凡于我主耶稣基督、有不朽之爱者、愿恩惠偕尔焉、"
    }
  },
  "Phl": {
    "1": {
      "1": "耶稣基督之仆保罗提摩太、书达腓立比属基督耶稣之诸圣徒、及诸监督执事、",
      "2": "愿恩惠平康、由我父上帝、及主耶稣基督归尔、○",
      "3": "我每怀念尔、则谢我上帝、",
      "4": "为尔众祈时、恒欣然而求、",
      "5": "缘尔自始迄今、共与福音、",
      "6": "我深信肇善工于尔曹者、必成之、以迄耶稣基督之日、",
      "7": "我如是念尔众、宜也、盖尔在我心、以尔于我缧绁中、及辩证福音之际、尔与我共与乎恩也、",
      "8": "我体耶稣基督之心、恋慕尔众、上帝为之证、",
      "9": "我所祈者、使尔之爱、于知识通达而愈充溢、",
      "10": "致能验至善、纯粹无疵、迄于基督之日、",
      "11": "由耶稣基督、充乎义之实、致荣与颂归于上帝、○",
      "12": "兄弟乎、我欲尔知我所遭之事、适以广福音之传、",
      "13": "致我缘基督而受之缧绁、遍扬于御营、以及各方、",
      "14": "且使宗主之兄弟、多因我缧绁、益毅然宣上帝道而无惧、",
      "15": "夫宣基督、有出于媢嫉纷争者、亦有出于善意者、",
      "16": "此则出于爱、知我之立、乃为辩福音也、",
      "17": "彼则出于树党、非诚也、欲增我缧绁之苦耳、",
      "18": "然则何如乎、无论或伪或诚、基督是宣、我则乐之、且终乐之、",
      "19": "盖我知此、由尔祈祷、及所赐耶稣基督之神、终必使我得救、",
      "20": "依我之企望、一无所愧、而毅然如常、今无论生死、惟使基督丕显于我躬、",
      "21": "盖我之生也、乃为基督、死亦有益、",
      "22": "若生于形躯、成我功果、则不知当何择也、",
      "23": "盖我迫于二者之间、欲离而与基督偕在、是为愈美、",
      "24": "但居于形躯、为尔之故为尤要、",
      "25": "既深信此、则知我必仍存、且与尔众同居、致尔进益而乐于道、",
      "26": "俾尔缘基督耶稣而夸者、因我而溢、以我复与尔同在也、",
      "27": "惟尔处世、须合乎基督之福音、使我或就尔、或离尔、得闻尔事、即尔坚立于一心一志、为福音之道而战、",
      "28": "概毋为敌所惊、其表彰也、于彼则为败亡、于尔则为救济、乃由上帝也、",
      "29": "盖因基督赐尔、不第信之、亦为之受苦、",
      "30": "尔有战争、乃如昔所见于我、今所闻于我者也、"
    },
    "2": {
      "1": "若于基督有何慰藉、于爱有何抚绥、于圣神有何感通、有何仁慈矜悯、",
      "2": "则宜同意同爱、心合志一、以充我乐、",
      "3": "概勿树党、勿尚虚荣、惟自卑、视人愈于己、",
      "4": "勿各顾己事、亦宜顾人之事、",
      "5": "以基督耶稣之心为心、",
      "6": "彼原有上帝之状、不以匹上帝为强取、",
      "7": "乃虚己取仆之状、成人之形、",
      "8": "既有人之式、又屈己、承顺至死、甚而死于十架、",
      "9": "故上帝跻之至高、锡以超乎万名之名、",
      "10": "使在天在地、及在地下者、闻耶稣之名、无膝不屈、",
      "11": "无口不称耶稣基督为主、以荣父上帝焉、○",
      "12": "爱友乎、尔素承顺、不惟于我同在时、即今暌违、益宜畏惧战栗、以成尔之救济、",
      "13": "盖尔之志与行、皆上帝循其善意、施于尔衷也、",
      "14": "尔凡所行、毋私议、毋争辩、",
      "15": "俾尔纯粹无疵、为上帝子、无瑕于邪逆之世、显为烛世之光、",
      "16": "彰明维生之道、俾我可夸于基督之日、以我所趋所劳、非徒然也、",
      "17": "若以尔信之祭祀与供奉、我被灌奠其上、我亦乐之、且与尔众同乐、",
      "18": "尔亦当乐之、且与我同乐焉、○",
      "19": "我缘主耶稣、冀速遣提摩太就尔、俾知尔事、以慰我心、",
      "20": "盖我无同心之人、诚虑尔事、",
      "21": "因众皆惟己是谋、非耶稣基督之事也、",
      "22": "尔知提摩太之征验、即与我共役于福音、犹子之于父、",
      "23": "故视我事如何、冀即遣之、",
      "24": "且我赖主、冀亦速往、",
      "25": "但我意必遣以巴弗提就尔、彼乃我之兄弟、与我同劳同伍、为尔之使、且供我所需者、",
      "26": "彼乃恋慕尔众、因尔闻其病、则忧甚、",
      "27": "彼果病濒死、上帝恤之、不惟于彼、亦于我也、免我忧而复忧、",
      "28": "是以遣之愈切、使尔复见之而喜、我忧亦少解、",
      "29": "尔宜缘主欣然纳之、且尊重如是之人、",
      "30": "盖彼因基督之工而濒死、不恤其生、以补尔事我之不逮、"
    },
    "3": {
      "1": "兄弟乎、我犹有言、宜缘主而乐、书此遗尔、我不惮烦、尔则安固、",
      "2": "务慎犬类、及行恶者、损割者、",
      "3": "盖我侪以上帝之神而崇拜、于基督耶稣而夸诩、不恃乎形躯、是乃受割者也、",
      "4": "虽然、我亦有可恃于形躯者、若他人以形躯为可恃、则我尤可恃矣、",
      "5": "我生八日而受割、属以色列裔、便雅悯支、世为希伯来人、依律则为法利赛人、",
      "6": "依热衷则窘逐教会、依律中之义、则无间然、",
      "7": "但昔于我为益者、我缘基督以之为损、",
      "8": "我诚以万事为损、因识我主基督耶稣为更美、且为彼已损失万事、视为粪土、致可得乎基督、而恒在其中、",
      "9": "非以自乎律者为己之义、乃由信基督之义、即以信而自乎上帝者、",
      "10": "俾知基督、与其复起之能、并与其苦、而效其死、",
      "11": "庶可造乎自死之复起、",
      "12": "非谓我既得既成矣、惟趋进、庶可获基督耶稣所以获我者也、",
      "13": "兄弟乎、我不以为既获、惟专一、忘乎后而奋乎前、",
      "14": "趋向标准、致得上帝自上而召之赏、在基督耶稣中者、",
      "15": "故凡我中之完人、宜怀此志、若有异志、上帝亦将以此示尔、",
      "16": "惟我侪所已及者、宜依此而行焉、○",
      "17": "兄弟乎、尔宜效我、且视依我模楷而行者、",
      "18": "盖我屡告尔、今又涕泣告尔、多有所行、与基督十架为敌者也、",
      "19": "彼以口腹为神、以己辱为荣、以世情为念、终必沦亡、",
      "20": "夫我侪之籍在天、由此我亦俟乎救者、即主耶稣基督也、",
      "21": "彼将依其能服万有归己之功用、化我侪卑贱之体、如其荣耀之体焉、"
    },
    "4": {
      "1": "是以我所爱所慕之兄弟、为我之乐、为我之冕、我所爱者乎、宜坚立于主、○",
      "2": "我劝友阿爹氏、循都基氏、宜宗主有同心、",
      "3": "又求我之真侣、助此二妇、以其昔与我及革利免、并其余之同劳、协力于福音、名录于维生之书者、○",
      "4": "宜恒乐于主、我复言之、尔其乐哉、",
      "5": "尔之温良、宜表于众、主伊迩矣、",
      "6": "概勿忧虑、惟于万事、以祈祷、吁恳、称谢、陈述所求于上帝、",
      "7": "上帝之和平、超乎人意、将于基督耶稣中、守卫尔心尔志、○",
      "8": "兄弟乎、我犹有言、凡真实、端重、公义、清洁、可爱者、可称者、或有何德何誉、尔宜念之、",
      "9": "尔所学所受、所闻所见于我者、皆宜行之、则平康之上帝必偕尔焉、○",
      "10": "我于主乐甚、因尔念我之心复萌、尔素有志于此、但乏机耳、",
      "11": "我言此、非因缺乏之故、盖我已学、随遇而安、",
      "12": "我知所以处贫贱、亦知所以处富厚、随在随事、或饱或饥、或丰或歉、我悉谙练之矣、",
      "13": "我赖增我力者、事事克为、",
      "14": "虽然、尔与我患难、善矣、",
      "15": "腓立比人乎、尔亦知于福音之始、我去马其顿时、授受之事、他会无与、惟尔而已、",
      "16": "盖我在帖撒罗尼迦时、尔遣人供我所需、一而再矣、",
      "17": "我非求赠、乃求结实繁多、以益于尔、",
      "18": "我有诸物、充溢矣、饶足矣、盖由以巴弗提受尔来物、为馨香可纳之祭、乃上帝所悦者、",
      "19": "我上帝将充裕尔之所需、依其荣之富有、在基督耶稣中者、",
      "20": "愿荣归于我父上帝、爰及世世、阿们、○",
      "21": "问安于属基督耶稣之众圣徒、偕我之诸兄弟问尔安、",
      "22": "众圣徒问尔安、该撒之家属、尤为致意、○",
      "23": "愿我主耶稣基督之恩在尔衷焉、"
    }
  },
  "Col": {
    "1": {
      "1": "由上帝旨、为耶稣基督使徒保罗、与兄弟提摩太、",
      "2": "书达歌罗西众圣徒之忠诚兄弟、在基督中者、愿恩惠平康、由我父上帝归尔、○",
      "3": "我侪恒为尔祈祷、谢上帝我主耶稣基督之父、",
      "4": "盖闻尔于基督耶稣之信、及向诸圣徒之爱、",
      "5": "因尔有望存之于天、即尔昔于福音之真道所闻者、",
      "6": "此已及尔、亦犹遍及天下、结实而增益、与在尔中无异、自尔闻之之日、而诚知上帝恩也、",
      "7": "如尔学于我所爱之同仆以巴弗、彼缘我侪为基督忠役、",
      "8": "且以尔由圣神之爱告我、○",
      "9": "故我侪自闻之之日、为尔祈祷不已、俾尔充诸灵智灵识、洞悉其旨、",
      "10": "致所行合乎主、尽悦其意、于诸善工结实、于识上帝增益、",
      "11": "又依其有荣之权力、以诸能益尔能、俾于诸事、久耐、恒忍、喜乐、",
      "12": "且谢天父、使我侪堪与诸圣徒、同得光明之业、",
      "13": "彼已拯我脱夫幽暗之权、迁于爱子之国、",
      "14": "我侪由之得赎、即罪得赦也、",
      "15": "彼乃莫能见之上帝像、为凡受造者之首生、",
      "16": "盖万有本之而造、在天在地、有形无形、或位或权、或执政者、或有能者、皆由之而造、且归之焉、",
      "17": "彼先万有、万有本之而立、",
      "18": "教会乃身、彼为首、为元始、自死而首生、致为万事倡、",
      "19": "盖父喜以诸丰盛寓于其中、",
      "20": "且由之使万有复和于己、乃以其十架之血而致和、在地在天者皆然、",
      "21": "夫尔素以恶行、为异为敌于心、",
      "22": "今因其身之死、致尔复和、维圣、无疵、无咎、荐于其前、",
      "23": "惟在尔恒于信、植基而固之、不移乎尔所闻福音之望、即宣于天下万人、我保罗为其役者也、○",
      "24": "今我缘尔受苦则喜、且为基督之身即教会、以我身补基督患难之不足耳、",
      "25": "我已立为教会之役、乃依上帝为尔所授之职、遍宣其道、",
      "26": "即历世历代所隐之奥秘、而今显于圣徒者、",
      "27": "上帝乐以此奥秘之荣之富、示之异邦、即基督在尔衷、为有荣之望也、",
      "28": "我侪宣之、以诸智劝人训人、俾得荐之、完全于基督中、",
      "29": "我亦为此勤劳、依上帝之功用而尽力、乃以其大能行于我衷者焉、"
    },
    "2": {
      "1": "盖我欲尔知、我为尔与在老底嘉之人、及凡未觌我面者、如何尽力、",
      "2": "俾其心受慰、以爱相联、颖悟充实而致富有、克知上帝之奥秘、即基督也、",
      "3": "凡智慧知识之宝藏、皆韫于彼、",
      "4": "我言此、免人以巧言诱尔、",
      "5": "盖我身虽暌违、心则偕尔、喜见尔笃信基督、秩然有序也、○",
      "6": "尔既承受主基督耶稣、亦宜由之而行、",
      "7": "且于彼也、深根而建造、坚立于信、如尔昔所受之教、而溢于祝谢焉、○",
      "8": "慎之哉、勿为人之理学虚诬所虏、即依人之遗传、世之小学、不依基督也、",
      "9": "盖上帝性体之充盛、悉寓其身、",
      "10": "彼为诸政诸权之首、尔曹亦由之而得充盛、",
      "11": "且于彼受割、非以手所行者、乃由基督之割、而革情欲之身、○",
      "12": "盖以洗礼与之同葬、亦与之同起、由于信上帝之功用、即自死而起之者也、",
      "13": "尔曹素以愆尤、与未割之情欲而死、上帝亦使尔曹与彼同苏、悉赦尔之愆尤、",
      "14": "涂抹绳我之券、即所载诸仪文以敌我者也、于焉除之、钉之十架、",
      "15": "且虏诸政诸权、明徇于众、而奏凯焉、○",
      "16": "是以勿因饮食、节期、月朔、安息日、被人拟议、",
      "17": "此皆后事之影、其形乃属基督、",
      "18": "勿容人以故作谦卑、崇拜天使、夺尔之赏、彼拘于己见、徇其情欲而自矜、",
      "19": "不固持元首、夫元首、乃全体所由、以节以维、而得资助联络、以上帝之长而长也、○",
      "20": "尔曹既与基督同死、以绝世之小学、胡为从乎世、服于仪文乎、",
      "21": "如谓勿执、勿尝、勿扪、",
      "22": "是皆依人所命所教、用之必败、",
      "23": "似有智慧之名、实以私意崇拜、故作谦卑、刻苦其身、究无所益、以克形躯之餍也、"
    },
    "3": {
      "1": "尔曹既与基督同起、宜求上焉者、即基督所在、坐上帝右、",
      "2": "故所志者、宜在上、勿在下、",
      "3": "盖尔已死、尔之生与基督共藏于上帝、",
      "4": "基督为我之生、及其显著、尔亦将共显于荣中、○",
      "5": "故当灭尔在地之肢体、即淫乱、污秽、邪情、恶欲、及贪婪、夫贪婪与拜像一也、",
      "6": "缘此、上帝之怒、临诸悖逆之人、",
      "7": "尔曹昔生于斯、亦尝出入其间、",
      "8": "今宜去一切忿怒、暴戾、很毒、谤讟、秽言、",
      "9": "彼此勿诳、以尔已脱旧人与其行、",
      "10": "而衣新人、乃日新以致知、依造之者之像、",
      "11": "在彼无分希利尼、犹太、割与不割、夷人、狄人、为奴、自主、惟基督为万有于万有之中也、○",
      "12": "尔乃上帝所选、圣而见爱者、故宜存矜悯之心、仁慈、谦逊、温柔、恒忍、",
      "13": "傥彼此有衅、则宜相容、相恕、如主恕尔然、",
      "14": "此外尚以仁爱、乃完全之维系也、",
      "15": "俾基督之和、主于尔心、尔为此蒙召为一体、亦宜感谢、",
      "16": "当以基督之道充实尔衷、智慧俱备、以诗、以歌、以灵赋、相教相戒、中心感恩、以颂上帝、",
      "17": "凡所言所行、悉宜以主耶稣名为之、且由之谢父上帝焉、○",
      "18": "妇宜服夫、是乃宗主所宜也、",
      "19": "夫宜爱妇、勿苛遇之、",
      "20": "子女宜凡事顺尔父母、是乃宗主见悦者也、",
      "21": "父勿激子女、恐其气馁、",
      "22": "仆宜凡事顺尔形躯之主、非以目前之服役、如取悦于人者、惟专诚畏主焉、",
      "23": "凡所为者、皆宜由心而行、如向主、非向人、",
      "24": "盖知嗣业之赏、由主而得、尔所事者、主基督也、",
      "25": "夫行非义者、必反受非义、而无所偏视也、"
    },
    "4": {
      "1": "主宜以公平待仆、知在天尔亦有主也、○",
      "2": "祈祷惟恒、于此儆醒而感谢、",
      "3": "且为我侪祈祷、俾上帝辟道之门、得言基督之奥秘、我为此而受缧绁也、",
      "4": "令我阐发之、如所当言、",
      "5": "尔于外人、当以智而行、光阴是惜、原文作补赎光阴",
      "6": "言惟温和、如调以盐、则知所以应对人矣、○",
      "7": "凡我之事、推基古将告尔、彼乃可爱之兄弟、于主为忠信之役、与我同为仆者、",
      "8": "缘此、我遣之就尔、俾知我事、且慰尔心、",
      "9": "并偕阿尼西母、彼乃忠信可爱之兄弟、尔之同侪也、二人将以斯地之事、悉告于尔、○",
      "10": "我同囚之亚里达古、及巴拿巴之甥马可、俱问尔安、论此马可、尔已受命、彼若就尔、当接纳之、",
      "11": "并有耶数、又名犹十都者、亦问尔安、是皆受割者、惟此三人为上帝国与我同劳、而慰我心焉、",
      "12": "尔之同侪、基督耶稣之仆以巴弗、问尔安、彼恒为尔竭力祈祷、使尔树立成全、得悉上帝之旨、",
      "13": "彼为尔曹、及在老底嘉希拉波立之众、厥劳甚多、我可为之证也、",
      "14": "可爱之医士路加、及底马问尔安、",
      "15": "尔宜问在老底嘉诸兄弟、与宁法及其家中之会安、",
      "16": "此书既读于尔中、亦令读于老底嘉之会、而尔亦读来自老底嘉之书、",
      "17": "寄语亚基布、慎其所受于主之职而尽之、○",
      "18": "我保罗手书问尔安、宜念我之缧绁、愿恩惠偕尔焉、"
    }
  },
  "1Ts": {
    "1": {
      "1": "保罗、西拉、提摩太、书达帖撒罗尼迦之会、在父上帝及主耶稣基督中者、愿恩惠平康归尔 、○",
      "2": "我侪为尔众恒谢上帝、祈祷间念及尔、",
      "3": "于我父上帝前、恒念尔之以信而行、以爱而劳、以望我主耶稣基督而忍、",
      "4": "上帝所爱之兄弟、我知尔蒙选矣、",
      "5": "因我之福音达尔、不第以言、乃以能、以圣神、且以充实之信、尔亦知我侪在尔中为尔为何如人、",
      "6": "且尔效我侪、亦效主、于多难中、以圣神之乐而受道、",
      "7": "致为在马其顿亚该亚诸信者之模楷、",
      "8": "盖主之道、自尔声闻于外、不第于马其顿亚该亚、且尔于上帝之信、随在播扬、我侪无庸有言、",
      "9": "盖彼自言、我如何入于尔中、尔如何弃像而归上帝、以事生且真之上帝、",
      "10": "俟其子自天降临、即其自死起之耶稣、拯我侪脱将来之震怒者也、"
    },
    "2": {
      "1": "兄弟乎、尔知我侪昔入尔中、非徒然也、",
      "2": "我侪于腓立比受苦受辱、乃尔所知、然赖我上帝、在窘迫中与尔侃侃言上帝之福音、",
      "3": "盖我之劝诲、非出于谬、非出于污、非以诡谲、",
      "4": "惟上帝既鉴我、福音是托、遂如是而言、非悦乎人、乃悦乎鉴我心之上帝也、",
      "5": "我侪从无谄谀、乃尔所知、亦未掩饰贪婪、上帝为之证、",
      "6": "虽为基督使徒、可令人崇敬、然未求荣于尔、亦未求荣于人、",
      "7": "惟温柔于尔中、犹乳媪煦妪其子、",
      "8": "我侪既如是恋慕尔、愿予尔者、不第上帝之福音、亦己之生命、因尔为我所深爱也、",
      "9": "兄弟乎、尔念我劳苦、昼夜操作、免累尔中一人、以宣上帝福音于尔、",
      "10": "我侪向尔信者所行、如何以圣以义、无疵可摘、尔与上帝证之、",
      "11": "尔亦知我侪如何视尔各人、劝勉、安慰、指证、犹父之于子、",
      "12": "致尔行合乎上帝、即召尔入其国、而与其荣者也、○",
      "13": "是以我谢上帝不辍、因尔由我闻上帝道而纳之、非如人道、乃上帝道、是诚上帝道运行于尔信者之中也、",
      "14": "兄弟乎、尔尝效犹太属基督耶稣之上帝会、以尔受苦于同族、犹彼于犹太人也、",
      "15": "犹太人杀主耶稣及诸先知、又窘逐我侪、不悦于上帝、且敌众人、",
      "16": "禁我侪语于异邦人、使之得救、常盈厥罪、而震怒临之、至乎其极矣、○",
      "17": "兄弟乎、我侪暂违尔、乃以面、非以心、殷勤益切、甚愿见尔、",
      "18": "故我保罗一再欲就尔、而撒但阻我、",
      "19": "夫我侪所望所乐、及所夸之冕为何、非尔于我主耶稣降临时、得在其前乎、",
      "20": "盖尔乃我之荣、我之乐也、"
    },
    "3": {
      "1": "故我不能复忍、愿独留于雅典、",
      "2": "遣我兄弟提摩太、于基督福音为上帝役者、以坚尔曹、为尔之信而慰尔、",
      "3": "免有人为诸苦所摇、盖尔自知分定于此也、",
      "4": "我偕尔时、豫告我侪将受难、后果如是、尔所知也、",
      "5": "缘此、我不能复忍、遣人欲知尔信、恐为试者所惑、而我徒劳、",
      "6": "今提摩太自尔返、报我嘉音、言尔之信与爱、且常缅怀我、切愿见我、如我于尔然、",
      "7": "兄弟乎、故我于诸颠沛患难中、因尔之信而受慰、",
      "8": "尔若坚立主中、我则生矣、",
      "9": "我在上帝前、为尔所乐之乐、将何以答谢上帝乎、",
      "10": "昼夜切求、愿见尔面、以补尔信之不逮、○",
      "11": "愿我父上帝、与我主耶稣、导我以坦途就尔、",
      "12": "又愿主俾尔之相爱、益而充之、且及于众、如我于尔然、",
      "13": "致坚尔心、圣而无间、在我父上帝前、于我主耶稣偕其诸圣者而临之时焉、"
    },
    "4": {
      "1": "兄弟乎、我犹有言、因主耶稣、求尔劝尔、依尔素受于我者、当如何而行、悦乎上帝、既行之、则宜增益之、",
      "2": "尔知我由主耶稣以何诫授尔、",
      "3": "夫尔成圣戒淫、乃上帝之旨、",
      "4": "欲尔各知以圣以尊、自安其室、",
      "5": "毋纵欲、犹不识上帝之异邦人、",
      "6": "勿逾闲、欺乃兄弟、凡如此者、主必报之、如我昔所告尔而证之也、",
      "7": "盖上帝召我、非致污、乃成圣、",
      "8": "故拒之者非拒人、乃拒赐圣神之上帝也、○",
      "9": "至于爱兄弟、无庸书以示尔、因尔自受教于上帝、而相爱矣、",
      "10": "且行于遍马其顿之兄弟、但我劝尔、宜增益之、",
      "11": "又当恬静是务、己事是图、手自操作、一如我命、",
      "12": "俾正尔行以向外人、致无匮乏、○",
      "13": "兄弟乎、至于已寝者、我不欲尔不知、免尔忧伤、如无望者然、",
      "14": "若信耶稣死而复起、则宗耶稣而寝者、上帝亦将引与俱来、",
      "15": "我以主言告尔、迨主临时、我侪之生存者、不先乎已寝者、",
      "16": "盖主将以大呼、与天使长之声、及上帝之角、自天而降、则宗基督而死者必先起、",
      "17": "厥后我侪之生存者、将偕彼众见摄于云际、迎主于天空、遂与主永偕矣、",
      "18": "故尔宜以此言相慰也、"
    },
    "5": {
      "1": "兄弟乎、论及时期、无庸书以示尔、",
      "2": "盖尔详知、主之日至、如夜间之盗、",
      "3": "人方谓平康稳固、灭亡突及之、如产难之及于妊妇、而莫能避也、",
      "4": "兄弟乎、尔非在暗中、致是日如盗袭尔、",
      "5": "尔皆为属光之人、属昼之人、我侪不由于夜、或于暗也、",
      "6": "勿如众寝、宜儆醒节制、",
      "7": "盖寝者寝于夜、醉者醉于夜、",
      "8": "但我侪既属昼、则宜节制、以信与爱为胸镜、以得救之望为兜鍪、",
      "9": "上帝豫定我侪、非致于怒、乃由我主耶稣基督而得救、",
      "10": "彼为我死、使我或寤或寝、偕彼而生、",
      "11": "故宜彼此劝慰、互相建立、如尔所行、○",
      "12": "兄弟乎、我求尔、凡在尔中勤劳、且为主治尔警尔者、尔其识之、",
      "13": "因其所为、深爱而极重之、亦当彼此和辑、",
      "14": "我劝兄弟、妄者警之、怯者励之、弱者扶之、宽以待众、",
      "15": "慎勿以恶报恶、惟彼此恒趋于善、且及于众、",
      "16": "喜乐靡暨、",
      "17": "祈祷不辍、",
      "18": "凡事感谢、此乃上帝之旨、由基督耶稣及于尔者也、",
      "19": "毋熄圣神、",
      "20": "毋藐豫言、",
      "21": "考验诸事、惟善是执、",
      "22": "诸恶是戒、○",
      "23": "愿平康之上帝、使尔纯圣、保全尔灵与心与身、于我主耶稣基督降临之日、悉无可责、",
      "24": "召尔者乃诚、必践其言、○",
      "25": "兄弟乎、为我侪祈祷、○",
      "26": "宜接吻惟圣、问诸兄弟安、",
      "27": "我因主命尔、读此书于诸兄弟、○",
      "28": "愿我主耶稣基督之恩偕尔曹、"
    }
  },
  "2Ts": {
    "1": {
      "1": "保罗、西拉、提摩太、书达帖撒罗尼迦之会、在我父上帝及主耶稣基督中者、",
      "2": "愿恩惠平康、由父上帝、及主耶稣基督归尔、○",
      "3": "兄弟乎、我为尔恒谢上帝、宜也、因尔之信弥长、彼此之爱益增、",
      "4": "致我侪于上帝诸会、以尔为夸、缘尔在窘逐苦难中之忍与信也、",
      "5": "此乃上帝义鞫之表、视尔宜乎其国、即尔为之受苦者、",
      "6": "盖以苦报夫苦尔者、以偕我之安报尔受苦者、乃上帝之义也、",
      "7": null,
      "8": "迨主耶稣偕其有能之天使、于火焰中自天显见、报夫不识上帝、不顺我主耶稣之福音者、",
      "9": "彼将受刑、永灭于主、及其大能之荣前、",
      "10": "在主降临之日、于诸圣者而得荣、于诸信者而见异、盖我侪所证于尔者、尔已信之、",
      "11": "故我恒为尔祈祷、俾我上帝视尔克称其召、以能成尔由善诸愿、由信诸工、",
      "12": "致我主耶稣之名、于尔得荣、而尔于彼亦然、乃依我上帝及主耶稣基督之恩也、"
    },
    "2": {
      "1": "兄弟乎、论及我主耶稣基督之临、我侪会集其前、",
      "2": "我求尔曹、勿辄动心惊怖、或以灵、或以言、或似由我之书、以为主之日已至、",
      "3": "概勿为人所诱、其先必有乖离之事、及罪恶之人、即沦亡之子显著也、",
      "4": "此乃悖逆自尊、以抗乎凡称为上帝、及受崇拜者、甚至坐于上帝殿、自命为上帝、",
      "5": "我偕尔时、曾以此告尔、尔不忆乎、",
      "6": "尔知今有阻之者、致彼届期而显、",
      "7": "盖不法之隐慝已萌、惟今有阻之者、迨彼见移时、",
      "8": "不法者将显、主耶稣以其口之气诛之、以其临之显灭之、",
      "9": "彼之来、乃依撒但之工作、行诸异能异兆、及诸伪迹、",
      "10": "又以非义之诸诡谲、加于沦亡者、因其不纳真理之爱、致得救也、",
      "11": "故上帝施以乖谬、致信诳言、",
      "12": "俾凡不信真理、而悦不义者服鞫、○",
      "13": "主所爱之兄弟、我当为尔恒谢上帝、以其自始选尔得救、圣之以神、真理是信也、",
      "14": "缘此、上帝曾以我侪之福音召尔、俾得我主耶稣基督之荣、",
      "15": "故兄弟宜坚立、我所授之遗传、或于言、或于书、宜持守之、○",
      "16": "愿我主耶稣基督、与我父上帝、即爱我侪、而以恩赐我永慰善望者、",
      "17": "慰尔之心、而坚尔于诸善言善行焉、"
    },
    "3": {
      "1": "兄弟乎、我犹有言、宜为我侪祈祷、俾主道迅行而受荣、如于尔中、",
      "2": "亦使我侪脱于无理行恶之人、盖人非皆有信者也、",
      "3": "惟主诚信、将坚定尔、卫尔脱于恶者、",
      "4": "我侪赖主深信、所命尔者、尔今行之、终必行之、",
      "5": "愿主导尔之心、进于上帝之爱、及基督之忍焉、○",
      "6": "兄弟乎、我以我主耶稣基督之名命尔、凡兄弟妄行、不依所受我侪之传者、则远之、",
      "7": "尔自知当如何效我、盖我未尝妄行于尔中、",
      "8": "亦未尝素餐于人、乃以劳以苦、昼夜操作、免累尔中一人、",
      "9": "非我无权、第自为模楷、俾尔效我、",
      "10": "昔偕尔时、即以此命尔云、不愿操作者、则勿食、",
      "11": "我闻尔中有妄行者、无所操作、专务外事、",
      "12": "如此者、我缘我主耶稣基督、命之劝之、宜恬静操作、自食其力、",
      "13": "兄弟乎、宜行善无怠、",
      "14": "若有不从我此书之言者、则志之、勿与交、使自愧、",
      "15": "然勿视之若仇、惟警之如兄弟、○",
      "16": "愿平康之主、随时随事赐尔以平康、愿主偕尔众、○",
      "17": "我保罗手书问尔安、诸书皆以此为记、",
      "18": "愿我主耶稣基督之恩偕尔众、"
    }
  },
  "1Ti": {
    "1": {
      "1": "依救我之上帝、及我所望基督耶稣之命、为耶稣基督使徒保罗、",
      "2": "书达提摩太、因信为我真子者、愿恩惠矜恤平康、由父上帝、及我主基督耶稣归尔、○",
      "3": "昔我往马其顿时、劝尔居以弗所、警戒数人、勿传异教、",
      "4": "勿听虚诞之词、及无穷谱系、此第滋生辩论、非因信而为上帝之役事、",
      "5": "夫警戒之大旨乃爱、由于清洁之心、懿美之良、无伪之信、",
      "6": "乃有失此而向虚诞、",
      "7": "欲为律师而不明其所言、并所论定者、",
      "8": "我知律善、惟人善用之、",
      "9": "盖知律之设、非为义者、乃为不法、妄行、不虔、干罪、不洁、妄诞、弑父、弑母、杀人、",
      "10": "淫乱、比顽童、拐人口、诳言、背誓、及一切违逆正教者、",
      "11": "乃依可颂之上帝、托我有荣之福音、○",
      "12": "感谢以能赐我者、我主基督耶稣是也、彼视我为忠、任我以职、",
      "13": "昔我为谤讟窘逐狎侮者、但我所行、乃由不知不信、故蒙矜恤、",
      "14": "且我主之恩充溢、兼以信与爱、在基督耶稣中者、",
      "15": "基督耶稣临世以救罪人、诚哉是言、宜尽纳之、其中我为元恶、",
      "16": "然我蒙矜恤、俾耶稣基督于我为首者、彰厥恒忍、为后信而得永生者之模范、",
      "17": "愿尊荣归于永世、无敝无形之王、唯一之上帝、爰及世世、阿们、○",
      "18": "我子提摩太乎、我依昔指尔之豫言、以此警戒托尔、致尔以之而战善战、",
      "19": "守乎信与懿美之良、盖有弃此者、论及其信、则如舟之破坏然、",
      "20": "其中有许米乃、亚力山大、我曾付之撒但、俾受谴责、勿复谤讟、"
    },
    "2": {
      "1": "我所首劝尔者、尔当为众呼吁、祈祷、恳求、祝谢、",
      "2": "并为诸王及一切在位者、俾我侪敬虔庄重、和平安静、以度光阴、",
      "3": "斯为美、且见纳于救我之上帝前、",
      "4": "彼欲万人得救、洞悉真理、",
      "5": "盖上帝惟一、上帝与人之间、中保亦惟一、是亦人也、即基督耶稣也、",
      "6": "其捐己赎众、届期有证、",
      "7": "我为此见立为使徒、为宣告者、以信以诚、为列邦之师、我言乃真、而非诳也、○",
      "8": "故我欲人无怒无争、举维圣之手、随在祈祷、",
      "9": "亦欲妇女衣雅素之衣、以廉耻贞正自饰、勿饰以编发金珠、及价重之衣、",
      "10": "惟由善行、是乃自许为敬虔者所宜、",
      "11": "宜静默学道、诸凡顺服、",
      "12": "我不许妇女施教、擅权于夫、惟宜静默、",
      "13": "盖亚当受造在先、夏娃在后、",
      "14": "且非亚当见诱、乃妇见诱、而陷于罪、",
      "15": "然若恒于信爱贞洁、则将由产育而得救、"
    },
    "3": {
      "1": "人慕监督之职、乃羡善工、诚哉是言、",
      "2": "夫监督须无可责、为一妇之夫、节制、贞正端方、厚待宾旅、善施教诲、",
      "3": "不酗洒、不殴击、惟温和无竞、不好货财、",
      "4": "善齐其家、使子女庄重顺服、",
      "5": "盖不知齐家、何能理上帝会乎、",
      "6": "甫入教者未可也、恐其自炫、罹魔之刑、",
      "7": "又当有善证于外人、免遭诽谤、及魔之机槛、",
      "8": "执事亦须庄重、不歧舌、不嗜酒、不黩货、",
      "9": "以清洁之良、存道之奥、",
      "10": "若此者、必先验之、无可责而后充执事、",
      "11": "妇女亦须庄重、勿谗谤、当有节制、凡事忠信、",
      "12": "执事须为一妇之夫、善治子女与其家、",
      "13": "善充执事者、自获嘉级、且毅然于基督耶稣之道、○",
      "14": "我冀速就尔、",
      "15": "然恐稽延、书此遗尔、俾知当如何行于上帝家、即维生上帝会、真理之柱石、",
      "16": "大哉敬虔之奥、无不以为然也、彼乃显于形躯、征于心灵、见于天使、宣于列邦、信于天下、跻于光荣焉、"
    },
    "4": {
      "1": "夫圣神特言季世将有叛道者、务于惑世之神、鬼魔之教、",
      "2": "此乃由于诳者之伪、其心之良、若为爇铁所烙、",
      "3": "禁嫁娶、戒食物、即上帝所造、使信而洞悉真理之人、感谢而受者也、",
      "4": "盖上帝所造皆美、若感谢而受、则无可弃、",
      "5": "以其由上帝道及祈祷而洁矣、○",
      "6": "尔以此提撕兄弟、即为耶稣基督善役、蒙育于道之言、及尔所率之善教焉、",
      "7": "当弃不经之语、老媪妄诞之谈、而自练于敬虔、",
      "8": "盖练乎身者其益小、惟敬虔则万事皆益、而有今生来生之许、",
      "9": "诚哉是言、宜尽纳之、",
      "10": "我侪为此服劳勉力、因有望于维生之上帝、即万人之救者、于信者为尤然、",
      "11": "尔当以此命人训人、",
      "12": "勿以尔之年幼为人轻视、惟以言行爱信与洁、为信者之模楷、",
      "13": "专务诵读、劝勉训诲、以待我至、",
      "14": "勿忽尔衷之恩赐、乃由豫言、及长老按手而予者、",
      "15": "当勤于斯、专于斯、使尔之上达显于众、",
      "16": "慎乃身与乃训、宜恒于斯、如是、则能救己及听尔者矣、"
    },
    "5": {
      "1": "毋斥耆老、惟劝之如父、幼者如弟、",
      "2": "老妇如母、幼女如妹、惟洁是务、",
      "3": "嫠之真为嫠者敬之、",
      "4": "嫠有子孙、宜先学敬虔于其家、以报厥亲、此乃见纳于上帝前也、",
      "5": "无依之真嫠、上帝是望、昼夜恒于吁恳祈祷、",
      "6": "惟纵欲者、虽生犹死也、",
      "7": "尔以此命之、使无可责、",
      "8": "人不为戚族谋、甚而不为其家人谋、乃背乎道、较不信者为尤恶也、",
      "9": "嫠而登籍者、必年六十、素为一夫之妇、",
      "10": "又有为善之称、曾育子女、馆远人、濯圣徒足、济苦难、务善工、",
      "11": "幼嫠勿许之、以其动情欲、逆基督、则愿嫁矣、",
      "12": "斯乃取戾、弃其初信也、",
      "13": "习于暇逸、优游邻舍、不第暇逸、亦妄诞滋事、言所不当言、",
      "14": "故我欲其适人、生子宜家、不予敌以訾议之资、",
      "15": "盖已有转从撒但者、",
      "16": "若信妇家有嫠、当自济之、勿累乎会、俾得济夫真为嫠者、○",
      "17": "善治之长老、当倍敬之、劳于言与训者、更宜如是、",
      "18": "经云、踏谷之牛、勿笼其口、又云、工得其值、宜也、",
      "19": "有讼长老、无二三证者、勿听、",
      "20": "有干罪者、当于众前责之、以警其余、",
      "21": "我于上帝与基督耶稣、及蒙选之天使前、谕尔守此、勿执成见、勿行偏僻、",
      "22": "勿遽按手于人、勿与人罪、惟洁是务、",
      "23": "此后勿徒饮水、可少用酒、缘尔胃故、且多疾也、",
      "24": "有罪彰于鞫先者、亦有随于其后者、",
      "25": "如是、亦有善行彰著、否则终不能隐也、"
    },
    "6": {
      "1": "凡服轭之奴、当视其主为可尊、免上帝之名与教受谤也、",
      "2": "其主为信徒、勿因其为兄弟而轻视之、宜服事维勤、盖得其善工者、乃信而蒙爱者也、尔当以此训之劝之、○",
      "3": "若有传异教、不从我主耶稣基督之正言、不依敬虔之教者、",
      "4": "乃自炫无知、惟务言词之争辩、致生媢嫉、争竞、讪谤、妄疑、",
      "5": "及坏心志丧真理者之纷争、彼以敬虔为利途也、",
      "6": "然敬虔而知足、其利大矣、",
      "7": "盖我侪入世、无所携来、逝世亦无所携去、",
      "8": "惟有衣食、即当知足、",
      "9": "图富有者、则陷于诱惑与机槛、及无知有害之诸欲、乃溺人于灭亡者也、",
      "10": "盖好利为万恶之根、有慕之者、迷失乎信、以多苦自剌焉、○",
      "11": "惟尔属上帝者、宜远此、而趋于义、及虔、信、爱、忍、谦、",
      "12": "当为道而战善战、持乎永生、即尔为之奉召、于众证者前、已承其善承矣、",
      "13": "我于发育万有之上帝、及证善承于本丢彼拉多之基督耶稣前、",
      "14": "谕尔宜守此命、无玷无责、俟我主耶稣基督之显、",
      "15": "届期、有可颂唯一秉权者、为诸王之王、诸主之主、将示之、",
      "16": "惟彼永生、居于不得近之光中、人所未见、亦不能见、愿至尊与永权归之、阿们、○",
      "17": "当谕今世之富有者、志勿高、勿望无定之财、惟望上帝、即厚以百物赐我者、",
      "18": "又谕之为善、富于善行、喜于施济、乐与众共、",
      "19": "为己积累善基、以备厥后、俾持维生、即真生也、○",
      "20": "提摩太乎、宜守所托、远不经之虚谈、及伪智之抵御、",
      "21": "有人以此自许、而于道则失之矣、○愿恩偕尔曹焉、"
    }
  },
  "2Ti": {
    "1": {
      "1": "由上帝旨、为基督耶稣使徒保罗依所许之生、在基督耶稣中者、",
      "2": "书达爱子提摩太、愿恩惠矜恤平康、由父上帝及我主基督耶稣归尔、○",
      "3": "我谢自我列祖以清洁之良、崇事之上帝、于祈祷间、念尔不辍、",
      "4": "忆尔之涕泗、昼夜企慕见尔、以充我乐、",
      "5": "盖念尔衷无伪之信、即昔寓于尔祖母罗以、及尔母友尼基者、我深信于尔亦然、",
      "6": "故我令尔记忆、俾于上主之恩赐复炽、即由我按手而在尔衷者、",
      "7": "盖上帝非赐我侪以畏葸之心、乃以能与爱及自守者也、",
      "8": "故勿以证主为耻、亦勿以我为主被囚为耻、惟依上帝之能、与福音共患难、",
      "9": "彼救我侪、召以圣召、非依我侪之行、乃依己旨与恩、此恩即永世之先、由基督耶稣赐我侪者、",
      "10": "今由我救者基督耶稣之显而彰著、彼已废死、且以福音、俾维生与不朽者昭明焉、",
      "11": "我为此立为宣告者、为使徒、为师傅、",
      "12": "职是之故、我受诸苦而不耻、盖识我所信者、且深信其能守我所托、以至彼日、",
      "13": "尔当以基督耶稣中之信与爱、守正言之模范、即尔所闻于我者、",
      "14": "昔托尔之善事、宜以居于我侪中之圣神守之、○",
      "15": "尔知凡在亚西亚者、俱已背我、其中有腓吉路、黑摩其尼、",
      "16": "愿主矜恤阿尼色弗家、彼屡慰我、不以我之缧绁为耻、",
      "17": "在罗马时、殷勤觅我而遇之、",
      "18": "愿主使蒙矜恤于彼日、彼在以弗所多方事我、尔知之稔矣、"
    },
    "2": {
      "1": "我子乎、宜于基督耶稣之恩而刚健、",
      "2": "尔于多证者前、所闻于我者、宜托忠信之人、俾能训他人、",
      "3": "尔当共苦、如基督耶稣之劲卒、",
      "4": "夫从军者、不以世务自累、致悦乎募之者、",
      "5": "角力而不合法、则不得冕、",
      "6": "勤劳之农、必先得谷、",
      "7": "宜思是言、盖主将赐尔敏于事、",
      "8": "当忆耶稣基督、彼乃大卫之裔、自死而起、依我福音、",
      "9": "我为此受苦、至于见系犹犯法者、然上帝之道不见系也、",
      "10": "故我因选民而忍诸难、使于基督耶稣而得拯救、并得永荣、",
      "11": "我侪若与之同死、亦将与之同生、诚哉是言、",
      "12": "若恒忍、亦必与之同王、若不识之、彼亦不识我、",
      "13": "我若不信、彼终于信、盖不能自违也、○",
      "14": "尔当使众忆此、于主前谕之、勿为言词争竞、不第无益、且倾覆听之者、",
      "15": "宜殷勤献己于上帝、蒙其嘉纳、为无愧之佣、善布真道、",
      "16": "惟远不经之虚谈、因若人将益进于不虔、",
      "17": "其言如疮瘀而蔓延、有若许米乃、腓理徒、",
      "18": "彼失真理、言复起之事既往、致倾覆数人之信、",
      "19": "然上帝巩固之基仍立、有印志云、主识己民、又云、凡呼主名者、宜远不义、",
      "20": "夫广厦之中、其器不第金银、亦有木瓦、或为贵用、或为贱用、",
      "21": "人若弃此而洁己、则为贵用之器、清洁而适主用、备诸善工、",
      "22": "宜绝幼年之欲、趋于义、信、爱、和、同乎清心吁主者、",
      "23": "惟愚鲁弗学之辩论、则拒之、盖知此乃生争竞也、",
      "24": "主之仆不宜争竞、乃以温和处众、善施教、忍受侮、",
      "25": "违逆者、宜以谦和规正之、庶几上帝赐以悛心、俾识真理、",
      "26": "致自醒以脱魔之机槛、此乃为主之仆所取、以成上帝之旨也、"
    },
    "3": {
      "1": "季世必有危时至、尔宜知之、",
      "2": "盖人将自私、好利、矜夸、骄傲、谤讟、逆亲、辜恩、邪慝、",
      "3": "不情、构怨、谗毁、纵欲、残刻、疾善、",
      "4": "奸诈、躁妄、自炫、好佚乐、不好上帝、",
      "5": "有敬虔之貌、而无其实、若此者宜远之、",
      "6": "盖若辈潜入人家、笼络愚女、即负重罪、诱于多欲、",
      "7": "虽常学问、而终不识真理、",
      "8": "犹雅尼佯庇之拒摩西、若辈亦拒真理、其人心坏、见弃于道、",
      "9": "然不复增益、其愚顽将暴于众、如彼二人然、",
      "10": "惟尔已率循我训、及行、志、信、容、爱、忍、与窘逐苦难、",
      "11": "我在安提阿、以哥念、路司得、所遇诸事、所受窘逐、主悉救我于其中、",
      "12": "凡欲宗基督耶稣、敬虔度生者、必受窘逐、",
      "13": "但行恶与矫诬者、其恶日滋、迷人而亦受迷、",
      "14": "惟尔当止于所学、及所笃信者、以知所学之奚自、",
      "15": "且自幼稚识圣书、能使尔智、以致拯救、由于在基督耶稣之信也、",
      "16": "凡由上帝所感之圣经、有益于训诲、督责、反正、习义、",
      "17": "致属上帝者得以纯全、悉备善工、"
    },
    "4": {
      "1": "我在上帝前、及将鞫生者死者之基督耶稣前、以其显与其国谕尔、",
      "2": "宜宣道、无论得时与否、必专务之、以恒忍、训诲、而质证、斥责、劝勉、",
      "3": "盖时将至、人必不容正教、因其耳痒而徇己欲、多集厥师、",
      "4": "厌闻真理、转向虚谈、",
      "5": "尔惟凡事节制、忍受艰苦、作宣道之工、以尽厥职、",
      "6": "盖我方被灌奠、逝期至矣、",
      "7": "我已战善战、尽程途、守主道、",
      "8": "今而后有义冕为我而备、义鞫之主、将于彼日赐我、不第我也、亦暨凡慕其显著者、○",
      "9": "尔务速就我、",
      "10": "盖底马慕斯世而弃我、往帖撒罗尼迦、革勒士往加拉太、提多往挞马太、",
      "11": "惟路加偕我、尔来则携马可至、盖彼之役事、有益于我、",
      "12": "我已遣推基古往以弗所、",
      "13": "我在特罗亚加布家所留之外服、尔来携之、并诸书、羊革者为尤要、",
      "14": "铜工亚力山大多方害我、主将依其所行而报之、",
      "15": "尔宜慎防之、以其甚拒我言也、",
      "16": "我始申诉、无人助我、而皆遗我、愿勿罪之、",
      "17": "然主左右我、刚健我、由我遍宣斯道、俾异邦皆闻之、且我得拯于狮口、",
      "18": "主必拯我脱诸恶行、救我入于天国、愿荣归之、爰及世世、阿们、○",
      "19": "问百基拉亚居拉与阿尼色弗之家安、",
      "20": "以拉都居哥林多、特罗非摩我留之于米利都、因病故也、",
      "21": "尔务于冬前就我、友布罗、布田、利奴、革老底亚、与诸兄弟、俱问尔安、",
      "22": "愿主偕尔灵、恩偕尔曹焉、"
    }
  },
  "Tit": {
    "1": {
      "1": "上帝仆、耶稣基督使徒保罗、依上帝选民之信、与合乎敬虔真理之识、",
      "2": "希望无诳之上帝、在永世前所许之永生、",
      "3": "惟届期以宣布昭著其道、乃依拯救我侪之上帝命、而托于我者也、",
      "4": "书达提多、依共有之信为我真子者、愿恩惠平康、由父上帝及我救者基督耶稣归尔、○",
      "5": "我留尔于革哩底、使正其缺、于诸邑举任长老、如我所命、",
      "6": "若有无可责者、为一妇之夫、子女信道、未有讼其无度弗顺者、",
      "7": "盖监督如上帝家宰、必无可责、不自恃、不轻怒、不酗酒、不驱击、不黩货、",
      "8": "惟厚待宾旅、乐善、贞正、公义、清洁、节制、",
      "9": "持守所训之真道、俾能以正教劝诲、折服有违言者、○",
      "10": "盖多有弗顺者、言虚诞、行欺诈、奉割礼者尤甚、",
      "11": "宜杜其口、彼为非义之利、教所不当教、倾覆人之家室、",
      "12": "其族有一先知曰、革哩底人恒言诳、为恶兽、为慵惰之饕餮、",
      "13": "此证确然、故宜严责之、使无疚于道、",
      "14": "勿听犹太人之虚谈、及背真理者之诸诫、",
      "15": "于洁者凡物皆洁、惟于污而不信者、一无所洁、并其志趣天良、亦俱污矣、",
      "16": "自谓识上帝、行则背之、是为可憎、悖逆、自绝于诸善工者、"
    },
    "2": {
      "1": "惟尔所言、宜符正教、",
      "2": "使耆老节制、庄重、贞正、于信爱忍而无疚焉、",
      "3": "使老妇之举止端肃、毋谗毁、毋役于酒、以善训人、",
      "4": "俾迪少妇爱夫爱子、",
      "5": "贞正、清洁、善良、操作于家、服从其夫、以免上帝之道见谤、",
      "6": "幼男亦当劝以贞正、",
      "7": "尔凡事自表为善行之模楷、其施教也、无邪而严重、",
      "8": "言正无可咎责、使违逆者自愧、末由以恶议我侪、",
      "9": "劝仆服其主、凡事悦之、毋抵捂、",
      "10": "毋私取、惟表其忠、俾凡事修明我救者上帝之道、",
      "11": "盖上帝救济万人之恩已显、",
      "12": "教我侪弃绝不虔、与世俗之欲、而以贞正、公义、敬虔、度日于今世、",
      "13": "仰慕有福之望、及皇矣上帝、我救者基督耶稣之荣显著、",
      "14": "彼为我侪捐己、赎我出诸不法、且洁其民以为己业、乃热衷于善者也、",
      "15": "凡此、尔宜言之劝之、以诸权督责之、勿为人轻视焉、"
    },
    "3": {
      "1": "尔提撕彼众、当服有位有权者而顺从之、以备诸善、",
      "2": "勿讪谤、勿争竞、惟温和以表谦柔于众、",
      "3": "盖我侪素亦无知、悖逆、迷惑、役于情欲佚乐、以狠毒媢嫉度日、见恶于人、亦彼此相恶、",
      "4": "然我救者上帝之慈惠、及其仁爱显著时、则救我侪、",
      "5": "非因我行义之功、乃依其矜恤、以重生之盥濯、与圣神之复新、",
      "6": "即上帝由我救者耶稣基督、厚注于我侪者、",
      "7": "俾得以其恩而见义、且依永生之望、成为嗣子、",
      "8": "诚哉是言、我欲尔于斯事力言之、使信上帝者慎务善工、斯为美、有益于人也、",
      "9": "惟远愚诘、谱系、争辩、及由律之竞端、以其无益而虚妄也、",
      "10": "彼树党者、既警之一而再、则摈弃之、",
      "11": "盖知若人乖离干罪、乃自定拟也、○",
      "12": "迨我遣亚提马、或推基古就尔、尔务当至尼哥波立就我、缘我定意在彼度冬、",
      "13": "律师西纳与亚波罗、尔宜殷勤馈赆、使无匮乏、",
      "14": "凡我同人、宜学善工、以资所需、免不结实、",
      "15": "偕我者皆问尔安、问在道中爱我者安、愿恩偕尔曹焉、"
    }
  },
  "Phm": {
    "1": {
      "1": "为耶稣基督之囚保罗、与兄弟提摩太、书达所爱同劳之腓利门、",
      "2": "及姊妹亚腓亚、与我同伍之亚基布、暨在尔家之会、",
      "3": "愿恩惠平康、由我父上帝、及主耶稣基督归尔、○",
      "4": "我恒谢我上帝、于祈祷间念及尔、",
      "5": "缘闻尔之爱、与向主耶稣及众圣徒之信、",
      "6": "致尔与众之信有效、得识尔曹所有之善、在于基督、",
      "7": "兄弟欤、我于尔爱、喜慰特甚、因诸圣徒之心、由尔而畅遂也、○",
      "8": "故我虽于基督、以所宜者侃侃命尔、",
      "9": "然如我年迈之保罗、今且为基督耶稣而被囚、宁以爱而求尔、",
      "10": "即为我子阿尼西母求尔、乃我于缧绁中所生者、",
      "11": "彼素无益于尔、而今于尔我俱有益、",
      "12": "我遣之归尔、彼乃我之腹心、",
      "13": "我欲留之偕我、于福音之缧绁中代尔事我、",
      "14": "第不识尔意、我不欲为、使尔之善非出于强、乃出于愿、",
      "15": "彼暂离尔、或俾尔永有之、",
      "16": "不复如仆、乃逾于仆、为所爱之兄弟、于我且然、况于尔乎、且在形躯、亦在主也、",
      "17": "尔若以我为侣、则纳之如纳我、",
      "18": "若彼有枉尔负尔者、则皆归之于我、我将偿之、",
      "19": "此我保罗之手书也、尔躬负我、我姑弗言、",
      "20": "兄弟欤、使我于主中得尔助、我心于基督而畅遂、",
      "21": "我深信尔之顺服、故书以遗尔、知尔所为、必过于我所言、",
      "22": "尔亦当为我备馆舍、盖我望由尔祈祷、得就尔也、○",
      "23": "为基督耶稣、与我同囚之以巴弗、",
      "24": "及同劳之马可、亚里达古、底马、路加、皆问尔安、",
      "25": "愿主耶稣基督之恩在尔衷、阿们、"
    }
  },
  "Heb": {
    "1": {
      "1": "昔上帝以诸先知、多次多方谕列祖、",
      "2": "今值季世、以其子谕我侪、即所立为万有之嗣、并由之而造诸世者、",
      "3": "彼为上帝荣之光华、质之真像、且以有能之言、持载万有、既洁众罪、则坐于皇皇在上者之右、",
      "4": "超越于天使、以其所得之名尊于彼也、",
      "5": "盖上帝曾向何天使云、尔乃我子、今日生尔、又云、我将为其父、彼将为我子、",
      "6": "其使冢子入世时、则曰、上帝之使、皆当拜之、",
      "7": "言及天使、则曰、上帝令其使为风、其役为火焰、",
      "8": "惟言及其子、则曰、上帝欤、尔之位爰及世世、尔之国柄、乃正直之柄也、",
      "9": "尔好义恶恶、故上帝即尔之上帝、以喜乐之膏膏尔、超越尔侣、",
      "10": "又曰、主欤、尔元始奠地之基、诸天乃尔手之工、",
      "11": "天地必亡、惟尔恒存、彼皆如衣而渐旧、",
      "12": "尔将卷之如袍、彼若衣而更易、惟尔依然、尔年无尽、",
      "13": "上帝曾向何天使云、尔坐我右、俟我使尔敌为尔足几、",
      "14": "天使非皆服役之神、奉遣以事蒙救者乎、"
    },
    "2": {
      "1": "故我侪当益慎所闻者、恐或遗之、",
      "2": "盖由天使所言若果巩固、凡干犯不顺者、皆受义报、",
      "3": "拯救如此之大、我若忽之、胡能逭乎、此乃主始言之、而闻者证于我侪、",
      "4": "且上帝依己旨、以异兆奇迹、及万殊之能、并圣神之颁赐、亦共证之、○",
      "5": "夫我所言将来之世、上帝未令服于天使、",
      "6": "但有证者云、世人为谁、尔垂念之、人子为谁、尔眷顾之、",
      "7": "尔使之少逊于天使、冠之以尊荣、立之于尔手所造者之上、",
      "8": "使万物服其足下、既使万物服之、则不遗一物不服之矣、第迄于今、我侪未见万物服之、",
      "9": "惟见少逊于天使之耶稣、缘死之苦、冠以尊荣、致由上帝之恩、为万人死也、",
      "10": "盖万物所本所归者、欲引众子得荣、使救之之君、以苦难而完全、宜也、",
      "11": "夫圣之者与圣者、皆出于一、故称之为兄弟而不耻、",
      "12": "曰、我将宣尔名于我兄弟、颂尔于会中、",
      "13": "又曰、我将赖之、又曰、试观我及上帝所赐我之众子、",
      "14": "夫众子既属血气、彼亦同之、致得由死而灭秉死权者、即魔也、",
      "15": "且释夫因畏死而终身屈服者、",
      "16": "彼不援天使、援亚伯拉罕之裔、",
      "17": "故凡事宜如兄弟、得于上帝之事、为矜恤忠信之大祭司、为民罪作挽回之祭、",
      "18": "盖己曾见试而受难、则能助凡见试者也、"
    },
    "3": {
      "1": "是以清洁之兄弟、与天之召、宜思我侪所信奉之使者、大祭司耶稣、",
      "2": "彼忠于立己者、如摩西于上帝之家然、",
      "3": "其受荣逾于摩西、犹造家者之尊于家也、",
      "4": "盖家必有造之者、惟造万有者即上帝也、",
      "5": "夫摩西如仆、忠于上帝家、以证后日将言之事、",
      "6": "但基督如子、以治其家、我侪若持守果毅、及所夸之望、巩固至终、则为其家人矣、",
      "7": "是故如圣神所云、尔曹今日若闻其言、",
      "8": "勿刚愎乃心、犹昔之激怒、即试我于野之日、",
      "9": "尔之列祖、试我验我、历四十年、视我所为、",
      "10": "故我不悦此代之人曰、其心常迷、不识我路、",
      "11": "我怒而誓曰、彼必不入我之安息也、",
      "12": "兄弟乎、尔宜慎免尔中或怀不信之恶心、背维生之上帝、",
      "13": "乘有今日、宜日相劝勉、免尔中有因罪恶之诡谋、以致刚愎、",
      "14": "盖我侪若持守初信、巩固至终、则可与于基督矣、",
      "15": "故曰、尔曹今日若闻其言、勿刚愎乃心、犹昔激怒时也、",
      "16": "其闻而激怒者谁耶、非从摩西出埃及之众乎、",
      "17": "又四十年彼所不悦者谁耶、非干罪而尸仆于野者乎、",
      "18": "又誓之不得入其安息者谁耶、非不顺从者乎、",
      "19": "由是观之、彼不得入、不信故也、"
    },
    "4": {
      "1": "既有入其安息之许、故宜戒惧、免尔或有不及之者、",
      "2": "盖福音宣于我侪、如于彼然、但所闻无益于彼、因闻之者无信以融洽之也、",
      "3": "夫我侪之信者、得入安息、如上帝所言、我怒而誓曰、彼必不入我安息、然其工自创世时已毕矣、",
      "4": "盖论第七日有云、上帝于第七日、毕其诸工而安息、",
      "5": "于此又云、彼必不入我安息、",
      "6": "既有宜入之人、而先闻福音者、因不顺、故不入、",
      "7": "历年既多、于大卫书复定一日、如上所云、尔曹 今日若闻其言、勿刚愎乃心、",
      "8": "傥约书亚已以安息赐之、则后必不复言他日矣、",
      "9": "由是观之、尚遗一安息、为上帝之民也、",
      "10": "盖入其安息者、亦以毕其工而安息、如上帝然、",
      "11": "故我侪宜黾勉以入此安息、免有效其不顺之状而倾覆者、",
      "12": "盖上帝之道、活泼灵通、利于两刃之剑、能剖刺魂与灵、节与髓、亦立辨人之心思意志也、",
      "13": "无物不显于其前、万有悉呈露于鞫我者之目也、○",
      "14": "我侪既有大祭司上帝子耶稣、经行诸天、则宜固守所承奉者、",
      "15": "盖我之大祭司、非不能体恤我荏弱、彼乃凡事见试、与我无异、惟无罪耳、",
      "16": "故当毅然近于恩座、以得矜恤、并承随时之恩佑焉、"
    },
    "5": {
      "1": "凡由人间所选之大祭司、乃为人而立、以司上帝之事、俾其为罪献祭与礼、",
      "2": "己既囿于荏弱、故亦容忍愚昧迷罔之人、",
      "3": "故当为罪献祭、为民亦为己也、",
      "4": "且无人自取此尊、惟蒙召于上帝、如亚伦者、",
      "5": "如是、基督之为大祭司、亦非自荣、乃上帝语之曰、尔乃我子、今日生尔、",
      "6": "于他书亦云、尔依麦基洗德之班、永为祭司、",
      "7": "彼在世时、大呼涕泣、以其祈祷吁恳、献于能救之出死者、且因其寅畏而得升闻、",
      "8": "彼虽为子、犹因所历之苦、而学顺服、",
      "9": "及其完全、则为凡顺服之者永救之原、",
      "10": "上帝称之为大祭司、依麦基洗德之班焉、○",
      "11": "论及斯人、我有多辞、难以剖析、以尔钝于听闻也、",
      "12": "盖以时而论、尔当为师、然尚需人以上帝圣诏小学之始、教导尔曹、且为需乳不需粒食者、",
      "13": "凡食乳者、不悟义理之言、以其为赤子耳、",
      "14": "惟粒食宜于成人、因其习练、而才识明通、能别夫善恶也、"
    },
    "6": {
      "1": "故于基督道之始、我姑舍之、惟完全是务、不复置基、有若改悔死行、信奉上帝、",
      "2": "以及施洗、按手、死者复起、永世之鞫、诸训是也、",
      "3": "傥上帝许之、我则行此、",
      "4": "夫人既蒙光照、得承天赉、共与圣神、",
      "5": "且承上帝嘉言、及来世之权能、",
      "6": "后若离弃、则不能使之更新而改悔、因其复钉上帝子于十架、而显辱之也、",
      "7": "盖地既霑屡降之雨、而生百蔬、适耕者之用、则受祝于上帝、",
      "8": "若生棘茨、则见弃、而近于诅、其终则见爇矣、○",
      "9": "爱友乎、我虽言是、然深信尔之行、必愈乎此、而近乎救也、",
      "10": "盖上帝非不义、忘尔之工、及向其名所彰之爱、以尔素役事圣徒、今犹役事之、",
      "11": "我欲尔各显此殷勤、终怀充实之望、",
      "12": "致尔勿怠、惟效由信与忍而承所许者、○",
      "13": "夫上帝许亚伯拉罕时、因无大于己者可指而誓、乃指己而誓、",
      "14": "曰、我祝则祝尔、昌则昌尔、",
      "15": "故亚伯拉罕恒忍、则获所许、",
      "16": "盖人必指大于己者而誓、凡有争辩、则誓以定之、",
      "17": "上帝欲于将承所许者、益彰其旨之不易、故实之以誓、",
      "18": "既有二不易之事、上帝固不能诳、我侪既已逃往庇所、持守所置吾前之望、则大得慰藉矣、",
      "19": "我有此望、如魂有锚、巩固不移、且入幔内、",
      "20": "前驱之耶稣、为我侪进入、永立为大祭司、依麦基洗德之班焉、"
    },
    "7": {
      "1": "夫此麦基洗德、撒冷王也、为至高上帝之祭司、昔遇亚伯拉罕攻杀诸王而旋、则祝之、",
      "2": "亚伯拉罕亦以所有者、什一赠之、其名初译为义王、继为撒冷王、即平康王、",
      "3": "彼无父母、无谱系、无生始、无寿终、犹上帝子恒为祭司焉、○",
      "4": "试思先祖亚伯拉罕、以所获之极品什一赠之、其人之尊为何如耶、",
      "5": "夫利未子孙受祭司职者、亦奉命依律取什一于民、即出于亚伯拉罕之身、为其兄弟者、",
      "6": "但麦基洗德不属利未谱系、乃取什一于亚伯拉罕、而祝其蒙许者、",
      "7": "卑者受祝于尊、乃不易之理也、",
      "8": "今之取什一者、俱为必死之人、惟彼则有证其为生者、",
      "9": "且可谓取什一之利未、曾由亚伯拉罕而输什一、",
      "10": "盖麦基洗德遇亚伯拉罕时、利未尚在其先祖之身矣、○",
      "11": "昔民在利未人祭司职下受律、若由之得完全、则何须别兴一祭司、依麦基洗德之班、而不谓之依亚伦班乎、",
      "12": "盖祭司之职既易、则律亦必易、",
      "13": "此言所指者、乃属他支、从未有侍于坛者、",
      "14": "我主出自犹大明矣、此支、摩西未尝以祭司职言之、",
      "15": "既云别兴一祭司、犹麦基洗德之状、其事更昭然矣、",
      "16": "其立也、非依形躯诫命之律、乃依永生之能、",
      "17": "有证之者曰、尔依麦基洗德之班、永为祭司、",
      "18": "夫前诫因荏弱无益而废、",
      "19": "盖律无所成全、遂引入愈善之望、我侪由之而近上帝、",
      "20": "其立也、非不以誓、",
      "21": "他祭司则无誓而立、惟斯则以誓、因谕之者云、主誓不悔、尔永为祭司、",
      "22": "如是、则耶稣为愈善之约之中保矣、",
      "23": "彼为祭司者固多、因有死而不得恒存、",
      "24": "惟此以永存故、其职则不易也、",
      "25": "故凡赖之以近上帝者、彼悉能救之、以其恒生、为之吁求也、○",
      "26": "夫如是之大祭司、宜乎我侪、乃至圣无恶无污、远乎罪人、高出诸天、",
      "27": "非若彼大祭司每日献祭、先为己罪、后为民罪、盖一献己而已足矣、",
      "28": "律立荏弱之人为大祭司、惟律后之誓言、则立子永为完全者、"
    },
    "8": {
      "1": "夫今之所言、其首要者、即我侪有如是之大祭司、坐于皇皇在天者之右、",
      "2": "为圣所及真幕之执事、设此幕者、主也、非人也、",
      "3": "凡大祭司、皆为献礼与祭而立、故此大祭司亦必有所献、",
      "4": "若其在世、则不为祭司、盖有依律献礼者在焉、",
      "5": "彼所奉事、乃在天者之像与影耳、如摩西将造幕时、奉谕云、宜谨依在山所示尔之式而造诸物、",
      "6": "今耶稣得更美之执事、以其为中保于愈善之约、此约乃于愈善之许而立者、",
      "7": "倘前约无缺、则无庸立后约矣、",
      "8": "惟视其有缺、则曰、主云、时日将至我与以色列家、及犹大家、必立新约、",
      "9": "非依我与其先祖所立之约、即在援其手、导之出埃及时者、主云、彼不恒守我约、故我弗眷顾之、",
      "10": "又云、斯日以后、我与以色列家所立之约、乃以我律置其衷、铭其心、我于彼为上帝、彼于我为民、",
      "11": "勿须各训其邻里及其兄弟云、宜识主、盖自卑至尊、皆必识我、",
      "12": "以我将宽恕其不义、不复忆其罪愆、",
      "13": "约既曰新、则以前者为旧、夫旧而渐衰者、殆近于消灭矣、"
    },
    "9": {
      "1": "夫前约有崇事之仪、与斯世之圣所、",
      "2": "盖设有一幕、其前者称圣所、内有灯台与几、及陈设饼、",
      "3": "二幔之后、其幕称至圣所、",
      "4": "有焚香之金鼎、与遍包以金之约匮、内有贮玛那之金樽、亚伦萌芽之杖、与约版二、",
      "5": "匮上有荣华之基路伯、覆翼赎罪所、此数者姑弗详言、",
      "6": "凡此既备、诸祭司恒入前幕、行崇奉之事、",
      "7": "其内幕、惟大祭司岁一入之、无不以血为己及民之愆而献焉、",
      "8": "圣神明示前幕尚存时、圣所之路犹未显也、",
      "9": "斯乃今时之表式、其所献之礼与祭、不能使崇事者依良心而得完全、",
      "10": "夫礼也祭也、以及饮食盥濯、仅为形躯之仪、其设立也、乃待振兴之时耳、○",
      "11": "基督至矣、为将来佳事之大祭司、由于愈大愈全之幕、非手所造、不属斯世、",
      "12": "且非以羊与犊之血、乃以己血、一入圣所、遂成永赎焉、",
      "13": "若牛羊之血、与牝犊之灰、洒于不洁者、尚能圣之、致形躯得洁、",
      "14": "况基督由永生之神、献己于上帝、无有瑕疵、其血岂不尤能洁尔良、去死行以事维生之上帝乎、",
      "15": "是以彼为新约之中保、以死而赎前约下之罪愆、俾蒙召者得所许之永业、",
      "16": "凡有遗命、必待命之者死、",
      "17": "既死、则遗命坚矣、命之者尚在、遗命有庸乎、",
      "18": "故前约之立、非不以血也、",
      "19": "盖摩西既依律言诸诫于民、则取犊与羊之血、并水、与绛绵、牛膝草、洒于其书、以及诸民、",
      "20": "曰、此乃上帝所命尔约之血、",
      "21": "又以血洒幕及供事之器、",
      "22": "且依律则诸物几皆以血而洁、若无流血、则无赦免、○",
      "23": "夫在天诸物之像、须以此而洁、但在天之物、当用愈善之祭洁之、",
      "24": "盖基督非入手造之圣所、似真圣所之形状者、乃入于天、今于上帝前为我侪而显焉、",
      "25": "亦非屡以己献、如彼大祭司、岁以非己之血入圣所、",
      "26": "若然、则自创世以来彼必屡受苦矣、但今值季世、乃一显著、献己为祭、以除人罪、",
      "27": "夫存乎人者有一死、死后有鞫、",
      "28": "如是、基督一献己以负众罪、将以无罪复显于望之者、而致拯救、"
    },
    "10": {
      "1": "夫律既为将来佳事之影、非其真形、必不能以历年恒献之祭、使近之者完全、",
      "2": "若然、则献祭之事岂不止乎、盖崇事者一洁、不复觉罪、",
      "3": "惟历年献祭、乃使人忆罪耳、",
      "4": "盖牛羊之血、不能除罪、",
      "5": "故基督临世时曰、祭与礼尔不欲之、乃为我备一身焉、",
      "6": "燔祭罪祭、尔不悦之、",
      "7": "我则曰、上帝欤、我来以行尔旨、乃经卷载及我者、",
      "8": "前既言祭与礼、燔祭罪祭、尔不欲之、且不悦之、是皆依律而献者、",
      "9": "后则曰、我来以行尔旨、乃除其先、以立其后也、",
      "10": "我侪由此旨、赖耶稣基督一献其身、而得成圣矣、",
      "11": "凡祭司日立而奉事、屡献一式之祭、究不能除罪也、",
      "12": "惟彼既为罪而献一祭、以至永久、则坐上帝右、",
      "13": "俟诸敌为其足几、",
      "14": "盖以一献、使成圣者永为完全、圣神亦为我侪证之、",
      "15": "盖曰、主既云、斯日以后、我与彼所立之约、",
      "16": "乃以我律赋其心、铭其衷、",
      "17": "又曰、我不复忆其罪、及其不法、",
      "18": "夫既赦之、则不复为罪献祭矣、○",
      "19": "兄弟乎、我侪既赖耶稣之血、毅然而入圣所、",
      "20": "由彼为我侪所辟新且生之路、经乎幔、即其形躯也、",
      "21": "且既有大祭司、宰上帝家、",
      "22": "则宜以诚心笃信而进、心被洒以除是非之谬误、身亦为清水所涤、",
      "23": "持守所承之望而不移、盖许之者诚信也、",
      "24": "宜彼此顾恤、激励于仁爱善行、",
      "25": "勿辍会集、如彼辍之者、惟相劝勉、见彼日愈近而愈切、○",
      "26": "我侪既识真理、而故干罪、则无复有赎罪之祭、",
      "27": "惟战栗待鞫、及灭诸敌之烈火耳、",
      "28": "拒摩西之律者、有二三人为证、其死无恤、",
      "29": "况践踏上帝子、以所由成圣之约血为俗、且狎侮施恩之神、尔意若人受刑、其重为何如乎、",
      "30": "盖曰、伸冤在我、我必报之、又曰、主必鞫其民、此谁所言、我侪固知之矣、",
      "31": "陷于维生上帝手、可惧哉、○",
      "32": "尔当忆曩日蒙光照后、所忍诸难之大战、",
      "33": "或受诟谇艰辛、为人之戏剧、或人受此苦、而己与之、",
      "34": "盖人在缧绁、尔体恤之、人夺尔业、尔喜听之、因知有愈美恒存之业也、",
      "35": "故勿去尔果毅、盖有大赏焉、",
      "36": "尔须忍、致尔既行上帝旨、则得其所许、",
      "37": "盖曰、尚有须臾、则来者必来、决不稽迟、",
      "38": "惟我义者、必由信而生、若其退缩、我心不悦之、",
      "39": "然我侪非属退缩而致沦亡者、乃属信而致灵之得救者也、"
    },
    "11": {
      "1": "夫信为所望者之基、未见者之据、",
      "2": "古人以之而得美称、",
      "3": "我侪以信、知诸世界乃由上帝之言而造、致所见者、非由可见者而成也、",
      "4": "亚伯以信、而献祭于上帝、较该隐尤善、由是得证为义、即上帝因其礼而证之、且由此信虽死犹言、",
      "5": "以诺以信而被徙、使之不死、人不复遇焉、上帝徙之故也、盖其未徙之先、已得上帝悦之之证、",
      "6": "外乎信则不见悦、就上帝者、必信其有、且信其赏赉求之者也、",
      "7": "挪亚以信、而得示以未见之事、寅畏而备方舟、以救其家、由此而罪世、且得依信之义也、",
      "8": "亚伯拉罕有信、蒙召承顺、往于将受为业之地、既出、不知所往、",
      "9": "以信而旅于所许之地、如在异地、与共承一许之以撒雅各居幕无殊焉、",
      "10": "盖望有基之邑、其营之造之者、上帝也、",
      "11": "撒拉有信、虽逾生育之年、尚能怀妊、以许之者诚信也、",
      "12": "故自一人犹已死者、生育如天星之繁多、如海沙之无数、○",
      "13": "此皆有信而死、未得所许、惟遥望而迎之、自谓在世为宾旅、为寄居者、",
      "14": "夫如是言者、明表其寻求家乡也、",
      "15": "若念所出之地、必有机可归、",
      "16": "惟其所慕者尤善、即在天者、故上帝不耻称为彼之上帝、盖已为之备邑焉、○",
      "17": "亚伯拉罕有信、见试时献以撒、即欣承诸许者、献其独生之子、",
      "18": "主曾语之曰、尔裔将由以撒而称、",
      "19": "彼以为上帝能使人自死而起、亦如自死中而反受其子也、",
      "20": "以撒有信、于将来之事、祝雅各以扫、",
      "21": "雅各有信、濒死时、祝约瑟二子、扶杖而拜、",
      "22": "约瑟有信、临终时、言及以色列裔之将去此、且以己之骸骨嘱之、",
      "23": "摩西生时、其父母有信、见子美都、匿之三月、不畏王命、",
      "24": "摩西有信、既长、不愿称为法老女之子、",
      "25": "宁与上帝民共受艰辛、不欲暂享罪恶之乐、",
      "26": "以为缘基督受辱、富于埃及所有之财货、望赏赉故也、",
      "27": "彼以信而去埃及、不畏王怒、因其坚忍、如见莫能见者、",
      "28": "以信而立逾越节、及洒血礼、免灭长子者及于民众、",
      "29": "民众以信而涉红海、如履陆地、埃及人试行之而沈溺、",
      "30": "且以信而环绕耶利哥城、历七日而倾圮、",
      "31": "娼妓喇合以信、而和平接纳侦者、故不与不顺者偕亡、",
      "32": "我又何言哉、如基甸、巴拉、参孙、耶弗他、大卫、撒母耳、与诸先知、若言之、时则不足矣、",
      "33": "其人以信而服诸国、行公义、得应许、箝狮口、",
      "34": "灭火势、避锋刃、弱而强、战而勇、破异邦军、",
      "35": "有妇得其死者复生、亦有遭酷刑而不愿赎、欲得尤善之复起、",
      "36": "又有受戏玩、鞭扑、缧绁、囹圄之试、",
      "37": "受石击、锯解、磨炼、死于锋刃、衣绵羊山羊之皮而流离、受穷乏、患难、暴虐、",
      "38": "于荒野、山岭、洞穴、地窟、转徙无常、若此之人、乃斯世不堪有者也、",
      "39": "是皆以信得美证、而未获所许、",
      "40": "盖上帝为我侪所备尤善、使彼外乎我侪者、不得完全也、"
    },
    "12": {
      "1": "既有若许之证者、云集围我、则宜释诸重负与纠缠之罪、以恒忍而趋我前程、",
      "2": "瞻望耶稣、即我信之始终、彼为陈于其前之乐、忍受十架、轻视耻辱、今得坐于上帝右、",
      "3": "其忍受恶人如此之横逆、尔宜念之、免致疲倦丧志、",
      "4": "尔攻罪恶、尚未捍御至于流血、",
      "5": "又忘劝尔之言、如谕子曰、吾子乎、主惩尔、勿轻视、受其谴、勿丧志、",
      "6": "盖主所爱者惩之、所纳诸子扑之、",
      "7": "尔之所忍乃为受惩、上帝待尔如子矣、焉有子而父不惩之者乎、",
      "8": "夫惩众所共也、而尔无之、则为私生、而非子矣、",
      "9": "且我生身之父惩我、我尚敬之、况诸神之父、不更宜服之以得生乎、",
      "10": "彼乃暂依己意而惩、惟此则为我之益、使我与其圣也、",
      "11": "凡惩之之时、似非乐、而为忧、后则由惩生练、而结和平之果、即义也、",
      "12": "故手垂膝痿者、宜起之、",
      "13": "为尔足直其径、免跛者偏离、宁使之愈焉、○",
      "14": "宜务和平及清洁于众、盖非清洁、无人得见主也、",
      "15": "慎之哉、恐有失上帝恩者、恐有苦根发萌以扰尔、致众玷污、",
      "16": "恐有淫乱者、或轻侮如以扫者、为一??啜、而鬻长子之分、",
      "17": "尔知其后欲承祝、虽哭泣以求、终亦见弃、盖不得改悔之地也、○",
      "18": "夫尔非至可扪火炎之山、及晦冥、昏暗、暴风、",
      "19": "号角之音、宣言之声、闻者咸求勿复与言、",
      "20": "盖众不克当所命云、傍此山者、虽兽、亦必以石击之、",
      "21": "且所见者可畏之甚、致摩西云、我悚惧战栗、",
      "22": "尔所至者、乃锡安山维生上帝邑、在天之耶路撒冷、天军万数、",
      "23": "诸长子会咸集、即名录于天者、暨鞫众之上帝、并义人得完全者之灵、",
      "24": "且有新约中保耶稣、与所洒之血、此血所言、较亚伯为尤善、",
      "25": "语尔者慎勿拒之、盖拒在地之传命者、尚不得逭、况违夫自天者乎、",
      "26": "当时其声震地、但今则告之曰、尚有其一、我不第震地、亦必震天、",
      "27": "此所言者、乃指所震必废、如受造之物、俾不震者恒存、",
      "28": "故我侪既受不震之国、则宜感恩、而以虔恭寅畏、崇事上帝、为其所悦、",
      "29": "盖我之上帝、乃焚毁之火也、"
    },
    "13": {
      "1": "兄弟之爱、宜恒存之、",
      "2": "勿忘寓旅、盖由是而行、曾有接天使而不觉者、",
      "3": "宜念囚者、如与同囚、念被虐者、因己亦具此身、",
      "4": "尔众宜重婚姻、勿玷床笫、盖苟合行淫者、上帝必鞫之、",
      "5": "勿好利、以尔所有为足、盖上帝尝云、我必不弃尔、不遗尔也、",
      "6": "如是、我侪毅然曰、主乃我助、我无所畏、人其如我何、○",
      "7": "导尔而宣上帝道于尔者、宜念之、揆其生平之果效、而法其信、",
      "8": "夫耶稣基督在昨在今、爰及世世、一也、",
      "9": "勿为异端诸教所荡、盖心以恩而坚、乃善、非以食耳、行乎此者、未获益也、",
      "10": "我侪有坛、凡奉事于幕者、不得食其物、",
      "11": "夫牺牲之血、大祭司为罪携入圣所、其体则焚于营外、",
      "12": "如是、耶稣欲以己血使民成圣、亦受苦于邑门之外、",
      "13": "故我侪宜负其辱、出营外就之、",
      "14": "盖我侪于此无恒存之邑、惟求将来者、",
      "15": "是以当由耶稣、恒献颂赞之祭于上帝、此即承奉其名、口中之果也、",
      "16": "勿忘为善、供人所需、如此之祭、乃上帝所悦者、",
      "17": "导尔者宜顺服之、因彼为尔之灵儆醒、如将陈诉者、使彼于此乐而不忧、否则于尔无益也、○",
      "18": "请尔为我侪祈祷、盖我自信良心素具、凡事欲依正道而行、",
      "19": "我尤切求尔行此、致返就尔尤速也、○",
      "20": "愿平康之上帝、曾以永约之血、使群羊之大牧、我主耶稣、自死复生、",
      "21": "俾尔备乎诸善、以行其旨、且由耶稣基督、于尔之衷成其所悦、愿荣归之、爰及世世、阿们、○",
      "22": "兄弟乎、我略书以遗尔、请容我劝勉之言、",
      "23": "尔曹宜知兄弟提摩太已见释、若其速至、我将偕之见尔、",
      "24": "为问诸导尔者及诸圣徒安、在义大利者问尔安、",
      "25": "愿恩惠偕尔众、阿们、"
    }
  },
  "Jas": {
    "1": {
      "1": "上帝及主耶稣基督之仆雅各、请十二支之散处者安、",
      "2": "我兄弟乎、尔罹诸试、当悉以为乐、",
      "3": "因知尔信之经验、乃致忍也、",
      "4": "惟使忍成功、致尔完全无缺、○",
      "5": "尔中若有缺于智者、当求上帝、彼博施于众、不责乎人、必赐之焉、",
      "6": "但其求也、宜信而无疑、盖疑者譬之海浪、风激而荡漾、",
      "7": "斯人勿意有获于主、",
      "8": "贰心之人、所行无定、○",
      "9": "兄弟之卑者、当因升高而乐、",
      "10": "富者降卑亦然、以其如草花将逝也、",
      "11": "盖日出风炎、则草枯花谢、秀色云亡、富者于其所为、其衰亦若是、○",
      "12": "忍试者福矣、盖既经验、必受维生之冕、即主所许于爱己者、",
      "13": "见试者、勿谓我为上帝所试、盖上帝不试于恶、亦不试人、",
      "14": "凡为己欲所诱惑者、乃见试也、",
      "15": "欲既孕、则生罪、罪既成、则产死、",
      "16": "我所爱之兄弟乎、毋迷误、",
      "17": "凡美善之施、纯全之赉、皆由于上、自光明之父而降、彼无变易、亦无移影、",
      "18": "且循己旨、以真道生我侪、俾于其所造者、犹初实之果焉、○",
      "19": "我所爱之兄弟其知之、各宜疾于听、徐于言、缓于怒、",
      "20": "盖人之怒、非成上帝之义也、",
      "21": "故宜去诸污秽恶慝、以谦和承所种之道、即能救尔灵者、",
      "22": "惟宜行道、不第闻之而自欺也、",
      "23": "盖闻道而不行者、犹人观其本来面目于镜、",
      "24": "既观而往、遂忘其何若矣、",
      "25": "惟察夫纯全之律、乃使人自由者、且恒于是、非闻而忘、乃遵而行者、斯人于其所为、必获福矣、",
      "26": "人若自以为敬虔、而不扪其舌、自欺其心、其敬虔乃虚矣、",
      "27": "夫眷顾孤寡于彼患难之间、且自守不为斯世所染者、此则于我父上帝前、为纯洁无玷之敬虔也、"
    },
    "2": {
      "1": "我兄弟乎、尔守有荣之主耶稣基督之道、则勿以貌取人、",
      "2": "尔之会堂、若有金环华服者入、亦有贫而恶衣者入、",
      "3": "尔顾华服者曰、安坐于此、谓贫者曰、且立于彼、或坐我足几之下、",
      "4": "岂非尔衷歧异、以恶念判别乎、",
      "5": "我所爱之兄弟乎、听之哉、上帝岂非选斯世之贫者、使富于信、而承其所许于爱己者之国乎、",
      "6": "尔乃辱夫贫者、彼富者非挟制尔、曳尔至公庭乎、",
      "7": "非谤尔见称之美名乎、",
      "8": "然依经所载、爱邻如己之尊律、尔若尽之、则善矣、",
      "9": "若以貌取人则为罪、乃律所拟为干犯者、",
      "10": "人守全律而蹶于一、是干众律也、",
      "11": "盖言毋淫者、亦言毋杀、尔若不淫而杀、则为干律者矣、",
      "12": "或言或行、宜如将受鞫于自由之律者、",
      "13": "盖未施矜恤者、其受鞫亦不获矜恤、夫矜恤也、必胜乎鞫、○",
      "14": "我兄弟乎、人若自谓有信而无行、何益之有、信能救之乎、",
      "15": "若兄弟或姊妹裸体、而日乏食、",
      "16": "尔中或语之曰、安然而往、愿尔温饱、而不予以身之所需、则何益哉、",
      "17": "如是信而无行、乃死耳、",
      "18": "或谓尔有信、我有行、尔其以行外之信示我、我则由我之行以信示尔、",
      "19": "尔信上帝惟一、善矣、诸鬼亦信之而战栗、",
      "20": "虚诞之人欤、岂不知行外之信乃死乎、",
      "21": "我祖亚伯拉罕献子以撒于坛、非由行见义乎、",
      "22": "可见其信与行同工、且信由行而成全也、",
      "23": "此乃应经所云、亚伯拉罕信上帝、义遂归之、且称为上帝友、",
      "24": "由是观之、人见义乃由行、非独由信也、",
      "25": "如妓喇合纳使者、使出他途、非亦由行见义乎、",
      "26": "盖身外乎灵则死、信外乎行亦死也、"
    },
    "3": {
      "1": "我兄弟乎、勿多为师、盖知我侪受鞫尤严也、",
      "2": "夫我侪于事多蹶、惟于言无蹶者、是为完人、能范其身、",
      "3": "若置勒于马口、使之驯服、则可驭其一身、",
      "4": "试观诸舟如彼其大、且为狂风所荡、运以小舵、则随舵师所欲、",
      "5": "如是、舌为小体、而夸大焉、些须之火、能燃若大之林、",
      "6": "舌乃火、于百体中为不义之寰区、玷污一身、爇毕生之行动、其火乃由地狱也、",
      "7": "盖凡禽兽、昆虫、鳞介、皆可制、且已为人制、",
      "8": "惟舌莫能制、乃不息之恶、充以死毒焉、",
      "9": "我侪以之祝主即父、亦以诅夫依上帝形而造之人、",
      "10": "祝与诅均出一口、我兄弟乎、此非所宜也、",
      "11": "源泉岂自一穴而出甘苦乎、",
      "12": "我兄弟乎、无花果树能结橄榄乎、葡萄树能结无花果乎、水之咸者、亦不能出淡者矣、○",
      "13": "尔中孰睿而智乎、宜以温柔之智、自善行而彰其工、",
      "14": "若心怀嫉很朋党、则勿夸、勿诳以敌真理、",
      "15": "此智非自上而来、乃属地与欲与魔也、",
      "16": "盖媢嫉朋党所在、必有纷乱与诸恶行、",
      "17": "惟自上之智、则首贞洁、次和平、温良、柔顺、充以矜恤与善果、无贰无伪、",
      "18": "仁义之果、乃以和致和者之所播也、"
    },
    "4": {
      "1": "尔中之战鬬争竞奚自哉、非自战于尔百体中之欲乎、",
      "2": "尔欲而不得、尔杀尔嫉而不能得、战鬬也、争竞也、尔之无所得者、以尔不求也、",
      "3": "尔求而不得、以尔妄求、欲用之于尔欲也、",
      "4": "淫乱者乎、尔岂不知友于世、乃敌上帝乎、凡欲为世之友者、自为上帝敌也、",
      "5": "尔意经言岂徒然哉、其所使居于我侪之灵、讵恋慕以至媢嫉乎、",
      "6": "惟彼赐恩尤大、故曰、上帝拒骄傲者、赐恩于谦卑者、",
      "7": "是以尔宜服于上帝、惟御魔、魔则遁、",
      "8": "近上帝、上帝则近尔、干罪者净乃手、贰心者洁乃心、",
      "9": "宜负苦悲泣、易笑为哀、易乐为忧、",
      "10": "自卑于主前、主则升尔、○",
      "11": "兄弟乎、毋相诋、诋兄弟拟兄弟者、是诋律拟律也、尔若拟律、则非守律者、乃拟之者矣、",
      "12": "立律而拟之者惟一、能救能灭者是也、尔为谁、而拟人乎、○",
      "13": "噫、尔言今日明日将往某邑、寓彼一年、贸易获利、",
      "14": "但明日如何、尔不知也、尔生命伊何、犹云雾耳、暂见而即无矣、",
      "15": "宁言若主有旨、我侪且生、行此行彼、",
      "16": "今尔乃以虚诞自诩、凡此者非善也、",
      "17": "盖知善而不行者、罪也、"
    },
    "5": {
      "1": "噫、富者欤、宜悲泣号啕、因苦难将临于尔也、",
      "2": "尔财坏矣、尔衣蠹矣、",
      "3": "尔金银锈矣、其锈将为证于尔、且如火而蚀尔肉、尔已积财于末日也、",
      "4": "刈于尔田之工值、尔以诡谲不给、有声吁呼、且刈者之呼号、已入万军之主之耳矣、",
      "5": "尔在世奢侈宴乐、餍尔心于宰割之日、",
      "6": "尔罪义者而杀之、彼不拒尔、○",
      "7": "兄弟乎、宜恒忍以待主临、试观农人冀地之嘉产、恒忍以待、至得前后之雨、",
      "8": "尔亦宜恒忍、坚乃心、盖主之临伊迩也、",
      "9": "兄弟乎、勿相嗟怨、免尔受鞫、鞫者已立门前矣、",
      "10": "兄弟乎、取奉主名而言之诸先知、为受苦恒忍之模范、",
      "11": "恒忍者、视为有福、约伯之忍、尔闻之矣、主究竟如何、尔见之矣、盖主极其慈悲矜恤也、○",
      "12": "我兄弟乎、天也、地也、他物也、勿指之而誓、惟是则是、否则否、免陷于鞫也、○",
      "13": "尔中有忧苦者、则祈祷、有喜乐者、则歌颂、",
      "14": "有病者、则请会中长老、奉主名膏之以膏、为之祈祷、",
      "15": "夫由信之祈祷、可救病者、主将起之、如其干罪、亦将赦之、",
      "16": "宜彼此认罪、互相祈祷、致可得愈、盖义者之恳求、大有成效也、",
      "17": "以利亚之为人、情同我侪、切求不雨、则不雨于地、历三年有六月、",
      "18": "再求、则天赐雨、而地出其产焉、○",
      "19": "兄弟乎、尔中或迷失真道、而有使之反正者、",
      "20": "当知使罪人反自迷途、乃救一人免死、掩罪多矣、"
    }
  },
  "1Pe": {
    "1": {
      "1": "耶稣基督之使徒彼得、书达散处于本都、加拉太、加帕多家、亚西亚、庇推尼之客旅、",
      "2": "依父上帝之豫知而蒙选、由圣神而成圣、以致顺服、洒以耶稣基督之血者、愿恩惠平康、益增于尔、○",
      "3": "祝颂我主耶稣基督之父上帝、依其鸿慈、由耶稣基督自死复起、重生我侪、致获维生之望、",
      "4": "而得不坏不玷不衰之业、为尔存之于天、",
      "5": "由上帝之能、以信而得守护、致蒙拯救、将显于季世者、",
      "6": "尔于此则喜甚、但今或须受诸试而暂忧、",
      "7": "使尔信之验、宝于火炼可坏之金、于耶稣基督之显著、得厥赞美、及尊与荣、",
      "8": "夫尔未见而爱之、今虽不见而信之、则喜甚、其乐也、乃言不能罄、荣莫与京者也、",
      "9": "得尔信之效、即尔灵之救、",
      "10": "斯救也、诸先知豫言将临于尔之恩者、且探索而研究之、",
      "11": "乃考基督之神在其衷者、豫证基督受苦、而后得荣、所指何时、并何如时、",
      "12": "彼得启示、非为己、乃为尔曹而役斯事、即今宣福音者、赖自天所遣之圣神、告尔此事也、天使亦欲详察之、○",
      "13": "故宜束尔志、制尔心、专望于耶稣基督显时将锡之恩、",
      "14": "如顺命之子、不徇昔时无知之欲、",
      "15": "召尔者圣矣、尔于诸行亦宜效其圣、",
      "16": "盖记云、尔宜圣、因我圣也、",
      "17": "尔若吁不以貌视人、依行而鞫之父、则旅居斯世、自当儆惕、",
      "18": "缘知尔见赎、脱祖父所传之妄行、非以金银可坏之物、",
      "19": "乃以宝血、如无疵无玷之羔、即基督之血也、",
      "20": "彼于创世之先、固为上帝所豫知、但在季世、为尔藉之信上帝者而显焉、",
      "21": "上帝自死起之、予之荣、致尔信尔望、皆在上帝、",
      "22": "尔曹既循真理、以洁己心、致爱兄弟无伪、则宜切心相爱、",
      "23": "以尔重生、非由可坏之种、乃由不可坏者、即上帝之道、生而恒存者也、",
      "24": "盖曰、世人如草、其荣如花、草枯花谢、",
      "25": "惟主道永存、斯道也、即所宣于尔之福音也、"
    },
    "2": {
      "1": "尔曹既霑主之仁泽、去诸恶慝、诡谲、伪善、媢嫉、毁谤、",
      "2": null,
      "3": "宜如甫生之婴、恋慕纯而合宜之乳、使尔由之渐长、以致蒙救、",
      "4": "主乃活石、为人所弃、而上帝则选而宝之、",
      "5": "尔既就之、亦如活石、筑成灵室、为圣祭司、以献灵祭、由耶稣基督而蒙嘉纳于上帝、",
      "6": "经云、我以所选而宝之屋隅首石、置于锡安、信之者不启羞、",
      "7": "于尔信者则为宝、于不信者、则曰、工师所弃之石、成为屋隅首石、",
      "8": "且为踬石、为碍磐、以其背道而蹶焉、此亦豫定者也、",
      "9": "惟尔乃蒙选之族、王室之祭司、维圣之国、特设之民、俾彰召尔出幽暗入奇光者之德、",
      "10": "素非为民、今为上帝民、素未蒙恤、今蒙恤矣、○",
      "11": "爱友乎、尔若客旅、若寄居、我劝尔戒形躯之欲、即攻尔心者也、",
      "12": "于异邦中宜正尔行、使素谤尔为恶者见之、则荣上帝于眷顾之日、",
      "13": "为主故、服人诸制、或在上之王、",
      "14": "或王所遣罚恶彰善之方伯、",
      "15": "盖上帝之旨、欲以善行杜愚人无知之口、",
      "16": "尔得自由、勿以自由而掩恶、惟如上帝之仆、",
      "17": "宜敬众人、爱兄弟、畏上帝、尊君王、○",
      "18": "为仆者宜以敬畏服尔主、不惟于温良者、即于邪僻者亦然、",
      "19": "缘有对上帝之良、虽受枉而忍忧、则见纳矣、",
      "20": "尔干罪见挞而忍、何誉之有、若行善受苦而忍、此乃上帝所嘉也、",
      "21": "尔之见召、因基督为尔受苦、遗范于尔、使践其迹、",
      "22": "彼未干罪、口无诡谲、",
      "23": "见诟不反詈、受苦无厉言、乃自托于依义而鞫者、",
      "24": "身负我侪之罪、而悬于木、致我既死于罪、而生于义、因彼之损伤、而尔得医、",
      "25": "盖尔素如歧路之羊、今归尔灵之司牧监督矣、"
    },
    "3": {
      "1": "为妇者宜服尔夫、或夫不从道、致外乎道、由妇所行、亦可得之、",
      "2": "盖以见尔贞洁之行、及敬畏也、",
      "3": "尔之饰、毋在外、如辫发、佩金、衣美衣、",
      "4": "乃在温柔恬静之性、隐于心不可坏者、此在上帝前为至宝、",
      "5": "古昔圣女、上帝是望、亦以是自饰、服于其夫、",
      "6": "如撒拉顺从亚伯拉罕、称之为主、尔若行善、无所畏惧、则为其女矣、○",
      "7": "为夫者亦宜循理、与妇同居、视犹弱器、共承维生之恩、尔其尊之、免尔之祈祷有所阻也、○",
      "8": "要之、佥宜同心、体恤、友爱、慈怜、谦逊、",
      "9": "毋以恶报恶、以诟报诟、反为祝嘏、盖尔为此见召、致可得福、",
      "10": "故曰、凡欲爱生命而见佳日者、宜禁其舌于恶、其口于谲、",
      "11": "避恶行善、求和平而追随之、",
      "12": "盖主目顾义人、耳听其祈、惟主之面鉴彼恶人、",
      "13": "尔若热衷为善、害尔者其谁、",
      "14": "若因义受苦、则福矣、勿畏其威、勿为所撼、",
      "15": "中心尊主基督为圣、素备应对、以答凡诘尔衷所望之故者、惟宜温柔敬畏耳、",
      "16": "既怀无亏之良、及受谤言、使诬尔宗基督之善行者、自觉羞愧、",
      "17": "若为上帝之旨、则尔行善受苦、愈于行恶受苦矣、",
      "18": "盖基督亦一次为罪受苦、义者代不义者、以导我侪归上帝、其身虽受死、其灵则见苏、",
      "19": "且以灵往而宣道于狱中诸灵、",
      "20": "即昔之背逆者、上帝于挪亚备舟之日、忍以待之、当时由水得救者无几、惟八人耳、",
      "21": "今之洗礼、乃其影像、以救尔曹、非去形躯之污、惟求无亏之良于上帝前、乃因耶稣基督之复起也、",
      "22": "彼已升天、在上帝右、凡天使与有权有能者咸服之、"
    },
    "4": {
      "1": "基督既以身受苦、尔亦宜以此志自卫、盖受苦于身者、则与罪绝矣、",
      "2": "俾不再循人欲、惟循上帝之旨、以度余年、",
      "3": "尔往时从异邦人之欲、而行邪侈、纵恣、沈湎、荒宴、般乐、及违理拜像之事、亦足矣、",
      "4": "彼见尔不同其流荡无度、则异而谤之、",
      "5": "若辈必自陈于鞫生者死者之主、",
      "6": "是以福音曾宣于死者、使其身如人而受鞫、其灵依上帝而得生、○",
      "7": "夫万物之终伊迩、故宜端正、节制而祈祷、",
      "8": "首要者、宜切心相爱、盖爱蔽多罪、",
      "9": "互相接纳而勿吝、",
      "10": "各依所受恩赐以相施、如忠信之执事、司上帝鸿恩者、",
      "11": "或宣道、则依上帝之诏、或役事、则依上帝所赐之能、致上帝由耶稣基督凡事受荣、愿荣与权归之、爰及世世、阿们、○",
      "12": "爱友乎、若遇火炼之试、勿以为不测而奇之、",
      "13": "尔既与基督之苦、当以为乐、俾于其荣显著时、亦可欢欣踊跃、",
      "14": "若为基督名而见诟、则福矣、盖上帝有荣之神止于尔也、",
      "15": "尔中勿因凶杀、盗窃、恶行、妄豫、而受苦、",
      "16": "惟因为基督徒而受苦、则毋愧、乃缘此名归荣上帝也、",
      "17": "盖时至则鞫自上帝之家始、若自我侪始、彼不服从上帝福音者、其终将何如哉、",
      "18": "若义者仅得救、则不虔不善者、将处于何地乎、",
      "19": "故循上帝旨而受苦者、宜以善行、托己灵于诚信造化之主也、"
    },
    "5": {
      "1": "我劝尔中诸长老、我亦同为长老、证基督受苦、共与将显之荣者也、",
      "2": "宜牧尔中上帝群而督之、非由强、乃由愿、非趋利、乃乐为、",
      "3": "非主持所托、乃模范于众、",
      "4": "于牧长显著时、必得不敝之荣冕、",
      "5": "幼宜服长、尔曹谦以自束、互相服役、盖上帝拒骄泰者、赐恩卑逊者、",
      "6": "故于上帝大能之下、尔当自卑、俾得届期擢尔、",
      "7": "以凡所虑者托之、盖彼眷顾尔也、",
      "8": "宜节制儆醒、尔敌乃魔、如吼狮遍行、觅可吞噬者、",
      "9": "宜坚于信以御之、知尔兄弟在世、亦经此苦、",
      "10": "施诸恩之上帝、缘基督召尔享其永荣、俾尔于暂苦后、完全、坚固、强健、",
      "11": "愿权势归之、爰及世世、阿们、○",
      "12": "我略书此、由我所视为忠信之兄弟西拉、遗尔以为劝、且证此为上帝真恩、尔宜坚立其中、",
      "13": "在巴比伦之会、与尔共蒙选者、及吾子马可问尔安、",
      "14": "宜接吻以爱、互相问安、愿平康归尔凡宗基督者、"
    }
  },
  "2Pe": {
    "1": {
      "1": "耶稣基督之仆使徒西门彼得、书达与我侪同获此宝信、在我上帝、我救者、耶稣基督之义也、",
      "2": "愿恩惠平康、因识上帝及我主耶稣、益增于尔、",
      "3": "盖其神能锡我一切关乎维生敬虔之事、乃因识夫以荣以德召我者也、",
      "4": "且由是锡以宝贵丰厚之许、俾尔得脱在世因欲之败坏、克与夫上帝之性、",
      "5": "缘此、尔当殷勤、于信益德、于德益智、",
      "6": "于智益节、于节益忍、于忍益虔、",
      "7": "于虔益友爱、于友爱益仁慈、",
      "8": "尔有此而扩充之、则必使尔于识我主耶稣基督、不怠不荒、",
      "9": "无此者则盲、仅视所近、忘其旧罪已洁、",
      "10": "是故兄弟、愈当殷勤、以坚尔召尔选、尔若行此、则永不蹶踬、",
      "11": "盖于我主我救者耶稣基督永久之国、必锡尔裕然而入、○",
      "12": "尔虽知此、且坚定于所得之真理、我必恒使尔忆之、",
      "13": "我尚在此幕时、勉尔记忆宜也、",
      "14": "盖知我去幕之日速矣、一如我主耶稣基督所示我者、",
      "15": "我且殷勤、使尔于我逝后、时能忆斯、",
      "16": "我侪以我主耶稣基督之能、与其降临示尔、非从巧饰虚词、乃曾目击其威、",
      "17": "盖彼由父上帝得尊荣时、有声自大荣临之、曰、此我爱子、我所欣悦者、",
      "18": "此自天之声、我侪偕彼于圣山时闻之、",
      "19": "且有更确之豫言、尔宜顾之、如灯烛暗、迨日始旦、明星甫照尔心矣、",
      "20": "首要者、宜知经之豫言、未有出于臆说者、",
      "21": "盖豫言非由人意而来、乃感于圣神者、由上帝而言也、"
    },
    "2": {
      "1": "昔有伪先知起于民间、尔中亦将有伪师、私传左道以陷人、并拒赎之之主、自取速亡、",
      "2": "将有多人从其淫行、真道因之而受谤、",
      "3": "彼由贪婪、将以饰言渔尔之利、自昔其鞫不迟、沦亡不寝、",
      "4": "夫上帝既不惜干罪之天使、投之暗府、付之幽坎、守以待鞫、",
      "5": "又不惜上古之世、降洪水于不虔者、惟存宣义之挪亚八人、",
      "6": "又灰烬所多玛蛾摩拉二邑、以倾陷定其罪、以为后之不虔者鉴、",
      "7": "惟拯义者罗得、即以恶人之淫行为殷忧者、",
      "8": "盖此义者居其中、且见且闻、以其不法之行、日伤公义之心、",
      "9": "主知拯虔者于试中、而留不义者于刑下、以待鞫日、",
      "10": "彼徇形躯、纵污欲、轻视执改者为尤甚、然其果敢自恃、谤讟尊荣、而不战栗、",
      "11": "夫天使虽权力尤大、而于主前、尚不诟詈以讼之、",
      "12": "但此辈乃无知之物、生性如畜、以备执而屠者、谤讟其所不知、将于所败者而见败、",
      "13": "其受非义、乃非义之值也、彼以白昼宴乐为快、乃玷乃垢、与尔同餐时、则于爱筵而宴乐也、",
      "14": "其目充淫色、不已于罪、煽惑不坚之人、心习贪婪、是为受诅之子、",
      "15": "弃正道而迷罔、从比珥子巴兰之道、即爱不义之值者也、",
      "16": "彼为己之过愆见责、喑驴作人声、禁先知之狂妄、",
      "17": "若辈乃如眢井、狂风所荡之雾、有晦冥幽暗者待之、",
      "18": "盖其言矜夸虚诞、由形躯之欲、以邪淫诱乎甫脱妄行者、",
      "19": "许之以自由、而己则为邪慝之奴、盖为其所胜者、即为其奴也、",
      "20": "人既因识主救者耶稣基督、得脱世污、若复为其所累所胜、则后况较前尤剧、",
      "21": "盖识义路、而背所受之圣诫、不如不识之为愈也、",
      "22": "斯人也、如谚所云、犬既吐而转食之、豕既浴而复淖之、"
    },
    "3": {
      "1": "爱友乎、我今以此后书遗尔、俱激励尔诚心、俾尔记忆、",
      "2": "即念夫圣先知往昔之言、及主救者藉尔之使徒所命、",
      "3": "首焉者、宜知季世将有戏谑者出而戏谑、从己欲而行、",
      "4": "谓降临之许安在、自列祖寝后、万物与初创时无异、",
      "5": "彼甘忘太古以上帝命而有诸天、及地自水而出、以水而结、",
      "6": "故当时之世、为水泛滥而没、",
      "7": "但今之天地、以是命而存以待火、留至恶人受鞫沦亡之日也、○",
      "8": "爱友乎、勿忘斯事、在主一日犹千年、千年犹一日、",
      "9": "主不延缓其所许、若有视为延缓者、是乃宽忍尔曹、不欲一人沦亡、惟欲人皆改悔、",
      "10": "然主日将至、如盗然、是日诸天訇然而逝、体质俱为烈火所化、地与其间之造作尽爇焉、",
      "11": "诸物既将如是消灭、则尔曹之为人、当如何清洁敬虔哉、",
      "12": "企慕上帝之日至、诸天因而焚毁、有体质者、悉以烈火销镕之、",
      "13": "我侪依其所许、希望新天新地、义寓其中焉、○",
      "14": "爱友乎、尔既望此、则宜殷勤、俾获平康、无玷无疵于其前、",
      "15": "且视我主之宽忍为拯救、如我侪所爱之兄弟保罗、依所赋之智、尝以书遗尔、",
      "16": "彼之诸书亦论及此、中有难明者、而不学不固之辈强解之、于他经亦然、乃自取沦亡也、○",
      "17": "爱友乎、既豫知之、则宜谨慎、免为恶者之谬所诱、失尔坚也、",
      "18": "惟宜增益于恩、及识夫我主救者耶稣基督、愿荣归之、自今以至永世、阿们、"
    }
  },
  "1Jn": {
    "1": {
      "1": "维生之道、元始而有、我侪所闻所见、所目睹而手扪者、",
      "2": "此生显著、我侪曾见之而为证、且以语尔、即永生也、乃原与父偕、而显著于我侪者、",
      "3": "夫我侪以所见所闻者语尔、使尔心交于我侪、我侪亦心交于父、及其子耶稣基督、",
      "4": "我书此遗尔、俾我侪喜乐充盈焉、○",
      "5": "夫上帝乃光、无少暗昧、此我所闻于彼、而报于尔之示谕也、",
      "6": "若言心交于彼、而行于暗昧、则诳而不循真理、",
      "7": "若行于光、犹彼在光、则互有心交、而其子耶稣之血、洁我诸罪矣、",
      "8": "若言无罪、则自欺、而真理不在我衷、",
      "9": "若承我罪、彼乃信义、必赦我罪、洁我诸不义矣、",
      "10": "若言我未干罪、则以彼为诳、其道不在我衷矣、"
    },
    "2": {
      "1": "我小子乎、我书此遗尔、免尔干罪、人若干罪、则于父前我侪有代言者、即义者耶稣基督也、",
      "2": "彼为我罪作挽回之祭、不第为我、亦为举世焉、",
      "3": "我若守其诫、则自知识之也、",
      "4": "人自谓识之、而不守其诫、则为诳者、真理不在彼衷矣、",
      "5": "惟守其道者、则上帝之爱、诚成全于彼矣、以是知我侪在主中也、",
      "6": "自谓恒在主中者、其所行当如彼所行也、○",
      "7": "爱友乎、我书与尔者、非新诫、乃尔自初所有之旧诫、旧诫也者、即尔所闻之道也、",
      "8": "再者、我以新诫书与尔、其事在彼为真、在尔亦然、因幽暗渐逝、真光已照矣、",
      "9": "人自谓在光中、而恶兄弟、乃尚在暗中也、",
      "10": "爱兄弟者、乃居光中、无由倾踬、",
      "11": "惟恶兄弟者、乃在暗中、且行于暗中、不知所往、因暗盲其目也、○",
      "12": "小子乎、我书与尔、以尔诸罪、因其名见赦矣、",
      "13": "父老乎、我书与尔、以尔识自始而有者、少者乎、我书与尔、以尔已胜恶者、孺子乎、我曾书与尔、以尔识父、",
      "14": "父老乎、我曾书与尔、以尔识自始而有者、少者乎、我曾书与尔、以尔刚健、且上帝之道、恒在尔中、而尔已胜恶者、",
      "15": "勿爱斯世与在世之物、人若爱世、则父之爱不在其衷、",
      "16": "盖凡在世者、如形躯之欲、眼目之欲、并此生之骄矜、皆非由父、乃由世也、",
      "17": "且世渐逝、其欲亦然、惟行上帝旨者永存、○",
      "18": "孺子乎、斯乃末时、尔尝闻有敌基督者至、今已多有敌基督者兴起矣、以是知为末时也、",
      "19": "彼自我而出、但非属我者、若其属我、则恒偕我矣、然其出也、乃显其皆非属我也、",
      "20": "尔受膏于圣者、无不知也、",
      "21": "我书与尔、非因尔不识真理、乃因尔识之、且凡虚诳、非由于真理也、",
      "22": "诳者谁耶、非不认耶稣为基督者乎、其不认父与子者、即敌基督者也、",
      "23": "凡不认子者、不有父也、认子者、即有父也、",
      "24": "尔曹自始所闻者、当恒在尔衷、若然、则尔亦恒在子及父中矣、",
      "25": "此其所许于我者、即永生也、",
      "26": "我书此遗尔、乃指误诲尔之人、",
      "27": "惟尔自主所受之膏、恒在尔衷、则不须人训尔、彼之膏、即以诸事训尔、是乃真而无诳、尔当依其所训、恒在彼中焉、",
      "28": "小子乎、今宜恒在彼中、迨彼显著、我侪于其降临时、可毅然而无愧、",
      "29": "尔若知彼为义、则知凡行义者、皆由之而生也、"
    },
    "3": {
      "1": "试观父以如何之爱赐我侪、俾得称为上帝子、我侪诚是也、斯世不识我、因其不识彼也、",
      "2": "爱友乎、我侪今为上帝子、将来若何、尚未显明、所可知者、彼显著时、我克肖之、盖将见之、如其固然也、",
      "3": "且凡于彼有此望者、则洁己如彼之洁然、",
      "4": "凡行罪者、亦行不法、罪即不法也、",
      "5": "尔知彼曾显见、以除诸罪、而于彼无罪也、",
      "6": "凡恒在彼中者不干罪、干罪者未尝见之、亦未尝识之、",
      "7": "小子乎、勿为人所惑、行义者乃义、如彼之义然、",
      "8": "行罪者乃由于魔、盖魔自始干罪、上帝子所以显见者、为毁魔之工也、",
      "9": "凡由上帝而生者不行罪、以其种恒在厥衷、其不能干罪者、因由上帝而生也、",
      "10": "上帝子与魔之子、于此而显、凡不行义者、非由上帝也、不爱兄弟者亦然、",
      "11": "尔自初所闻之谕、即我侪宜相爱也、",
      "12": "非若该隐、由夫恶者而杀其弟、其杀之也何故、因其行恶而弟义也、○",
      "13": "兄弟乎、世若恶尔、勿以为奇、",
      "14": "我侪因爱兄弟、知已出死入生、不爱者仍居于死、",
      "15": "凡恶兄弟、乃杀人者也、尔知杀人者、永生不寓其衷、",
      "16": "主为我侪舍生、我侪于此而知爱、亦宜为兄弟舍生也、",
      "17": "凡有斯世之财产者、视兄弟匮乏、自塞其矜恤之心、则上帝之爱乌得寓其衷哉、",
      "18": "小子乎、我侪之爱、勿以言以舌、乃以行以诚也、",
      "19": "于此知我侪由于真理、凡我心所自责者、则将安之于上帝前、",
      "20": "因上帝大于我心、而无所不知也、",
      "21": "爱友乎、我心若不自责、则可毅然于上帝前、",
      "22": "且凡所求者必得之、因我侪守其诫、而行其所悦之事也、",
      "23": "其诫也、 即我侪宜信其子耶稣基督之名、且依其所命而相爱也、",
      "24": "守其诫者、恒在彼中、彼亦恒在其中、由彼所赐我之圣神、知彼恒在我中也、"
    },
    "4": {
      "1": "爱友乎、勿凡灵是信、当验其灵由上帝否、盖伪先知多出于世也、",
      "2": "凡灵之认耶稣基督成人身而临者、乃由上帝、于此可知上帝之神矣、",
      "3": "凡灵之不认耶稣者、非由上帝、乃敌基督者也、尔曾闻其将至、今已在世矣、",
      "4": "小子乎、尔曹乃由上帝、已胜彼众、盖在尔衷者、大于在世者也、",
      "5": "彼众由乎世、故所言亦由世、而世听之、",
      "6": "我侪乃由上帝、识上帝者听我、非由上帝者则否、真理之神、与谬妄之神、于此可识也、○",
      "7": "爱友乎、我侪宜相爱、盖爱由于上帝也、凡爱者由上帝而生、且识上帝、",
      "8": "不爱者、不识上帝、盖上帝即爱也、",
      "9": "上帝遣独生子入世、使我侪赖之而生、其爱由是而显、",
      "10": "非我尝爱上帝、乃上帝爱我、遣其子为我罪作挽回之祭、爱即在于此也、",
      "11": "爱友乎、上帝既如是爱我侪、则我亦当相爱、",
      "12": "从未有见上帝者、若相爱、则上帝恒在我中、而其爱亦成全于我中矣、",
      "13": "由是知我侪恒在彼中、彼亦恒在我中、因已赐其神于我也、",
      "14": "父遣子为救世者、此我侪所见而证者也、",
      "15": "凡认耶稣为上帝子者、上帝恒在彼中、而彼亦恒在上帝中、",
      "16": "上帝于我之爱、我既知而信之矣、夫上帝乃爱也、恒于爱者、则恒在上帝中、而上帝亦恒在彼中、",
      "17": "如是、则爱成全于我侪、俾我坦然于鞫日、盖彼如何、我侪在世亦然、",
      "18": "爱中无惧、爱既全、斯去惧矣、盖惧有刑、惧者未成全于爱耳、",
      "19": "我而有爱、因上帝先爱我也、",
      "20": "或谓我爱上帝、而恶兄弟、则为诳矣、盖不爱既见之兄弟、不能爱未见之上帝也、",
      "21": "爱上帝者、亦宜爱兄弟、此我侪所受之诫也、"
    },
    "5": {
      "1": "凡信耶稣为基督者、由上帝而生也、凡爱生之者、亦爱其所生者也、",
      "2": "我侪若爱上帝而行其诫、则知爱上帝诸子矣、",
      "3": "夫爱上帝也者、守其诫是也、且其诫非难任也、",
      "4": "盖凡由上帝而生者胜乎世、其所以胜世者、我之信也、",
      "5": "胜世者谁、非信耶稣为上帝子者乎、",
      "6": "此乃以水以血而来者、即耶稣基督也、非独以水、乃以水与血、",
      "7": "证之者圣神也、圣神即真理也、",
      "8": "盖为证者有三、神也、水也、血也、此三者合于一也、",
      "9": "夫人之证、我若受之、则上帝之证为尤大、此上帝之证、即证其子也、",
      "10": "信上帝子者、在己有此证、不信上帝者、则以之为诳、因不信上帝为其子之证也、",
      "11": "其证即上帝以永生赐我侪、而此生在其子也、",
      "12": "有子者则有生、未有上帝子者、未有生也、○",
      "13": "我书此遗尔信上帝子之名者、俾知尔有永生、",
      "14": "我侪若依其旨而求、彼必听我、此我侪毅然于其前也、",
      "15": "若知有求必听、即知所求于彼者则得之、",
      "16": "人见兄弟干罪不至于死、则祈求之、上帝必予之以生、即予干罪不至于死者、有至于死之罪、我言祈求、非指此也、",
      "17": "凡不义皆罪也、亦有罪不至于死者、○",
      "18": "我知凡由上帝而生者不干罪、生于上帝者则自守、 而恶者无从措手也、",
      "19": "且知我侪由于上帝、而举世附于恶者、",
      "20": "又知上帝子已至、赐我颖悟、使识真者、我侪在真者中、即在其子耶稣基督中也、此乃真上帝、亦永生也、",
      "21": "小子乎、宜自守、而远偶像、"
    }
  },
  "2Jn": {
    "1": {
      "1": "为长老者书达蒙选之夫人、暨其子女、乃我所诚爱者、不第我也、凡识真理者亦然、",
      "2": "此爱乃缘真理、即恒于我侪、永偕我侪者也、",
      "3": "愿恩惠矜恤平康、由父上帝、及其子耶稣基督、以真以爱、而偕我侪焉、○",
      "4": "我见尔子有行于真理者、一如我侪自父所受之诫、则喜甚、",
      "5": "今求夫人宜相爱、此非我书新诫与尔、乃自始而有者也、",
      "6": "爱也者、即依诸诫而行也、此诫即宜行之于爱、如尔自始所闻者也、",
      "7": "盖多有惑人者出世、不认耶稣基督成人身而临、此乃惑人、且敌基督者也、",
      "8": "尔宜慎之、勿失我侪所劳者、则得充足之赏焉、",
      "9": "凡竞进而不恒于基督之训者、不有上帝也、恒于其训者、则有父及子矣、",
      "10": "人若就尔、不持此训、勿接之于家、亦勿问其安、",
      "11": "盖问其安者、即与其恶行也、○",
      "12": "我尚有多端书与尔、不欲以纸墨、乃望就尔晤谈、使尔喜乐充盈焉、",
      "13": "尔蒙选之妹之子女问尔安、"
    }
  },
  "3Jn": {
    "1": {
      "1": "为长老者书达爱友该犹、我所诚爱者也、○",
      "2": "爱友乎、我所祈者、愿尔凡事畅遂安康、如尔心之畅遂然、",
      "3": "有兄弟来、证尔真诚、即依真理而行、我则喜甚、",
      "4": "我闻我之子女、行于真理、乐莫大焉、○",
      "5": "爱友乎、凡尔行于兄弟之为宾旅者、乃忠信之行也、",
      "6": "彼于会中证尔之爱、若宜乎上帝、而送之行、斯为善矣、",
      "7": "盖彼为其名而出、无所取于异邦人也、",
      "8": "若此者、我侪当接之、使我与之真理同劳焉、○",
      "9": "我曾略以书达于会、但其中有好为首之丢特腓、不接我侪、",
      "10": "我若来、必指陈其所行、彼以恶言妄论我侪、尚不以为足、己不接兄弟、有欲接者则禁之、逐之出会、",
      "11": "爱友乎、勿效恶、当效善、行善者由上帝、行恶者未见上帝也、",
      "12": "低米丢为众及真理所证、我侪亦证之、尔知我侪之证乃真也、○",
      "13": "我本有多端欲书与尔、但不愿以笔墨书之、",
      "14": "乃望速见尔、与尔晤谈、",
      "15": "愿平康归尔、诸友问尔安、尔其依名问诸友安、"
    }
  },
  "Jud": {
    "1": {
      "1": "耶稣基督之仆雅各之弟犹大、书达诸见召者、即在父上帝中见爱、为耶稣基督而得保守者、",
      "2": "愿矜恤平康仁爱、增于尔曹、○",
      "3": "爱友乎、我方以我侪共得之拯救、殷勤书于尔、遂不得已以书劝尔为道力争、即授于诸圣一次而已者、",
      "4": "盖有数人潜入、即自昔所豫载以服此鞫者、彼乃不虔之人、以我上帝之恩、反纵其欲、而不认唯一主宰、及我主耶稣基督、○",
      "5": "尔虽悉知之、我今欲令尔忆之、即主救民出埃及地、后灭其不信者、",
      "6": "又有天使不守职位、去其居所、主以缧绁永拘之于幽冥、以待大日之鞫、",
      "7": "又如所多玛、蛾摩拉、及四邻之邑、亦效之纵淫乱、耽异色、则受永火之刑、举以为戒、",
      "8": "但斯人于梦幻中亦如是污蔑形躯、藐忽执政、谤讟尊荣、",
      "9": "然天使长米迦勒为摩西尸与魔争辩时、尚不敢谤讟以罪之、第曰、主其责尔、",
      "10": "惟斯人谤讟其所不知、且其本性所悟、一如无理之禽兽、于此则见灭矣、○",
      "11": "祸哉斯人也、以其行该隐之途、且为利而趋巴兰之谬、沦亡于可拉之违言、",
      "12": "彼与尔同餐时、则于尔之爱筵、有如暗礁、为无惧之牧、惟己是饲、为无雨之云、因风飘荡、为无果之秋树、再死根拔、",
      "13": "为海之狂波、沫喷其辱、为流荡之星、而幽暗冥冥、永留以待、",
      "14": "亚当七世孙以诺、豫言斯人云、主偕其万圣而来、",
      "15": "行鞫于众、质责诸不虔者、因以不虔而行不虔之行、及凡不虔之罪人、所言刚愎敌主之语、",
      "16": "斯人依欲而行、訾议怨尤、口出夸张、为利判人、○",
      "17": "爱友乎、当忆我主耶稣基督使徒之豫言、",
      "18": "语尔曰、季世将有戏谑之徒、依己不虔之欲而行、",
      "19": "若辈乃树党、血气是从、无有圣神者也、",
      "20": "爱友乎、宜于尔至圣之道而自建、于圣神而祈祷、",
      "21": "于上帝之爱而自守、企望我主耶稣基督之矜恤、以至永生、",
      "22": "有疑贰者、尔当恤之、",
      "23": "有当夺于火而救之者、亦有当以儆惧而恤之者、即其衣为形躯所污、尔亦恶之、○",
      "24": "夫能保尔无蹶、立尔于其有荣之前、欢然无瑕、唯一上帝、我之救者、",
      "25": "愿荣威权力、由我主耶稣基督归之、先乎万古、以迄于今、至于世世、阿们、"
    }
  },
  "Rev": {
    "1": {
      "1": "耶稣基督之启示、乃上帝所赐、以示其诸仆、即必速成之事也、且遣厥使、晓谕其仆约翰、",
      "2": "乃于上帝之道、与耶稣基督之证、即凡所经见者而证之、",
      "3": "读此豫言、及闻而守其中所记者、皆为有福、盖时迩矣、○",
      "4": "约翰书达亚西亚之七会、愿恩惠平康、自昔在今在而将来者、及其座前之七神、归于尔曹、",
      "5": "并自耶稣基督、即忠信之证、由死而首生、为世上诸王之主者、彼爱我侪、以其血释我诸罪、",
      "6": "使我侪为国、为其父上帝之祭司、愿荣与权归之、以至世世、阿们、",
      "7": "彼将乘云而来、众目必见之、刺之者亦然、世上诸族、将为之哀哭、有如是也、阿们、○",
      "8": "始我也、终亦我、而今而昔而将来、全能者也、主上帝言之矣、○",
      "9": "我约翰、尔曹之兄弟、与尔共与耶稣之难与国与忍者、为上帝之道及耶稣之证、昔在一岛、名曰拔摩、",
      "10": "适主日、我感于圣神、闻大声于我后如号角曰、",
      "11": "尔所见者、当笔之于书、寄于七会、即以弗所、士每拿、别迦摩、推雅推喇、撒狄、非拉铁非、老底嘉、",
      "12": "我回顾之、欲知与我言之声、则见金灯台七、",
      "13": "其间有似人子者、身衣长衣及足、胸束金带、",
      "14": "首与发皆白、如羊毛如雪、目如火焰、",
      "15": "足似明铜、如炼于冶者、声如众水之声、",
      "16": "七星在其右手、口出双锋利剑、容如烈日之射、",
      "17": "我见之而仆其足前如死、彼以右手抚我曰、勿惧、",
      "18": "始者、终者、生者、我也、我曾死、今则生、至于世世、且有死亡阴府之钥、",
      "19": "尔当书所见者、及今所有、后必成之事、",
      "20": "尔所见我右手七星、与金灯台七之奥、夫七星即七会之使、七灯台即七会也、"
    },
    "2": {
      "1": "当书达以弗所会之使者云、右手执七星、行于七金灯台间者曰、",
      "2": "我知尔诸行、勤劳忍耐、彼恶者尔不能容、自谓使徒而非然者、尔曾试之、知其伪矣、",
      "3": "尔有忍耐、尝因我名、容忍而不倦、",
      "4": "然我有所责尔者、以尔初时之爱已弃之矣、",
      "5": "故当忆尔何自而陨、且改悔、行尔初行、否则我将至、迁尔灯台、离乎其所、",
      "6": "然尔尚有可取者、以尔恶尼哥拉党之行、我亦恶之、",
      "7": "有耳者、宜听圣神所语诸会者、获胜者、我将以维生之树食之、即在上帝乐园者也、○",
      "8": "当书达士每拿会之使者云、为始为终、既死而生者曰、",
      "9": "我知尔之患难贫乏、而实富有、且知自谓犹太人者之谤讟、然非犹太人、乃撒但之党、",
      "10": "勿惧尔所将受之苦、魔将投尔中数人于狱以试之、尔将受难十日、宜忠信至死、我则赐尔以维生之冕、",
      "11": "有耳者、宜听圣神所语诸会者、获胜者不见伤于二次之死、○",
      "12": "当书达别迦摩会之使者云、其有双锋利剑者曰、",
      "13": "我知尔居所、乃撒但之座所在、昔我忠信之证者安提帕、见杀于尔中、即撒但之所居、尔则持我名、亦未尝拒我道、",
      "14": "然我有数端责尔、因尔处有持巴兰之训者、昔巴兰训巴勒投踬石于以色列民前、使食祭像之物并行淫、",
      "15": "又有持尼哥拉党之教者、亦若是、",
      "16": "故当改悔、不然、我速就尔、以口中之剑与之战矣、",
      "17": "有耳者、宜听圣神所语诸会者、获胜者、我则赐以所藏之玛那、且赐之白石、上书新名、受者而外、无识之者、○",
      "18": "当书达推雅推喇会之使者云、上帝子目如火焰、足似明铜者曰、",
      "19": "我知尔诸行、与爱与信、役事、忍耐、且尔后之所为、较胜于前、",
      "20": "然我有所责尔者、以尔容自称先知之妇耶洗别、彼诲我诸仆、诱之行淫、且食祭像之物、",
      "21": "我予以改悔之机、然彼终不改其淫行、",
      "22": "我将投之于床、与之行淫者、若不改其所为、我亦投之于大难、",
      "23": "且毙其子女、俾诸会知我乃察人心肠者、依尔曹所行而施之也、",
      "24": "惟我语尔、在推雅推喇之余众、凡未受此训、亦不识所谓撒但之深邃者、我不以他任委诸尔、",
      "25": "惟当守尔所有、以待我来、",
      "26": "获胜者与终守我行者、我将赐之权以制列邦、",
      "27": "将牧以铁杖、如碎陶人之器、犹我亦承受于我父然、",
      "28": "我又以晨星赐之、",
      "29": "有耳者、宜听圣神所语诸会者、"
    },
    "3": {
      "1": "当书达撒狄会之使者云、有上帝之七神、及七星者曰、我知尔诸行、名生而实死、",
      "2": "尔宜儆醒、坚定其余将及于死之事、盖我未见尔之诸行、有所完全于我上帝前也、",
      "3": "故宜追念所受所闻如何、且守之而改悔、倘不儆醒、我将至如盗然、尔不知我何时而至也、",
      "4": "然尔曹在撒狄者、尚有数人未污其衣、彼将衣白偕我游、盖其所堪也、",
      "5": "获胜者亦将如是衣白衣、我必不涂其名于维生之册、而认之于我父及诸使者前、",
      "6": "有耳者、宜听圣神所语诸会者、○",
      "7": "当书达非拉铁非会之使者云、维圣维诚、持大卫之钥、开则无能阖之、阖则无能开之者曰、",
      "8": "我知尔诸行、尔有微能、已守我道、未弃我名、我于尔前、赐以既开之门、无能阖者、",
      "9": "撒但之党、自谓犹太人、而非然者、乃诳耳、我必使之来拜于尔足前、而知我已爱尔焉、",
      "10": "尔既坚忍守我之道、我亦将守尔、免乎受试之时、此时将临于寰宇、以试凡宅于地之人、",
      "11": "我速至矣、尔所有者、宜持守之、免有夺尔冕者、",
      "12": "获胜者、我将使之为柱、于我上帝殿中、决不复出、亦必以我上帝之名、及我上帝邑新耶路撒冷之名、乃自天由我上帝而降者、并我之新名、皆书于其上、",
      "13": "有耳者、宜听圣神所语诸会者、○",
      "14": "当书达老底嘉会之使者云、为阿们、忠信诚实之证、上帝创造之始者曰、",
      "15": "我知尔诸行、乃不寒不热、我愿尔或寒或热、",
      "16": "尔既为温、不热不寒、我必吐尔出于我口、",
      "17": "盖尔云、我富矣、已获富有、而无所需矣、不知尔乃困苦、堪悲、贫乏、瞽目、裸体、",
      "18": "我为尔谋、宜向我市火炼之金、致得富、市白衣可自衣、致尔裸体之羞不露、市目膏以膏尔目、致得见、",
      "19": "凡我所爱者、我责而惩之、故宜奋然改悔、",
      "20": "我立于门而叩、有闻我声而启者、我必入就之、偕彼而餐、彼亦偕我焉、",
      "21": "获胜者、我将使之偕坐于我座、如我获胜、而偕我父坐于其座也、",
      "22": "有耳者、宜听圣神所语诸会者、"
    },
    "4": {
      "1": "此后、我见有门启于天、初闻之声如号角者、与我言曰、升此、我将以后必成之事示尔、",
      "2": "我忽感于圣神、见有座设于天、又有居其上者、",
      "3": "视之如碧玉、如玛瑙、有虹环其座、视之如葱珩、",
      "4": "座之四周、有二十四座、居其上者、二十四长老、身衣白衣、首戴金冕、",
      "5": "有电与声与雷、出自座中、亦有火灯七、燃于座前、即上帝之七神也、",
      "6": "座前有若玻璃海、如水晶然、座中及座之四周、有生物四、前后满目、",
      "7": "一若狮、二若犊、三貌如人、四若飞鹰、",
      "8": "各有六翼、遍体有目、昼夜不憩、言曰、圣哉、圣哉、圣哉、主上帝全能者、昔在今在、而将来者也、",
      "9": "生物以荣、以尊、以谢、归诸座者、即维生世世者也、",
      "10": "时、二十四长老、伏居于座者之前、崇拜维生世世者、且投其冕于座前、曰、",
      "11": "我主我上帝、尔堪受荣与尊与能、盖尔昔造万有、其有也造也、乃因尔旨也、"
    },
    "5": {
      "1": "我见居于座者、右手擎卷、内外书文、缄以七印、",
      "2": "又见有力之使者、大声呼曰、谁堪启卷、而揭其印乎、",
      "3": "在天在地暨地下、无能启卷、或从而观之、",
      "4": "我即大哭、因未遇堪启其卷、或观之者也、",
      "5": "长老之一遂谓我曰、勿哭、犹大支之狮、大卫之根、已获胜、能启此卷、及其七印、",
      "6": "我又见座中、及四生物、与诸长老中、有羔立焉、如曾见杀、有七角七目、即上帝遣于天下之七神、",
      "7": "彼前取卷、自居座者之右手、",
      "8": "既取之、则四生物与二十四长老、伏于羔前、各执琴、与金盂盈以香、即诸圣徒之祈祷、",
      "9": "皆唱新歌曰、尔堪取卷而启其印、因尔见杀、曾以尔血、自各族各方各民各国之中、购人以归上帝、",
      "10": "使之为国、为祭司、归我侪之上帝、且王于地、",
      "11": "我又见于座与生物、及长老四周之众使者、其数万万千千、",
      "12": "闻其大声曰、见杀之羔、堪得其能、其富、其智、其力、其尊、其荣、其颂、",
      "13": "又闻在天在地暨地下海中受造之物、及其中所有者、佥云、愿颂及尊、与荣与权、归居于座者与羔、至于世世、",
      "14": "四生物曰、阿们、诸长老遂伏而拜、"
    },
    "6": {
      "1": "我见羔启七印之一时、闻四生物之一、其声如雷曰、来、",
      "2": "我见有白马、乘之者执弓、予之以冕、遂出、无往不胜、○",
      "3": "启二印时、我闻第二生物曰、来、",
      "4": "又有赤马出、使乘之者夺和平于地、致人相杀、且予之巨刃、○",
      "5": "启三印时、我闻第三生物曰、来、见有黑马、乘之者手执权衡、",
      "6": "我闻四生物中、若有声曰、金一钱得麦一升、又金一钱得麰麦三升、油与酒、尔勿坏之、○",
      "7": "启四印时、我闻第四生物之声曰、来、",
      "8": "遂见有灰色马、乘之者名曰死、阴府随之、予之以权、于地上四分之一、以剑、以饥、以疫、以地之野兽而杀之、○",
      "9": "启五印时、我见坛下、有为上帝道及所执之证、而见杀者之灵、",
      "10": "大声呼曰、圣且诚之主宰乎、不鞫宅地之人、伸我流血之冤、至几何时乎、",
      "11": "遂各予之白衣、且语之、使少安、待同仆与兄弟亦将如彼见杀者、毕乃事焉、○",
      "12": "我又见启六印时、地大震、日黑如褐、月变为血、",
      "13": "天星陨地、如无花果树为大风所撼、而落未熟之果、",
      "14": "天遂见徙、如卷被卷、山岛见移、皆离其所、",
      "15": "世之诸王、大夫、将帅、富人、力士、为奴者、自由者、皆自匿于山洞山岩、",
      "16": "谓山与岩曰、倾而匿我、以避居于座者之面、及羔之怒、",
      "17": "盖其怒之大日至矣、谁能立哉、"
    },
    "7": {
      "1": "此后、我见使者四、立于地之四隅、握地之四风、使勿吹于地于海于树、",
      "2": "又见他使自日出处而上、执维生上帝印、大声呼彼有权伤地及海之四使曰、",
      "3": "勿伤地或海或树、待我印我上帝诸仆之额、",
      "4": "我遂闻受印者之数、以色列裔各支中、计印者十四万四千、○",
      "5": "犹大支中万二千、流便支中万二千、迦得支中万二千、",
      "6": "亚设支中万二千、拿弗他利支中万二千、玛拿西支中万二千、",
      "7": "西缅支中万二千、利未支中万二千、以萨迦支中万二千、",
      "8": "西布伦支中万二千、约瑟支中万二千、便雅悯支中万二千、○",
      "9": "此后、我见大众、不可胜数、自诸国诸族诸民诸方、立于座前、及羔之前、衣白衣、执棕枝、",
      "10": "大声呼曰、拯救归于居座者、上帝及羔矣、",
      "11": "诸使环座与长老四生物而立、皆面伏座前、拜上帝曰、",
      "12": "阿们、颂也、荣也、智也、谢也、尊也、能也、力也、咸归我之上帝、爰及世世、阿们、",
      "13": "长老之一谓我曰、衣白衣者为谁、适从何来、",
      "14": "对曰、我主乎、尔自知之、曰、此乃出乎大难而来、曾以羔之血涤其衣而白之矣、",
      "15": "故在上帝座前、昼夜事之于殿中、居于座者、将庇之以幕、",
      "16": "彼不复饥渴、日与热必不侵之、",
      "17": "盖座中之羔将牧之、导至维生之水源、其目之泪、上帝尽拭之、"
    },
    "8": {
      "1": "启七印时、天中寂静约二刻、",
      "2": "我见七使者、立于上帝前、予之以号角七、",
      "3": "又有一使者来、立于坛侧、执金炉、有以多香予之、俾与诸圣徒之祈祷、同献于座前之金坛、",
      "4": "香烟与圣徒之祈祷、自使者手升于上帝前、",
      "5": "使者取炉、盈以坛上之火、倾于地、遂有雷与声与电及地震、○",
      "6": "执七号角之七使、自备以吹、",
      "7": "第一使者吹之、遂有雹与火、杂以血掷于地、地焚三分之一、树焚三分之一、百草尽焚、○",
      "8": "第二使者吹之、遂有如火焚之大山投于海、海三分之一变为血、",
      "9": "海中之生物、三分死其一、舟亦三分坏其一、○",
      "10": "第三使者吹之、遂有大星见焚、其焰如炬、自天而陨、落于江河三分之一、及诸水源、",
      "11": "星名曰茵陈、诸水三分之一变为菌陈、人多因诸水而死、缘其苦也、○",
      "12": "第四使者吹之、日月星三分之一被击、致变为昏暗、昼三分之一无光、夜亦如是、○",
      "13": "我又见一鹰飞于天、闻其大声曰、祸哉、祸哉、祸哉、宅地之人乎、因其余之三使、将吹号角之声也、"
    },
    "9": {
      "1": "第五使者吹之、我遂见一星自天陨地、予之以渊窟之钥、",
      "2": "乃启渊窟、有烟自窟而上、如洪炉之烟、日与穹苍因之而暗、",
      "3": "有蝗自烟而出、至于地上、且予之权、如地之蝎然、",
      "4": "且语之曰、地之草木及诸蔬、俱勿伤、惟额上无上帝之印者耳、",
      "5": "然不许杀之、祇令其痛苦五月、如蝎螫之痛苦然、",
      "6": "斯时也、人将求死弗得、欲死而死避之、",
      "7": "蝗之状似备战之马、其首若戴金冕、面如人面、",
      "8": "发如女发、其牙如狮、",
      "9": "又有胸甲如铁甲、其翼之声、如车马纷纭、疾趋以战、",
      "10": "有尾似蝎、亦有虿、其权在尾、伤人五月、",
      "11": "为其王者、渊之使也、希伯来音曰亚巴顿、希利尼音曰亚玻伦、○",
      "12": "一祸往矣、尚有二祸将至、",
      "13": "第六使者吹之、我闻有声自上帝前金坛四角而出、",
      "14": "谓执号角之第六使者曰、系于伯拉大河之四使者、尔其释之、",
      "15": "四使见释、彼乃备于其年月日时、以杀人三分之一者、",
      "16": "骑军之数二万万、其数我闻之矣、",
      "17": "于是我在异象中见军马、及乘之者、彼有胸甲若火、若紫玉、若硫磺、马首如狮、火与烟与硫、出于其口、",
      "18": "此三灾杀人三分之一、即自其口所出之火与烟与硫也、",
      "19": "盖马之权在口、又在尾、因其尾似蛇、且有首、用以伤人、",
      "20": "其余未死于此灾者、不悔其手之所为、仍拜诸鬼与金银铜木石之偶、不能见、不能闻、不能行者也、",
      "21": "亦不悔其凶杀巫术、淫乱盗窃焉、"
    },
    "10": {
      "1": "我又见有力之使者、自天而降、衣以云、首有虹、颜如日、足如火柱、",
      "2": "手执已展之小卷、右足著海、左足着地、",
      "3": "大声而呼、如狮吼焉、呼时七雷发厥声、",
      "4": "发声时、我将书之、闻自天有声曰、七雷所发者、缄之勿书、",
      "5": "我所见立于海与地之使者、举右手向天、",
      "6": "指维生至世世、造天地海与其中之物者、誓曰、时不复延矣、",
      "7": "惟于第七使者发声之日、将吹之时、上帝之奥妙遂成、如所宣嘉音于其仆诸先知也、",
      "8": "闻自天之声复语我曰、立于海及地之使者、手执已展之小卷、汝往取之、",
      "9": "我遂就使者曰、以小卷予我、彼则曰、取而食之、必苦尔腹、在尔口则甘如蜜、",
      "10": "于是我自使者之手取小卷食之、在口甘如蜜、既食、我腹则苦、",
      "11": "又语我曰、尔当复指诸民诸邦诸方诸王而豫言焉、"
    },
    "11": {
      "1": "有予我以苇似杖、曰、起、量上帝殿与坛、及其中崇拜者、",
      "2": "殿外之院、舍之勿量、盖已予列邦、彼将践踏圣邑、四十有二月、",
      "3": "我将使我二证者、衣麻豫言、凡一千二百六十日、",
      "4": "此乃二橄榄树、与二灯台、立于全地之主前者也、",
      "5": "若有欲害之者、则有火出其口而吞其敌、凡欲害之者、必如是见杀也、",
      "6": "彼有权闭天、使于其豫言之日不雨、亦有权治诸水、变之为血、且随其所欲、以各灾击地、",
      "7": "其证既毕、自渊而上之兽、将与之战、胜而杀之、",
      "8": "尸仆大邑之衢、斯邑譬之所多玛与埃及、即其主钉十架之处也、",
      "9": "且自诸民诸族诸方诸邦、观其尸者、三日有半、不许葬之于墓、",
      "10": "宅地之人、为之欣喜欢忭、互相馈赠、盖此二先知、曾苦宅地之人也、",
      "11": "越三日有半、生气出自上帝者入之、遂起立、观者大惧、",
      "12": "证者闻大声自天语之曰、升于此、彼遂乘云升天、其敌亦观之、",
      "13": "是时也、地大震、邑圮十分之一、死者七千人、余皆恐惧、归荣于在天之上帝、○",
      "14": "二祸既往、三祸速至、",
      "15": "第七使者吹之、遂于天有大声云、世之国已为我主及其基督所有、彼将秉权、以至世世、",
      "16": "在上帝前、居厥座之二十四长老、面伏而拜、",
      "17": "曰、主上帝全能者乎、今在昔在者、我侪谢尔、因尔既握大权而王也、",
      "18": "列邦逞怒、尔之怒遂临、鞫乎死者、且赏赉尔仆、诸先知诸圣徒、及畏尔名者、或卑或尊、又败坏乎败坏于地者、其时已届矣、○",
      "19": "上帝之殿、在于天者启矣、其约之匮见于殿中、即有电与声与雷、及地震大雹、"
    },
    "12": {
      "1": "又见大兆于天、一妇衣日踏月、首戴十二星之冕、",
      "2": "怀孕将产、艰难痛苦而呼号、",
      "3": "又有兆见于天、一大赤龙、七首十角、首戴七冕、",
      "4": "尾曳天星三分之一、投之于地、龙立于将产之妇前、待其既产、而吞其子、",
      "5": "其产也男、将以铁杖牧万邦者、子见摄至上帝座前、",
      "6": "妇则逃入旷野、在彼有上帝所备之所、使养之、一千二百六十日、○",
      "7": "在天有战、米迦勒偕其使与龙战、龙亦偕其使以战、",
      "8": "弗克、在天不复有其所、",
      "9": "大龙即老蛇、名曰魔、亦曰撒但、迷惑普世者、见投于地、其使亦与焉、",
      "10": "我闻大声在天云、我上帝之拯救、与能与国、及其基督之权、今悉至矣、盖讼我兄弟者已见投、即昼夜讼之于我上帝前者、",
      "11": "诸兄弟因羔之血、并所证之道胜之、乃不爱己生以至于死也、",
      "12": "是故诸天与居其中者宜喜乐、惟地与海祸矣、因魔恚甚、已临于尔、盖自知其时无几也、○",
      "13": "龙既见投于地、则窘迫产男之妇、",
      "14": "有以大鹰之双翼授妇、使之飞入旷野、至其所、以避蛇、在彼就养、历一载、二载、又半载、",
      "15": "蛇于妇后、吐水如河、欲漂没之、",
      "16": "地坼、吸龙所吐之河以助妇、",
      "17": "龙怒妇滋甚、遂往与其余裔战、即守上帝之诫、与耶稣之证者、时、龙立于海沙、"
    },
    "13": {
      "1": "我又见一兽自海而上、十角七首、角戴十冕、首有谤讟之名、",
      "2": "所见之兽似豹、足如熊、口如狮、龙以其能其座与大权予之、",
      "3": "我见其一首、若受伤濒死而得医愈、全地遂奇而从之、",
      "4": "又拜龙、因以其权予兽、亦拜兽、曰、孰似兽乎、孰能与之战乎、",
      "5": "又予之口、言诸大事、及诸谤讟、又予之权、凡四十有二月、",
      "6": "遂启口出谤讟上帝之言、谤讟其名其幕、并居于天者、",
      "7": "又予之权、战诸圣徒而胜之、且治诸族诸民诸方诸邦、",
      "8": "宅地之人、其名自创世时、未录于见杀之羔维生之册者、皆将拜兽、",
      "9": "有耳者宜听之、",
      "10": "凡宜见虏者则见虏、以刃杀人者、则必见杀于刃、诸圣徒之忍与信在此矣、○",
      "11": "我又见一兽由地而上、两角如羔、其言如龙、",
      "12": "悉行前兽之权于其前、又使地与宅地之人、拜剧创得愈之前兽、",
      "13": "又行大兆于人前、使火自天降地、",
      "14": "因所予行于兽前之兆、以惑宅地之人、告之宜造刃伤仍生之兽像、",
      "15": "又予之权、以生气赋于像、使之能言、且令凡不拜兽像者见杀、",
      "16": "亦令卑与尊、贫与富、主与仆、皆受印志、或于右手、或于额上、",
      "17": "若无其印志、即兽之名、或其名之数、则不得买与卖也、",
      "18": "智在于此、有颖悟者、可以计兽之数、盖人数也、即六百六十有六、"
    },
    "14": {
      "1": "我又见羔立于锡安山、偕之者十四万四千人、咸有其名、与其父之名书于额、",
      "2": "我闻自天有声、如众水声、如大雷声、又如鼓琴者鼓其琴、",
      "3": "众歌新诗于座前、及四生物长老前、其歌无能学之者、惟蒙赎出乎地之十四万四千人而已、",
      "4": "彼犹处子、不浼于色、羔之所往、则皆从之、此乃于众中蒙赎、为初实之果、献于上帝及羔者、",
      "5": "其口无诳、亦无瑕疵也、○",
      "6": "我又见使者飞于中天、有永存之福音、宣诸宅地之人、亦于诸国诸族诸方诸民、",
      "7": "乃大声曰、宜畏上帝而荣归之、盖其鞫时至矣、亦宜拜造天地海及水源者、○",
      "8": "又有第二使者从之曰、倾矣乎、倾矣乎、大巴比伦、使万国饮其淫乱干怒之酒者也、○",
      "9": "又有第三使者从之、大声曰、如有拜兽与其像、及受印志于额、或于手者、",
      "10": "则必饮上帝恚怒之酒、纯然无杂、酌于恚怒之杯者、又将于圣使及羔前、受火与硫之痛苦、",
      "11": "其痛苦之烟上腾、以至世世、凡拜兽与其像、及受其名之印志者、昼夜无憩息也、",
      "12": "诸圣徒之忍在此矣、是乃守上帝之诫、及耶稣之道者也、○",
      "13": "我闻自天有声曰、书之、今而后、宗主而死者福矣、圣神曰、然、彼息诸劳、而诸行亦随之、○",
      "14": "我又见白云、乘之者有若人子、首冠金冕、手执利镰、",
      "15": "又有使者自殿而出、大声谓乘云者曰、发尔镰而刈、盖其时已至、地之穑熟已久矣、",
      "16": "乘云者投其镰于地、而穑刈矣、",
      "17": "又有使者出自在天之殿、亦执利镰、",
      "18": "又有使者自坛而出、掌火之权、大声谓执利镰者曰、发尔镰、收葡萄树之果、盖已熟矣、",
      "19": "使者遂投其镰于地、而收地之葡萄、投入上帝恚怒之大醡、",
      "20": "其醡见践于邑外、血自醡出、高至马勒、长约六百里、"
    },
    "15": {
      "1": "我又见他兆于天、大而且奇、即七使掌末次之七灾、盖上帝之恚怒尽于此也、",
      "2": "我又见若玻璃海、杂以火、有获胜于兽及其像、与其名之数而来者、皆傍海而立、执上帝之琴、",
      "3": "唱上帝仆摩西之歌及羔之歌云、主上帝全能者乎、尔之所为、大且奇哉、历世之王乎、尔之程途、义且真哉、",
      "4": "主欤、谁不畏惧而荣尔名乎、惟尔乃圣、万邦必来拜于尔前、盖尔之义端彰著矣、○",
      "5": "此后、我见在天之殿已开、内有为证之幕、",
      "6": "有掌灾之七使、自殿而出、身佩宝石、清洁光明、胸束金带、",
      "7": "四生物之一、予七使以金盂七、满盛上帝之怒、彼乃维生至世世者也、",
      "8": "自上帝之荣与其能、烟充乎殿、无能入之者、待七使之七灾尽焉、"
    },
    "16": {
      "1": "我闻大声自殿而出、谓七使曰、往哉、以上帝恚怒之七盂倾之于地、○",
      "2": "其一遂往、倾盂于地、即成恶毒之疡、生于受兽印志、及拜其像者、○",
      "3": "其二倾盂于海、海即变如死人之血、其中之生物尽死、○",
      "4": "其三倾盂于江河、及诸水源、遂皆变血、",
      "5": "我闻掌水之使者云、今在昔在维圣者欤、义哉、因尔如是而鞫也、",
      "6": "以彼流圣徒及先知之血、今尔以血饮之宜也、",
      "7": "我又闻于坛曰、然、主上帝全能者欤、诚且义哉、尔之鞫也、○",
      "8": "其四倾盂于日、日遂以火曝人、",
      "9": "人为酷热所曝、遂谤讟掌此诸灾上帝之名、又弗改悔、而以荣归之、○",
      "10": "其五倾盂于兽之座、其国遂暗、人因痛而龁舌、",
      "11": "且因其痛其疡、谤讟在天之上帝、而不悔其所行、○",
      "12": "其六倾盂于伯拉大河、其水即涸、致为东方列王备路、",
      "13": "我又见邪鬼若蛙者三、出自龙口与兽口、及伪先知之口、",
      "14": "彼乃诸鬼之灵、能行诸兆、出附天下诸王、集于全能上帝大日之战、",
      "15": "我来如盗、儆醒而守其衣者福矣、免裸行而见羞也、",
      "16": "彼集列王于一处、希伯来音曰哈米吉多顿、○",
      "17": "其七倾盂于空气、遂有大声自座而出于殿、曰、毕矣、",
      "18": "又有电与声与雷、地亦大震、自生民以来、其震未有若是之大也、",
      "19": "大邑遂裂为三、列邦诸邑倾圮、大巴比伦亦见忆于上帝前、致以恚怒之杯酒予之、",
      "20": "各岛皆遁、诸山不见、",
      "21": "且有大雹、自天而降、各重一钧、人因雹灾、谤讟上帝、盖其灾甚大也、"
    },
    "17": {
      "1": "执七盂者七使之一就我曰、来、我以坐于众水大妓之鞫示尔、",
      "2": "世上诸王与之行淫、宅地之人、由其淫乱之酒而醉、",
      "3": "我感于圣神、被携适野、见一妇乘绛兽、七首十角、遍有谤讟之名、",
      "4": "妇衣紫绛、饰以金玉珠玑、手执金杯、满贮秽恶、即其淫污也、",
      "5": "额书厥名曰奥秘、大巴比伦、地上诸妓与诸秽恶之母、",
      "6": "又见此妇醉于圣徒及证耶稣者之血、我见之则奇甚、",
      "7": "使者谓我曰、尔何奇耶、妇与所乘首七角十之兽、我将以其奥秘告尔、",
      "8": "尔所见之兽、昔有今无、且将自渊窟而上、归于沦亡、宅地之人、其名自创世时、未录于维生之册者、见兽昔有今无、且将复来、则必奇之、",
      "9": "智者之心思在此矣、七首者、乃妇所坐之七山也、",
      "10": "又为七王、已倾者五、尚在者一、未至者一、至则暂存耳、",
      "11": "昔有今无之兽、乃为其八、亦出乎其七、而归沦亡、",
      "12": "尔所见之十角、乃十王未尝受国者、但偕兽受权如王仅半时耳、",
      "13": "其心咸同、且以己能与权予兽、",
      "14": "彼将与羔战、羔将胜之、盖羔乃诸主之主、诸王之王、与之偕者乃见召蒙选忠信之人也、",
      "15": "使者又谓我曰、尔见妓所坐之水、乃诸民诸部诸邦诸方、",
      "16": "又尔所见之兽、与其十角、将恶此妓、使之荒墟裸体、且食其肉、而尽焚之、",
      "17": "盖上帝曾使其心、同怀一意、以行己旨、且以其国予兽、待上帝之言皆应焉、",
      "18": "尔所见之妇、即大邑秉权于世之诸王者也、"
    },
    "18": {
      "1": "此后、我见一使自天而降、秉大权、其荣光耀于世、",
      "2": "大声呼曰、倾矣乎、倾矣乎、大巴比伦也、成为群魔之居所、及凡邪鬼、与污鸟可憎者之囹圄、",
      "3": "盖万邦因其淫乱干怒之酒而倾、世上诸王与之行淫、诸商因其奢华之甚而致富、○",
      "4": "我又闻有声自天曰、我民乎、宜出乎彼、免与其罪、而受其灾、",
      "5": "盖厥罪滔天、上帝忆其不义、",
      "6": "彼之加诸人者、亦加诸彼、依其所行而倍之、于其所调之杯、亦倍调予之、",
      "7": "彼昔自荣与奢华若何、使之痛苦悲哀亦若何、盖彼自谓我位后、非嫠也、决不至悲哀也、",
      "8": "故一日间、诸灾并臻、即死亡、悲哀、饥荒、尽焚以火、盖鞫之之主上帝、乃有能者也、",
      "9": "世上诸王、素与行淫而奢华者、见所焚之烟、则为之哭而擗、",
      "10": "因其痛苦而惧、则远立曰、祸哉、祸哉、大巴比伦巩固之邑乎、半时间、尔之鞫至矣、",
      "11": "世上诸商、亦为之哭而哀、因不复见有人购其货也、",
      "12": "斯货也、若金银、宝石、珠玑、枲布、紫料、丝帛、绛料、香松诸木、象牙诸器、及佳木铜铁白石诸器、",
      "13": "亦有肉桂、豆蔻、香料、香膏、乳香、酒、油、面、麦、牛、羊、马、车、及人之身与灵也、",
      "14": "尔心所嗜之果已去、尔之珍馐华采皆亡、不复见之、",
      "15": "诸商因之致富者、以其痛苦、惧而远立、哀哭之、",
      "16": "曰、祸哉、祸哉、大邑乎、素衣枲布紫绛、饰以金珠宝石者乎、",
      "17": "盖半时间、如此之巨富、成为荒墟矣、各舟长、与航海者及舟子、并凡恃海为业者、",
      "18": "见所焚之烟、皆远立、呼曰、孰若此大邑乎、",
      "19": "又以尘蒙首哭而哀、呼曰、祸哉、祸哉、大邑乎、凡有舟于海者、自其丰厚而致富、半时间成为荒墟矣、",
      "20": "天乎、诸圣徒与使徒及先知乎、宜因之而乐、盖上帝以尔之鞫鞫彼也、○",
      "21": "有大力之使者、举石如巨磨、投之于海、曰、巴比伦大邑、将如此猛然被投、不复见矣、",
      "22": "鼓琴奏乐品箫吹角之声、不复闻于尔间、百工不复见于尔间、磨声不复闻于尔间、",
      "23": "灯光不复照于尔间、新郎新妇之声、不复闻于尔间、盖尔诸商素为世之尊者、万国亦以尔巫术而受惑矣、",
      "24": "在彼见有诸先知圣徒、及凡世上见杀者之血、"
    },
    "19": {
      "1": "此后、我闻在天若群众之大声、曰、阿利路亚、救与荣与能、皆归我之上帝、",
      "2": "以其鞫真且义也、盖曾鞫以淫污世之大妓、且于彼身、伸其诸仆流血之冤也、",
      "3": "又曰、阿利路亚、焚彼之烟上腾、以至世世、",
      "4": "二十四长老、与四生物、遂伏拜居于座之上帝曰、阿们、阿利路亚、",
      "5": "有声自座出曰、凡为其仆而畏之者、卑与尊皆宜颂我上帝、",
      "6": "我又闻若群众之声、众水之声、大雷之声、曰、阿利路亚、盖主我上帝全能者王矣、",
      "7": "我侪当欣喜欢乐、以荣归之、盖羔之婚期已至、其妇已自备矣、",
      "8": "且令其自衣以枲、光而洁、盖枲乃圣徒之义行也、",
      "9": "又谓我曰、书之、凡见召赴羔之婚筵者福矣、又曰、此乃上帝诚实之言也、",
      "10": "我遂伏其足前拜之、彼谓我曰、毋以为也、我与尔及尔诸兄弟、为耶稣之证者、同为仆、尔当拜上帝也、盖耶稣之证、乃豫言之大旨也、○",
      "11": "我又见天开、有白马焉、乘之者称为忠信诚实、其鞫其战、无不义也、",
      "12": "目如火焰、首戴数冕、且书以名、己之外无识之者、",
      "13": "衣以洒血之衣、其名称为上帝道、",
      "14": "在天众军、乘白马而从之、皆衣枲、白且洁、",
      "15": "口出利剑、将以击列邦、且以铁杖牧之、全能上帝恚怒之酒醡、彼亦践之、",
      "16": "其衣及股、有名书曰、诸王之王、诸主之主、○",
      "17": "我又见一使立于日中、大声而呼、谓凡飞于天空之鸟曰、来、集于上帝之盛筵、",
      "18": "俾得食君王将帅勇士、及马与乘之者、或自主为奴、与卑者尊者之肉、○",
      "19": "我又见兽及世上诸王、并其军咸集、欲与乘马者及其军战、",
      "20": "兽被执、伪先知亦然、即昔行异迹于兽前、以惑受兽印志、而拜其像者、二者生投于火湖、以硫焚之、",
      "21": "余皆见杀于乘马者口出之剑、众鸟皆饱其肉焉、"
    },
    "20": {
      "1": "我又见一使自天而降、手有深渊之钥与大链、",
      "2": "遂执龙、即老蛇、亦为魔为撒但者、缚之以至千年、",
      "3": "投之于渊、闭而加印其上、使不再惑列邦、迨千年后、必暂释之、○",
      "4": "我又见诸座、居其上者、得权以鞫、又见因耶稣之证、及上帝之道、而被斩者之灵、与未拜兽及其像、未受其印志于额于手者、彼皆得生、与基督共王千年、",
      "5": "此乃第一复起也、其余死者尚未得生、迨届千年焉、",
      "6": "与于第一复起者、福且圣矣、二次之死无权于彼、将为上帝及基督之祭司、与基督共王千年、○",
      "7": "既届千年、撒但将释于囹圄、",
      "8": "出惑在地四极之邦、即歌革与玛各也、且集之以战、其数如海沙焉、",
      "9": "遂游行地上、围圣徒之营、与蒙爱之邑、有火降自天而灭之、",
      "10": "惑之之魔、被投于火与硫之湖、兽及伪先知亦在焉、昼夜痛苦、以至世世、○",
      "11": "我又见一座大而且白、及居其上者、地与天自其前而遁、不得其所、",
      "12": "我见死者、尊与卑均立座前、诸书遂展、又有他书展焉、即维生之书也、死者依其行、如书所载而被鞫、",
      "13": "海及死与阴府、亦出其中之死者、各依其行而被鞫、",
      "14": "死与阴府亦见投于火湖、即二次之死也、",
      "15": "凡未录于维生之书者、则见投于火湖焉、"
    },
    "21": {
      "1": "我又见天地一新、盖前之天地已逝、海亦不复有矣、",
      "2": "又见圣邑新耶路撒冷、由上帝自天而降、如新妇妆饰、特备以待其夫、",
      "3": "我闻大声自座而出云、上帝之幕在于人间、将与之同居、彼将为其民、上帝必偕之、为其上帝、",
      "4": "且尽拭其泪、死不复有、哀也、哭也、苦也、亦不复有、盖前事已逝矣、",
      "5": "居于座者曰、我更新万有、又曰、书之、此言信且真也、",
      "6": "又谓我曰、悉成矣、我乃始与终、本与末、凡渴者、将以维生之水源予之、而无费也、",
      "7": "获胜者将承此、我为彼之上帝、彼为我子、",
      "8": "但畏怯、不信、可憎、凶杀、淫乱、巫术、拜像、及凡言诳之人、其分乃在焚火与硫之湖、此即二次之死也、○",
      "9": "手执七盂、满盛七末灾之七使、其一就而语我曰、来、我将示尔以新妇、即羔之妻也、",
      "10": "我遂感于圣神、被携至一大且高之山、示我以圣邑耶路撒冷、由上帝自天而降、",
      "11": "有上帝之荣、其光似至宝之石、有若碧玉、明如水晶、",
      "12": "有垣大而且高、十有二门、门有十二使者、上书以色列十二支之名、",
      "13": "南北东西、各有三门、",
      "14": "邑垣十有二基、上书十二使徒之名、即羔之使徒也、",
      "15": "与我言者执金苇为度、以度其邑与门与垣、",
      "16": "邑形四方、长广相等、以苇度之、得四千里、长广及高相同、",
      "17": "度垣得一百四十四肘、使者之度、乃人之度也、",
      "18": "垣筑以碧玉、邑为澄金、其澄若玻璃焉、",
      "19": "邑垣之基、饰以各种宝石、一碧玉、二蓝玉、三苍玉、四青玉、",
      "20": "五红玉、六玛瑙、七黄玉、八水苍玉、九淡黄玉、十翡翠玉、十一赤玉、十二紫玉、",
      "21": "十二门乃十二珠、门各一珠、邑衢为澄金、明澈如玻璃、",
      "22": "我不见邑中有殿、盖主上帝全能者及羔为其殿也、",
      "23": "邑不需日月之照、盖上帝之荣烛之、其灯乃羔也、",
      "24": "列邦将藉其光而行、世上诸王、以其荣归之、",
      "25": "其门白昼不闭、于彼盖无夜也、",
      "26": "人将以列邦之荣与尊归之、",
      "27": "凡不洁可憎及诳者、决不得入、惟录于羔之维生书者入焉、"
    },
    "22": {
      "1": "使者又以邑衢中维生水之河示我、其水光明如晶、自上帝及羔之座而出、",
      "2": "河之左右、有维生之树、其果十有二种、月结其实、其叶以医列邦、",
      "3": "咒诅不复有、上帝及羔之座在焉、其仆将事之、",
      "4": "且觐主面、主名亦在其额、",
      "5": "不复有夜、无需灯光日光、盖主上帝光耀之、且彼众秉权、以至世世、○",
      "6": "又谓我曰、此言信且真也、主即感诸先知之上帝、遣其使者、以必速成之事示其诸仆、",
      "7": "我必速至、守此书之豫言者福矣、○",
      "8": "于此事闻且见者、我约翰也、既闻见之、遂伏拜示我此事之使者前、",
      "9": "彼谓我曰、毋以为也、我与尔及尔诸兄弟即先知、并守此书之言者、同为仆、尔当拜上帝也、○",
      "10": "又曰、勿缄此书之豫言、盖时迩矣、",
      "11": "不义者仍为不义、污秽者仍为污秽、义者仍为义、圣者仍为圣、",
      "12": "我必速至、携其值、各依其工而报之、",
      "13": "我为始与终、先与后、本与末、",
      "14": "涤其袍者福矣、俾得权于维生之树、由诸门而入邑、",
      "15": "其外则有犬类、巫术、淫乱、凶杀、拜像、及凡好诳而行之者、○",
      "16": "我耶稣已遣我使、为诸会以此事证于尔曹、我乃大卫之根株苗裔、及光明之晨星、○",
      "17": "圣神与新妇皆曰来、闻者亦当曰来、渴者当来、凡愿之者、可得维生之水、而无费也、○",
      "18": "我语凡闻此书之豫言者、或加增之、上帝必以此书所录之灾、加诸彼、",
      "19": "或删减之、上帝必由此书所录维生树及圣邑、删除其分、○",
      "20": "证此书者曰、然、我乃速至、阿们、主耶稣其至哉、",
      "21": "愿主耶稣之恩、与诸圣徒偕焉、阿们、"
    }
  }
}